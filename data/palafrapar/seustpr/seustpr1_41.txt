 
 

<40>

inperator inmutabilem ejus in Christo fidem, jussit eum cum uxore et filliis introducere in arenam et dimitti eis leonem.

XXXVI. - Accurrens vero leo prope beatum Eustachium, submittens caput et adorans recessit et cepit egredi de arena. Tunc ergo imperator videns mirabile spectaculum quod non tetigit eos fera, precepit incendi bovem aereum et ibi incendi sanctos. Convenit ergo universa plebs fidelium et paganorum


<40>

il comenda qu'il fussent tuit quatre mené en l'areine, e qu'en lor leissast corre un lion sauvage. L'areinne si estoit une mult grant place en Rome, ou li vallet jooient a l'escremie e les damoiseles i faisoient lor bauz e lor queroles ; li damoisel i poignoient lor chevax, li champion i donoient les cox l'empereor, e li bacheler i jooient a l'escremie as borreaus e as talevaz : por tex jeus e por autres s'assembloient iluec as festes cil de la cité.

Li comendemenz l'empereor fu fez, e Eustaces i fu menez, e sa fame e si enfant, puis lor leissa l'en corre le lion sauvage. Mes si tost come li lions fu pres des amis Nostre Seignor, il beissa le chief, si lor enclina e aora, puis s'en departi e s'en issi de l'areine. Ce tint li empereres a grant merveille que li lions nes avoit toz devorez. Mes onques por ce ne lor chaï somme de dos, car il fist fere un rez merveilleus, dont il embrasa tot un buef d'arain, puis fist les quatre Deu amis giter dedenz. Tot le pueple crestien e li paien s'asemblerent por veoir coment les metroit en cel






 
	
	