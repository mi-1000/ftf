 
 

<102>

uoluisse aliquid sed minime potuisse quia si uenerabilis uiri mentem aspicimus dubium non est quod eandem serenitatem uoluerit in qua descenderat permanere. Sed contra hoc quod uoluit in uirtute omnipotentis dei ex feminae pectore miraculum inuenit. Nec mirum quod plus illo femina quae diu fratrem uidere cupiebat in eodem tempore ualuit. Quia enim iuxta Iohannis uocem deus caritas est iusto ualde iudicio illa plus potuit quae amplius amauit. Petrus. Fateor multum placet quod dicis.

Gregorius. Cum +que die altero eadem uenerabilis femina ad cellam propriam recessisset uir dei ad monasterium rediit. Cum ecce post triduum in cella consistens eleuatis in aera oculis uidit eiusdem sororis suae animam de eius corpore egressam in columbae specie caeli secreta penetrare. Qui tantae eius gloriae congaudens omnipotenti deo in hymnis et laudibus gratias reddidit eius +que obitum fratribus denuntiauit. Quos etiam protinus misit ut eius corpus ad monasterium deferrent atque in sepulcro quod sibi ipse parauerat ponerent. Quo facto contigit ut quorum mens una semper in deo fuerat eorum quoque corpora nec sepultura separaret.








 

<102>

par ueilhable, et par les sainz parlemenz de la uie spiritueile soi soeleirent par altrien racontement. Por la queile chose ge dis lui uoloir alcune chose, mais nient pooir ; car se nos esgardons la pense del honorable homme, n'est pas dote ke il uolt parmanoir cele meisme clarteit en cui il descendit. Mais encontre ce ke il uolt par la uertut del tot poissant deu uint li miracles del piz de la femme. Et n'est pas merueilhe ke la femme ki longement conuoitoit a ueoir son frere, k'ele en cel meisme tens plus pot, car par tant ke solunc la uoiz de Iohan deus est cariteiz, par mult droit iugement cele pout plus ki plus amat

Pirres.

Gel regehis mult moi plaist ce ke tu dis.

De l'anrme sa seror ueue.
Gregoires.

Et quant en l'altre ior apres cele meisme honorable femme s'en astoit raleie a sa propre cele, li hom deu repairat al monstier ; quant elleuos apres trois iors il estanz en la cele sorleueiz ses oez en l'air uit l'anrme de cele meisme sue seror estre eissue de son cors, et trespercier les secreies choses del ciel en la semblance d'un colon. Ki conioianz a si grande gloire de celei, en hymnes et en loenges rendit grasces al tot poissant deu, et si nunzat az freres son trespassement. Les queiz alsiment il enuoiat enhelement par ke il lo cors de celei portaissent al monstier, et si lo mesissent el sepulcre cui il auoit a soi appareilhiet. Quant ce fut fait, dunkes auint ke cui pense toz tens en deu fut une, lur cors alsiment ne deseuerroit mie la sepulture.







 
	
	