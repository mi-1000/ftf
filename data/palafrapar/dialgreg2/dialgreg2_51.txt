 
 

<104>

aciem in hoc splendore coruscae lucis infigeret uidit Germani Capuani episcopi animam in spera ignea ab angelis in caelum ferri. Tunc tanti sibi testem uolens adhibere miraculi Seruandum diaconum iterato bis ter +que eius nomine cum clamoris magnitudine uocauit. Cum +que ille fuisset insolito tanti uiri clamore turbatus ascendit respexit partem +que lucis exiguam uidit. Cui tantum hoc stupescenti miraculum uir dei per ordinem quae fuerant gesta narrauit statim +que in Casinum castrum religioso uiro Theopropo mandauit ut ad Capuanam urbem sub eadem nocte transmitteret et quid de Germano episcopo ageretur agnosceret et indicaret. Factum +que est et reuerentissimum uirum Germanum episcopum is qui missus fuerat iam defunctum repperit et requirens subtiliter agnouit eodem momento fuisse illius obitum quo uir domini eius cognouit ascensum. Petrus. Mira res ualde et uehementer stupenda. Sed hoc quod dictum est quia ante oculos ipsius quasi sub uno solis radio collectus omnis mundus adductus est sicut numquam expertus sum ita nec conicere scio quoniam quo ordine fieri potest ut mundus omnis ab homine uno uideatur. Gregorius. Fixum tene Petre quod loquor quia animae uidenti creatorem angusta est omnis creatura. Quamlibet etenim parum de luce creatoris aspexerit breue ei fit omne quod creatum est quia ipsa luce uisionis intimae mentis laxatur sinus tantum +que expanditur in deo ut superior existat mundo. Fit uero ipsa uidentis anima etiam super semet






 

<104>

lumiere, dunkes uit il l'anrme de Germain lo ueske de Capue en une rondele de fou des angeles estre porteie el ciel. Dunkes il uoilhanz aiosteir a soi un tesmoin de si grant miracle, il apelat a grandece de crior Seruandum lo diakene, recomenciet son nom dous fies et trois. Et quant icil fut turbleiz par lo nient aconstumeit criement del si grand baron, dunkes montat, il regardat, et si uit ia une petite partie de la lumiere. A cui meruilhant cest si grant miracle li hom deu par ordene racontat les choses ki astoient auenues, et manes mandat el chastel Cassin a Theoprobo lo religious homme, ke il enuoiast dessuz cele meisme nuit al borc de Capue, si sauist queile chose astoit faite de Germain lo ueske, et si l'enseniast. Et ce fut fait. Et cil ki fut enuoiez trouat lo mult honorable baron Germain lo ueske ia mort. Et il demandanz subtilment conut son trespassement auoir esteit en cel meisme moment, en cui li hom del sanior conut son montement.

Pirres.

Ceste chose est mult merueilhouse, et forment la doit om merueilhier. Mais ce ke dit est, ke deuant ses oez fut ameneiz toz li monz, alsi com dessuz un rai del soloilh colhiz, alsi com gel unkes n'esprouai, ensi nel sai ge congeteir, par queil ordene puet estre fait, ke toz li monz soit ueuz d'un homme.

Gregoires.

Fermement tien, Pieres, ce ke ge parol, ke a l'anrme ki uoit lo creator, a lei est estroite tote la creature. Quar ia soit ce k'ele un petit uoit de la lumiere del creator, bries chose li est fait tot ce ke creeit est ; car par meisme la lumiere de la deuentriene uision est alaschiez li sains de la pense, et tant est alaisie en deu, k'ele est dessore lo mont, mais encor li anrme del ueant est faite dessore soi meisme. [...] Et quant ele desoz soi regardet eshalcie, dunkes comprent






 
	
	