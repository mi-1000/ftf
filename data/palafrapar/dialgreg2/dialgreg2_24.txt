 
 

<77>

ieiunus semper uenire consueui quo responso percepto ad horam conuiator conticuit. Sed cum post haec aliquantum itineris spatium egissent rursus admonuit ut manducarent. Consentire noluit qui ieiunus peruenire decreuerat. Tacuit quidem qui ad manducandum inuitauerat et cum eo ieiunus adhuc pergere ad modicum consensit. Cum +que et iter longius agerent et eos tardior hora fatigaret ambulantes inuenerunt in itinere pratum et fontem et quaeque poterant ad reficiendum corpus delectabilia uideri. Tunc conuiator ait ecce aqua ecce pratum ecce amoenus locus in quo possumus refici et parum quiescere ut ualeamus iter nostrum postmodum incolumes explere cum igitur et uerba auribus et loca oculis blandirentur hac tertia admonitione persuasus consensit et comedit. Uespertina uero hora peruenit ad cellam. Praesentatus autem uenerabili Benedicto patri sibi orationem petiit. Sed mox ei uir sanctus hoc quod in uia egerat inproperauit dicens quid est frater. Malignus hostis qui tibi per conuiatorem tuum locutus est semel tibi persuadere non potuit secundo non potuit ad tertium persuasit et te ad hoc quod uoluit superauit tunc ille reatum infirmae suae mentis agnoscens eius pedibus prouolutus tanto magis coepit culpam deflere et erubescere quanto se cognouit etiam absentem in Benedicti patris oculis deliquisse. Petrus. Ego sancti uiri praecordiis Helisei spiritum uideo inesse qui absenti discipulo praesens fuit. Gregorius.






 

<77>

acconstumeit uenir geuns al honorable pere Benoit. Et quant il ot pris cest respeus, si soi taut a houre cil ki uoie faisoit auoc lui. Mais quant il en apres eurent fait un petit espaze de uoie, dunkes lo somonst de rechief ke il maniaissent. Icil ne uolt pas consentir, ki auoit proposeit paruenir geuns. Voirement cil soi taut ki auoit enuieit a mangier, et si consentit encor un petit aleir auoc lui geuns. Et quant il orent faite la uoie plus lonz, et la houre plus tardiwe les lasseuet, en alant trouerent en la uoie un preit et une fontaine et totes les choses ki porent estre ueues delitables al cors rapareilhier. Dunkes dist cil ki aloit auoc lo religious homme : Voi ci l'aigue, uoi ci lo preit, uoi ci un delitable liu en cui nos poons mangier et un petit reposeir, par ke nos en apres puissons haliegre nostre uoie paremplir. Dunkes quant et les paroles a ses oreilhes, et li liu blandissoient a ses oez, il enhorteiz par ceste tierce somunte consentit et si maniat. A l'oure de uespres paruint il a la cele. Et quant il fut presenteiz al honorable Benoit, si proiat a soi l'orison. Mais manes li reprouat li sainz hom ce ke il auoit fait en la uoie disanz : Ke est ce, freres ? Li maloiz anemis ki parlat a toi parmi celui ki aleuet auoc toi, par une fie ne te pot pas enhorteir, il ne pout a la seconde fie, a la tierce fie toi enhortat et si toi sormontat a ce ke il uolt. Dunkes icil conissanz la culpe de sa enferme pense soi getat ius a ses piez et tant plus comenzat a ploreir sa culpe et avoir honte, en combien il conut et soi nient present auoir pechiet es oez del pere Benoit.

Pirres.

Ge uoi l'espir d'Elyseu estre es entrailhes del saint homme, ki fut presenz al disciple nient present.







 
	
	