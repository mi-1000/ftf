 
 

<25>

oratorio esset humatum, super supulcrum illius rusticus quidam arcam cum frumento posuit, nec quantus qualisque uir illic iaceret, perpendere ac uereri curauit. Tunc repente turbo caelitus factus, rebus illic omnibus in sua stabilitate manentibus, arcam, quae superposita sepulcro eius fuerat, extulit longeque proiecit, ut palam cuncti cognoscerent quanti esset meriti is cuius illic corpus iaceret. - Etiam ea quae subiungo, praedicti uenerabilis uiri Fortunati, qui ualde mihi aetate, opere et simplicitate placet, relatione cognoui. Eandem Valeriae prouinciam Langobardis intrantibus, ex monasterio reuerentissimi uiri Equitii in praedicto oratorio ad sepulcrum eius monachi fugerunt. Cumque Langobardi saeuientes oratorium intrassent, coeperunt eosdem monachos foras trahere, ut eos aut per tormenta discuterent aut gladiis necarent. Quorum unus ingemuit atque acri dolore commotus clamauit : Heu, heu, sancte Equiti, placet tibi quod trahimur, et nos non defendis ? Ad cuius uocem protinus saeuientes Langobardos immundus spiritus inuasit. Qui corruentes in terram tandiu uexati sunt, quousque hoc cuncti, etiam qui foris erant, Longobardi cognoscerent, quatenus locum sacrum temerare ulterius non auderent. Sicque uir sanctus dum discipulos defendit, etiam multis post remedium illuc fugientibus praestitit.

V. De Constantio mansionario ecclesiae sancti Stephani.

Cuiusdam coepiscopi mei didici relatione quod narro : qui in Anconitana urbe per annos multos in monachico habitu deguit, ibique uitam non mediocriter






 

<25>

del bieneurous Laurent lo martre, ke uns uilains mist sor son sepulcre une arche auoc frument, si n'eut pas cure de penseir et de redoteir com granz et queiz beirs gisoit ilokes. Dunkes uns turbeilhons sai faiz del ciel sodainement, mananz totes les choses ki iloc astoient en lur stabiliteit, portat fors l'arche ki astoit mise dessoure lo sepulcre, si la gettat mult lonz, par tant ke tuit conistroient ouertement de com grand merite fust icil cui cors ilokes gisoit. Cez choses alsiment cui ge ioing apres sai ge par lo racontement del ci deuant dit Fortuneit l'onorable baron, ki par eage, par oeure et par simpliciteit mult plaist a moi. Quant li Lumbar entrerent en cele meisme contreie de Valeire, dunkes fuirent li moine de l'abie del tres redotable baron Equice en l'oratoire ci deuant dit a son sepulcre. Et quant li Lumbar forsenant furent entreit en l'oratoire, dunkes comencierent il ceaz meismes moines a traire, par ke il les demanderoient u par tormenz, u ociroient des espeies. Des queiz li uns gemit et mouz de grief dolor criat : Ei, sainz Equices ! plaist ice a toi, ke nos sumes trait, et si ne nos defens mie ? A la uoiz del queil enhelement li horz espirs enuait les forsenanz Lumbars. Li queil cheant en terre si longement furent trauilhiet, des a tant ke ceste chose conurent encor tot cil Lumbar ki defors astoient, par ke il n'osassent des en auant lo saint liu uioleir. Et ensi li sainz hom quant il ses disciples defendit, auoc az pluisors fuianz iloc prestat en apres aiue.

De Constance lo costor.

Ge apris par lo racontement d'un mien ueske ce ke ie raconte, ki ueskit par pluisors ans el borc d'Anchone en habit de moine,






 
	
	