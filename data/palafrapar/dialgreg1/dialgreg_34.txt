 
 

<36>

quod taceri uoluit, minime potuisset abscondi ? Gregor. Redemptor noster per mortale corpus omne quod egit, hoc nobis in exemplum actionis praebuit, ut pro nostrarum uirium modulo eius uestigia sequentes, inoffenso pede operis praesentis uitae carpamus uiam. Miraculum namque faciens et taceri iussit, et tamen taceri non potuit ; ut uidelicet et electi eius exempla doctrinae illius sequentes, in magnis quae faciunt, latere quidem in uoluntate habeant, sed ut prosint aliis, prodantur inuiti ; quatenus et magnae humilitatis sit quod sua opera taceri appetunt, et magnae utilitatis sit quod eorum opera taceri non possunt. Non ergo uoluit Dominus quidquam fieri, * et minime potuit ; sed quid uelle eius membra debeant, quidue de eis etiam nolentibus fiat, doctrinae magisterio exemplum dedit. Petr. Placet quod dicis. Gregor. Adhuc pauca aliqua quae de Bonifacii episcopi opere supersunt, quia eius memoriam fecimus, exsequamur. Alio namque tempore beati Proculi martyris natalitius propinquabat dies, quo in loco uir nobilis Fortunatus nomine manebat ; qui magnis precibus ab eodem uenerabili uiro postulauit ut cum [apud beatum martyrem] missarum solemnia * ageret, ad benedictionem dandam in suam domum declinaret. Vir autem Dei negare non potuit quod ab eo ex Fortunati mente caritas poposcit. Peractis igitur missarum solemniis, cum ad praedicti Fortunati uenisset mensam, prius quam Deo hymnum diceret, sicut quidam ludendi arte uictum solent quaerere, repente ante ianuam






 
<36>


Gregoires.

Nostres rachateires tot ce ke il fist par son morteil cors, ce nos donat en exemple de fait, par ke solunc la mesure de nostres forces ses traces siwant, par nient horteit lo piet de nostre oeure prendons la uoie de ceste present uie. Quar il faisanz lo miracle comandat ke l'om lo tawist, et nekedent ne pout estre tauz, par ke loist a sauoir et sei ellit les exemples de sa doctrine siuant es grandes choses cui il font, aient certes en lur uolenteit atapir, et par ke il profitent az altres, soient accuseit nient uolentriu, par ke ce soit de grant humiliteit ke il desirent lur oeures estre tautes, et de grand utiliteit ke lur oeures ne puent pas estre taisies. Gieres ne li sires ne uolt alcune chose estre faite ki ne poist pas estre faite, mais queile chose doiuent sei menbre uoloir, u queile chose soit faite meismes quant il ne uuelent, il donat exemple par la maisterie de sa doctrine.

Pirres.

Il moi plaist ce ke tu dis.

Gregoires.

Encor remainent poi alcunes choses de l'oeure Boneface lo ueske, les queiles par tant ke ie ai fait ramenbrance de lui, ge les parsiurai. Quar en un altre tens aprochieuet li iors noeils del bieneurous Proculi lo martre, el queil liu manoit uns nobles hom Fortuneiz par nom, ki par grandes proieres proiat cel meisme honorable homme Boneface, ke cant il eust fait les sollempniteiz des messes, ke il tornaist en sa maison por doneir la beneizon. Et li hom de deu ne pot pas denoier, ce ke lui proiat la cariteiz de la pense de Fortuneit. Gieres cant il ot parfait les sollempniteiz des messes, quant il astoit uenuz a la table del ci deuant dit baron Fortuneit, anzois ke il desist l'ymne a deu, alsi com li alcant soelent querre la uiande par l'art de ioweir, manes estiut deuant l'uis uns hom auoc un singe et si ferit lo tabur. Lo queil son desdeniat li sainz hom






 
	
	