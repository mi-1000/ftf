vi wet au siecle a honeur viure
et la vie de seux Ensuyre
Qui beent a auoir cheuance
Mout trueue au siecle de nuisance
Qu’ il at mesdizans d’ auantage
Qui de ligier li font damage
et si est touz plains d’ envïeux
Ja n’ iert tant biaux ne gracïeux
Se dix en sunt chiez lui assis
Des mesdizans i aura six
et d’ envieux i aura nuef
Par derrier ne prisent oes
et par deuant li font teil feste
Chacuns l’ encline de la teste
Coument n’ auront de lui envie
Cil qui n’ amandent de sa vie
Quant cil l’ ont qui sont de sa table
Qui ne li sont ferm ne metable
Ce ne puet estre c’ est la uoire
Ie le vos di por prouuoire
Qui auoit vne bone esglise
Si ot toute s’ entente mise
A lui cheuir et faire auoir
A ce ot tornei son sauoir
Asseiz ot robes et deniers
et de bleif toz plains ces greniers
Que li prestres sauoit bien uendre
et pour la uenduë a .
De paques a la saint remi
et si n’ eüst si boen ami
Qui en peüst riens nee traire
S’ om ne li fait a force faire
asne auoit en sa maison
mais teil asne ne uit mais hom .
Qui . vint ans entiers le serui
Mais ne sai s’ onques teil serf vi .
Li asnes morut de viellesce
Qui mout aida a la richesce
Tant tint li prestres son cors chier
C’ onques nou laissat acorchier
et l’ en ou semetiere
Ici lairai matiere
euesques ert d’ autre maniere
Que couoiteux ne eschars n’ iere
Mais cortois et bien afaitiez
Que c’ il fust iai bien deshaitiez
et veïst preudome venir
Nuns nel peüst el list tenir
Compeigniẹ de boens crestïens
Estoit ces droiz fisicïens .
Touz iors estoit plainne sa sale
Sa maignie n’ estoit pas male
Mais quanque li sires voloit
Nuns de ces sers ne s’ en doloit
C’ il ot mueble ce fut de dete
Car qui trop despent il s’ en .
iour grant compaignie auoit
li preudons qui toz biens sauoit
Si parla l’ en de ces clers riches
et des prestres auers et chiches
Qui ne font bontei ne honour
a euesque ne a seignour
Cil prestres i fut emputeiz
Qui tant fut riches et monteiz
Ausi bien fut sa uie dite
Con c’ il la ueïssent escrite
et li dona l’ en plus d’ auoir
Que troi n’ em peüssent auoir
Car hom dit trop plus de la choze
Que hom n’ i trueue a la parcloze
at il teil choze faite
dont granz monoie seroit traite
S’ estoit qui la meïst auant
Fait cil qui wet seruir deuant
et c’ en deuroit grant guerredon
Et qu’ a il fait dit li preudom
Il at pis fait c’ un bedüyn
Qu’ il at son asne Baudüyn
Mis en la terre beneoite
Sa vie soit la maleoite
Fait l’ esuesques se ce est voirs
Honiz soit il et ces auoirs
Gautier faites le nos semondre
Si orrons le prestre respondre
a ce que robers li mest seure
Et ie di se dex me secoure
Se c’ est uoirs j’ en aurai l’ a
Ie vos otroi que l’ an me pande
Se ce n’ est uoirs que i’ ai contei
si ne vos fist onques bontei
fut semons li prestres uient
venuz est respondre couvient
a son euesque de cest quas
Dont li prestres doit estre quas
Faus desleaux deu anemis
Ou aueiz uos uostre asne mis
Dist l’ esuesques mout aueiz fait
A sainte esglise grant meffait
Onques mais nuns si grant n’ oÿ
Qui aueiz uotre asne enfoÿ
La ou on met gent crestïenne
Par marie l’ egyptïenne
C’ il puet estre choze prouee
Ne par la bone gent trouee
Je vos ferai metre en prison
C’ onques n’ oÿ teil mesprison
Dit li prestres biax tres dolz sire
Toute parole se lait dire
Mais ie demant ior de conseil
Qu’ il est droiz que ie me conseil
De ceste choze c’ il vos plait
Non pas que ie i bee en plait
Ie wel bien le conseil aiez
Mais ne me tieng paz a paiez
de ceste choze c’ ele est voire
Sire ce ne fait pas a croire
se part li ves dou prestre
Qui ne tient pas le fait a feste .
Li prestres ne s’ esmaie mie
Qu’ il seit bien qu’ il at bone amie
C’ est sa borce qui ne li faut
Por amende ne por defaut
que foz dort et termes vient
li termes vint et cil reuient
liures en vne corroie
Touz ses et de bone monoie
Aporta li prestres o soi
N’ a garde qu’ il ait fain ne soi
Quant l’ esuesques le voit venir
De parleir ne se pot tenir
Prestres consoil aueiz eü
Qui aueiz uotre senz beü
Sire consoil oi ge cens faille
Mais a consoil n’ a bataille
Ne vos en deueiz meruillier
Qu’ a consoil doit on concillier
dire vos weul ma conscïence
et c’ il i afiert penitance
Ou soit d’ auoir ou soit de cors
A si me corrigiez lors
euesques si de li s’ aprouche
Que parleir j pout bouche a bouche
et li prestres lieue la chiere
Qui lors n’ out pas monoie chiere
de sa chape tint l’ argent
Ne l’ ozat montreir pour la gent
En concillant conta son conte
Sire ci n’ afiert plus lonc conte
Mes asnes at lonc tans vescu
Mout auoie en li boen escu
Il m’ at Ser et Vo
Mout loiaument ans entiers
Se ie soie de dieu assoux
Chacun an ga soux
Tant qu’ il at espairgnié liures
Pour ce qu’ il soit d’ enfer deliures
les vos laisse en son testament
Et dist l’ esuesques diex l’ ament
et si li pardoint ces meffais
et toz les pechiez qu’ il at fais
con vos aueiz oÿ
dou riche prestre s’ esioÿ
l’ euesquez por ce qu’ il mesprit
a bontei faire li aprist
Rutebués nos dist et enseigne
Qui deniers porte a sa besoingne
Ne doit douteir mauvais lÿens
li asnes remest crestïens
A tant la rime vos en lais
Qu’ il paiat bien et bel son lais .