Sicum $$ segmentation  Hengist  e  li  Seisun
Orent  faite  la  traïsun
E  furent  saisi  des  citez  ,
Des  chastels  e  des  fermetez  ,
Les  Bretuns  unt  dechacié  ,
Des  lur  le  païs  herbergié  .
En  .vii.  departent  le  païs
E  .vii.  reis  i  unt  asis  ;
As  realmes  nun  unt  doné  ,
A  chascun  sulunc  lur  volenté  .
Kent  apelent  le  premerain  .
Icest  tint  Hengist  en  sa  main  ;
Plenier  esteit  mult  le  païs  ,
Dous  citez  i  ot  de  pris  :
Cantuorbiri  l'  arcevesquéd
E  Rouecestre  l'  evesquéd  .
L'  autre  unt  Sudsexe  apeléd  ;
En  Cicestre  ert  le  real  siéd  .
Westsexe  apelent  le  tierz  ,
U  dedenz  ad  plusurs  citez  ,
Kar  Wiltune  chief  en  esteit  ,
En  demeine  li  reis  l'  aveit  ,
U  ore  est  grant  abeïe  ,
Nuneins  l'  unt  en  lur  baillie  ;
E  de  Wincestre  la  citéd
U  ore  ad  riche  evesquiéd  ,
E  l'  evesque  de  Salesbire $$ DMF : Salsbury
Od  la  cité  de  Ambresbire  .
Li  quarz  est  Essexe  apeléd
Qui  gueres  nen  ad  durét  ,
Kar  povre  ert  a  desmesure  ,
Ne  durad  pur  ço  gueres  d'  ure  .
Estengle  est  li  quinz  numé  ,
De  dous  cuntrees  onuré  :
La  dedenz  est  Norfulke
E  la  terre  de  Sufolke  .
Cum  nus  recunte  li  legistres  ,
Des  Mercïens  fu  fait  li  sistes  ;
Citez  i  ot  asez  plusurs  ,
Viles  ,  chastels  ,  riches  burcs  .
Cest  realme  riche  esteit
E  plusurs  citez  i  aveit  ,
Kar  i  apendeit  Dorkecestre
E  Nicole  e  Leïrcestre  .
Li  setme  mult  riche  esteit  ,
Kar  Everwic  i  aveit
E  trestut  tresqu'  en  Cateneis  ;
Plus  ot  cist  sul  que  les  .vi.  reis  .
Cist  ot  suz  sei  Norhumberlant
E  la  terre  de  Cumberlant
E  le  cunté  de  Loeneis  ,
E  d'  Escoce  ert  cist  reis  .
A  la  parfin  un  rei  poanz
Qui  par  armes  fud  mult  vaillanz
Par  force  les  .vi.  reis  cunquist  ,
A  sun  os  lur  onurs  prist  .
De  Westsexe  cist  ert  reis  ,
Es  païs  mist  nuveles  leis  ,
Par  proesce  tuz  les  cunquist
E  a  sei  sujez  les  mist  .
Sitost  cum  il  le  regne  tint  ,
Sil  departi  en  .xxxv.  ;
A  chascun  sun  nun  donat  ,
En  engleis    l'  apelat  ,
Mes  nus  ki  romanz  savum
D'  autre  maniere  les  numum  :
Ço  que    ad  nun  en  engleis
ad  nun  en  franceis  .
Par  nun  tuz  les  numerai  ,
Kar  numer  mult  ben  les  sai  .
Kent  i  est  el  premier  chief  :
Iloches  est  l'  arcevesquiét
En  Dorobelle  la  cité
Que  Cantorbire  est  apelé  ,
E  si  ad  un  evesquié
En  Rouecestre  la  cité  .
Sudsexe  ad  nun  l'  autre  cuntree  ,
D'  un  evesquié  est  äurnee  ,
Cicestre  est  chief  del  cunté  ,
Iloc  est  l'  evesqual  sié  .
Le  tierz  cunté  fud  Surrie  ,
E  le  quart  Hamtesire  ;
Iloc  si  est  un  evesquié
Dedenz  Wincestre  la  cité  .
Le  quint  apelent  Berkesire  ,
E  le  siste  Wiltesire  ,
E  dedenz  ad  un  evesquiéd  ,
en  Salebire  est  le  siéd  .
Le  setme  païs  est  Dorsete  ,
E  puis  le  oitime  Sumersete $$ DMF Sommerset  ;
En  Bade $$ DMF Bade  est  l'  evesquié
Dunt  en  Welles  fud  ja  le  sié  ;
Ceste  Bade $$ DFM Bade  ot  jadis  autre  nun  ,
Sicum $$ segmentation  dient  li  Seisun
Qui  primes  la  herbergerent  ,
Achemannestrate $$ 'supposed early name of Bath'  l'  apelerent  .
Devenesire  le  nofme  ad  nun  ;
C'  est  un  païs  mult  riche  e  bon  .
Iloc  ad  riche  evesquié  ,
En  Essecestre  en  est  le  sié  .
Le  disme  si  est  Cornuaille  ;
Cil  sunt  pruz  en  bataille  ;
Corinëus  la  herbergat  ,
Cil  qui  les  jeanz  enchaçat  .
Essexe  apele  um  le  unzime  ,
E  Middelsexe  le  duzime  ;
De  Lundres  i  est  l'  evesquié
Qui  cité  est  d'  antiquité  .
Suffoke  i  est  le  trezime  ,
Norfolke  le  quatorzime  ;
Or  est  en  Norwiz  l'  evesquié
Dunt  en  Tiedfort  fu  ja  la  sié  .
De  Cantebruge  le  cunté
Al  quinzime  est  acunté  .
De  Ely  i  est  l'  evesquié  ,
En  cest  mareis  siet  la  cité  ,
Cil  qui  la  maint  ad  grant  fuisun
Suventesfeiz  de  bon  peissun
E  volatille  e  veneisun  ;
Dedenz  le  mareis  le  prent  l'  um  .
Le  sezime  est  mult  renumé  ,
De  Nicole  est  icel  cunté  ,
Riche  en  est  mult  l'  evesquiez  ,
Kar  la  apendent  .viii.  cuntez  :
Nicole  e  Norhamtune $$ DMF Nortampton  ,
Herteford $$ DMF Herford  e  Huntindone  ,
Leïrcestre  e  Bedeford  ,
Bukingeham  ,  Oxeneford  .
Mult  est  riche  l'  evesquié  ,
Dous  eves  l'  unt  enviruné  ,
Humbre  apelent  la  menur  ,
Tamise  ad  nun  la  greignur  .
Le  vint  e  quart  est  Gloucestre  ,
Le  vint  e  .v.  est  Wirecestre  ;
De  Wirecestre  l'  evesquié
Cel  païs  est  mult  onuré  .
Le  .xx.  e  .vi.  est  Hereford
Qui  de  l'  evesquié  est  plus  fort  ,
Kar  mult  en  sunt  reduté
Qui  mainent  dedenz  la  cité  .
Le  xx  .  e  .vii.  Salopesire  ,
Le  vint  e  uitme  Cestresire  ;
Dedenz  Cestre  la  cité
Si  ad  mult  bel  evesquié  .
Warewic  est  vint  e  nof  ,
E  Stafford  .xxx.  ,  qui  est  aprof  .
Derebi  est  trente  e  un
Od  le  païs  tut  envirun  .
Notingehame  le  cunté
A  trente  dous  est  acunté  .
Everwic  est  trente  treis  ,
Chief  est  devers  les  Norreis  ;
Cité  est  d'  antiquitét  ,
Iloc  si  est  l'  arcevesquét
D'  Engleterre  la  meillur  ;
Iloc  est  ,  ben  le  savum  .
La  lungur  est  de  Toteneis
Desci  tresqu'  en  Cateneis  ,
Sifaitement  le  nus  descrist
Belins  qui  mesurer  le  fist  .
Le  cunté  de  Norhumberlande
Est  acunté  a  .xxx.  iiii  .  ,
E  la  si  unt  tut  aturné
De  Durelme  l'  evesqué  .
La  terre  de  Cumberlant
Od  tute  Westmerilant $$ DMF : Vestmorland
Al  derain  unt  tut  acunté  ;
La  ad  nuvel  evesqué  .
Issi  cum  jo  vus  ai  mustré  ,
En  Engleterre  est  acunté
A  sul  dous  arcevesquiez
E  a  dis  e  set  evesquiez  .
Asez  i  ad  plusurs  citez
E  il  n'  i  ad  nul  evesquiez  ,
Que  Oxenefort  que  Leïrcestre  ,
Que  Warewic  que  Gloecestre  ;
Plusurs  en  peusse  numer  ,
Meis  ne  me  quier  tant  travailler  !
Mais  de  Guales  parlerai  ,
De  cez  de  la  vus  dirai  .
En  Wales  ot  plusurs  citez
Que  mult  par  furent  renumez
Cum  Carwein  e  Karliun $$ DMF Carlion
E  la  cité  de  Snaudun  ,
E  la  si  ot  .v.  evesquez
E  un  autre  arcevesquez  .
De  cez  n'  i  ad  ore  remés  for  treis  ;
De  cez  vus  dirai  les  faiz  .
A  Saint  David  en  est  li  uns
Qui  jadis  fud  a  Karliuns $$ DMF Carlion  ;
Ço  fud  jadis  arcevesquié  ,
Ore  si  est  povre  evesquié  .
L'  autre  est  a  Bangor  recetez  ,
A  Clamorgan  si  est  li  tierz  .
Ne  sunt  en  nule  cité  ,
Par  la  guerre  sunt  deserté  .
Mais  neporquant  ben  savom
Que  li  evesques  ot  pallium
De  Saint  David  ,  sil  deraisnad  ;
Ben  le  savum  ,  a  Rome  alat  .
Ore  n'  i  ad  cité  remis  ,
Kar  destruit  est  tut  le  païs  ,
Premierement  par  les  Seisuns  ,
Puis  par  la  guere  des  Bretuns  ;
De  l'  autre  part  puis  que  Franceis
Vencu  orent  les  Engleis
E  orent  cunquis  la  terre
Par  feu  ,  par  faim  e  par  guerre  .
L'  eve  passerent  de  Saverne  ,
As  Waleis  si  murent  guerre  ,
De  la  terre  mult  cunquistrent
E  mult  grieves  leis  i  mistrent  ,
Kar  les  Galeis  enchacerent  ,
Des  lur  la  terre  herbergerent
E  si  i  firent  mult  chastels
Qui  mult  par  sunt  e  bons  e  bels  .
Mais  nepurquant  suventesfeiz
Ben  s'  en  vengerent  les  Waleis  .
De  noz  Franceis  mult  unt  ocis  ,
De  noz  chastels  se  sunt  saisiz  ;
Apertement  le  vont  disant  ,
Forment  nus  vont  maneçant  ,
Qu'  a  la  parfin  tute  l'  avrunt  ,
Par  Artur  la  recoverunt  ,
E  cest  païs  tut  ensement
Toldrunt  a  la  romaine  gent  ,
A  la  terre  sun  nun  rendrunt  ,
Bretaine  la  repelerunt  .
De  Wales  ore  nus  tarrum  ,
Des  chemins  si  parlerum
Qui  furent  fait  en  cest  païs  ;
Faire  les  fist  li  reis  Belins  .
Li  premerain  vait  dés  orient
Desci  que  vient  en  occident  ;
Cist  traverse  le  païs  ,
Ikenild  ad  nun  li  chemins  .
L'  autre  sulunc  les  Seissuns
Erningestrate  or  l'  apeluns  ;
Cel  chemin  est  ben  cuneud  ,
Del  north  vait  dreit  el  suth  .
Li  tierz  si  est  mult  renumé  ,
Watlingestrate  est  apelé  ;
A  Dovre  comence  cest  chemin  ,
Dreit  en  Cestre  si  prent  fin  ;
Del  païs  purprent  la  lungur  .
Li  quarz  si  est  mult  encumbrus  ;
Cest  chemin  est  Fosse  apelez  ,
Si  vait  par  multes  citez  ;
Cel  cumence  en  Totenes
E  dure  tresqu'  en  Kateneis  ;
.Viii.  cenz  liues  i  sunt  cuntez  .
Cest  chemin  est  mult  renumez  .
Belins  ,  ki  faire  les  fist  ,
En  grant  franchise  les  mist  :
Quikunques  dechaciez  esteit  ,
En  cez  chemins  sa  peis  aveit  .
Descrit  vus  avum  les  cuntez
Del  païs  e  les  evesquez  ,
E  des  chemins  les  .iiii.  nuns  .
Or  aïtant  le  vus  larruns  .