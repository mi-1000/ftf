prodons fu qui auoit prise .
Fame de grant angien aprise .
Li prodons vne vigne auoit .
ou molt grant antan metoit .
Molt l’ aloit souant regarder
Et prouignier et atorner .
Quant il i fu alez ior .
Cele manda son lecheör .
Et cil uint quant il fu mandé .
Et fist de li sa uolanté .
Li sires qui es chans estoit .
Qui de tout ce mot ne sauoit .
S’ en acorut grant aleüre .
Car blecié l’ ot par auenture .
vns rains en l’ oil que la ueüe .
Ot de cel oil toute perdue .
Quant a l’ ostel uint si troua .
L’ uis bien fermé si apela .
Cmo cil qui en auoit mestier .
Cil ne se sorent conseillier .
Li le n’ ot ou foïr .
Car il ne sauoit ou catir .
Cele n’ osa plus demorer .
L’ uis est alee deffermer .
Li lechierres remest ou lit .
Ou il auoit fait son delit .
Mais or est li deliz muez .
Ia n’ i queïst estre trouez .
Au plus que il pot se tapi .
Et des dras dou lit se couri .
Quant ses mariz fu anz entrez .
Dame fait il l’ uis racloez .
Et mon lit tost appareilliez .
Que ie sui auques deshaitiez .
Sire dist el por dieu merci .
Et por quoi vos hastez uos ci .
Mais dites moi hastiunteme .
Ou ce uos auint et commant .
Da dit il iel uos dirai .
Orainz quant en ma uigne alai .
vns rains me feri dedans l’ euil .
Molt sui bleciez et molt me dueil .
Ne puis ueoir point de clarté .
Si croi que ie l’ aie creué .
Lasse dit ele que ferai .
Chiers sirë bon charme sai .
Que ie vos dirai chascun main .
puis poez estre tretouz sainz
Ia mauuais maus puis n’ i f .
Que li charmes sus sera .
car de l’ un en l’ au se prent .
Se par charme ne le deffent .
Cil cuida bien que uoir li die .
Qui ne sauoit pas la uoidie .
A terre deuant l se cou .
Et el li clost l’ ueil de sa bouche .
Et fait samblant que le charmast .
Mais por ce que cil s’ an alast .
Dont ele estoit molt antrepri .
Li tenoit clos par sa faintise .
Tant le tint clos et tant serré .
Que cil dou lit s’ an fu alez .
Quant el sot qu’ il fu esloigniez .
Si fait ele or uos dreciez .
Et si soiez trestoz certains .
Que ia del mal n’ iert adesez .
Qui en l’ autre c’ est arestez .
Et s’ il uos plest a reposer .
Bien poez en uo lit aler .
dit li filz iceste espouse .
Estoit uentraie engignouse .
par grant angin fu deliuree .
De ce dont estoit amcombree
A grant porfit li torneroit .
Qui tiex fabliaus auques orroit .
Pere se diex vos be .
Ne uos arestez encor mie .
Dites en uostre merci .
car onques mais riens n’ an oï .
Qui plus me poïst esioïr .
biax filz il doiuent bien plesir .
Que grant sen i puet on aprendre .
Qui de bon cuer i uuet en .