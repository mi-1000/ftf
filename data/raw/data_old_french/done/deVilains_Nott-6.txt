Gautiers qui fist de conebert
et del sot cheualieevalier . robiert
Nos aconte d’ une auureent
Qu’ il a fait metre en escriture
Qu’ il auint deus uilains de rasce
Qui s’ en aleuent en tierasce
le furent a l’ aiornee
Molt fisent cel ior grant iornee
Qant il furent a ostel trait
Molt furent lasset et estrait
li ainsnés en fu si atains
Qu’ il en fu tos pales et tains
Q’ ainc cele nuit ne peut mangier
ainc tant ne l’ en seut on blangier
plus que le mole de deus tors
Qu’ il auoit pelés tot entors
et un nauel en l’ aistre cuit
Cel mania il si com ie cuit
et li autres mania assés
Qui n’ estoit mie si lassés
puis se colcierent en lit
Car lassé erent et delit
asés dormirent cele nuit
Desci q’ le mienuit
Que li ainsnés s’ est esuelliés
Qui plus ot esté trauelliés
Son compagnon apele et bote
Diua fait il en os te gote
Io ai si fain ce m’ est auis
a poi que ie n’ enrage uis
et s’ en cuit perdre le sens
Saueés nient en nul asens
v il ait pain n’ autre despense
atant li uallés se porpense
amis fait il por nul auoir
Ne poroie ie pain auoir
Se ie men oste n’ esuelloie
et ie molt ne m’ en trauelloie
et si seroit certes molt lait
Mais d’ un grumel boli au lait
Remest ersoir demis un pos
or soiés tos qois en repos
et si uos deporter
Ie uos en corrai aporter
Se ie puis au pot auenir
vos en arés au reuenir
lors s’ est ués del lit tos nus
Desci qu’ el flage en est uenus ,
tant quist le pot qu’ il l’ a trouet
puis a son destre braç leuet
le loce prent par le pumel
Qui esteuuiee ens el grumel
fors l’ en a trait tote houee
puis l’ a encontremont leuee
Si est ariere repairiés
Mais il est auques desairiés
Car il ne set le liu ne l’ estre
tant a alet deuers senestre
Qu’ il est uenus au lit sen oste
puis dist tot coiement en os te
vois ci ce que io t’ ai promis
Et li dame auoit sen cul mis
Sor l’ esponde tot descouert
Si tenoit tot le trau ouert
Mais ele ert si fer endormie
Qu’ ele celui n’ entendoit mie
ains sonioit une grant muerelle
Qu’ l s’ en aleue a une uelle
Si estoit a ore tornee
or entendés la destinee
li uallés qui le louce a
estoit fils rogier de le porte
et si ert coxins au preudome
Qant il perçoit le cul le dome
et il le uit oscurement
Il cuida bien uisablement
Que ce fust cil qui l’ atendoit
Deseur le trau a mis sen doit
Si senti qu’ il estoit uelus
et ses compaing estoit barbus
lors cuide estre bien asenés
Molt pres del trau a mis sen nes
Qant il le senti mu et qoit
Il dist qoiement en re
Cis est pasmés iel sai de fit
li famine l’ a desconfit
Mais ie l’ en ferai ia mecine
tot sans erbes et sans racine
puis le baissa demaintenant
plus de trois fois en tenant
Ce fist il por lui reuenir
Car on uoit sounte auenir
c’ on baise çaus qui pasmé sont
Si ami qui entor lui sont
entrués qu’ il crenel
li saut uns uens fors de l’ anel
Qui rendi grant noise et grans pous
Il cuida qu’ il soflast pous
Ahi fait il mal eüreus
vos n’ estes gaires famelleus
Qui le soflés et s’ est tos frois
Del bu cuidiés ce soit lanfrois
bnie faites ço c’ on doit lascier
Ie uos ui bien ersoir mascier
les tors pelés et les nauiaus
vostre alainne n’ est pas reuiaus
ains est plus orde et plus pusnaise
Que ne soit uesse de pasnaise
vo feme n’ en puet nient em part
Se ele aimme robert lopart
Car molt i a bel baceler
Certes ie nel quier a celer
pusnais doit bien estre wihos
atant resofle li buhos
ens el nes celui derecief
et il en a croslet le cief
ahi fait il caitis cucus
vos püés plus que face uns cus
Mais ie sai bien par Saint . gnermai
Se uos ne lociés aparmain
Je uos ferrai ens el uïaire
a icest mot li cus s’ esclaire
Si gieta une grant gillorde
Dist li uallés cis fols m’ alorde
Qui ci me fait a lui entendre
Atant lait le loce destendre
Si l’ en fiert si plain le huart
Que conebers en eut sa part
et contremont desci qu’ es nages
fu respandus li compenages
Et li dame s’ est esuellie
Qui del songier ert turaellie
Son cul qui tos estoit solliés
tos grumeleus et tos molliés
fica en l’ escorç sen marit
Qui molt en ot le sens marit
Qant il s’ esuelle et il le sent
ahi ; fait il dame mnsentai
honit m’ aués de fit le sai
I’ amasse melz estre en ausai
v deci q’ mons de mongiu
Certes ci a molt uilain giu
S’ or le sauoient uo parent
et un uoisin de ci par ent
vos en seriés molt auillie
et uos et tote uo lignie
Qant li uallés l’ a entendut
Il a son destre braç tendut
tant s’ est de totes pars erciés
Qu’ il est a son lit aderciés
Son compagnon conta l’ afaire
Et li prodom fist baing faire
Si se sont bagniet et lauet
Et cil sont al matin leuet
S’ ont a lor oste congiet pris
Cil fu cortois et bien apris
Si les a a deu commandés
et si lor a deus pains mandés
Qu’ il lor dona de bone estrine
Et li dame fu molt estrine
vers son segnor et molt sogite
Car ele cuidoit estre engite
et si cuide bien auoir fait
le uilonie et le mesfait
por qu’ ele l’ auoit songiet
Et cil qui eurent pris congiet
Sont reuenu en ostre
la dont il furent mut deuant
Saciés de fit que li goulius
le raconta en tamains lius
a . Saint . amant et a marcienes
vns bacelers de valencienes
Qui auoit esté ens el leu
le raconta gieraut le leu
et il mist le fablel en rime
en a fait uesci l’ onsime
Car fuscent or si atornees
Totes les dames mestornees
Qui ont les maris bons et beax
Ses honiscent par lor lembeax