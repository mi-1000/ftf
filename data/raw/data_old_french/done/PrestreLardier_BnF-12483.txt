sans vilennie
Uous veil recorder
Afin qu’ en s’ en rie
D’ un franc sauetier
Qui a non baillait Mes par destourbier
Prist trop bele fame Si l’ en mescheï
Qu’ ele s’ a D’ un prestre ioli
Mes le çauetier Molt bien s’ en cheui
baillet aloit
Hors de son ostel
Le prestre venoit
Qui estoit isnel .
A la sauetiere Fourbissoit l’ anel
Entr’ eus deus faisoient Molt de leur soulas
Des meilleurs morsiaus Mengoient a tas
Et le plus fort vin N’ espargnoient pas .
sauetier frans
Une fille auoit
D’ enuiron trois ans
Qui molt bien parloit
A son pere dit Qui souliers cousoit
Uoir ma mere a duel Qu’ estes ceens tant
Bailet respondi Pour quoy mon enfant
Pour ce que le prestre Vous va trop doutant
quant alez vendre
Uos souliers aus gens
Lors vient sans attendre
Monseigneur lorens
De bonnes viandes Fet venir ceens
Et ma mere fait Tartes . et pastez
Quant la table est mise L’ en m’ en donne assez
Mes n’ ay que du pain Quant ne vous mouuez
sot sans doute
Quant le mot oÿ
Qu’ il n’ auoit pas toute
Sa fame a par li
Mes n’ e fist semblant Jusqu’ a vn lundi
Qu’ il dist a sa fame Ie vois au marchié
Cele qui vousist Qu’ il fust escorchié
Li dist tost alez Ja n’ en wiegne pié
uant elle pensa
Qu’ il fust eslongiez
Le prestre manda
Qui vint forment liez
D’ atourner viandes Se sont auanciez
Puis firent vn baing Pour eulz deus baingnier
Mes baillet ne fu Tant ne quant honteus
Droit a son ostel S’ en reuint tous ceulz
prestre asseür
Se cuida baignier
Baillet par vn mur
corr uit sic uient despoillier
Lors hurta a l’ uis Et prist a huchier
Sa fame l’ oÿ Que faire ne sot
Mes au prestre dit Boutez
Dedens ce lardier Et ne dites mot
la maniere
Et tout le fait vit
Lors la çauetiere
L’ a et dit
Bien vegniez vous sire Sachiez sans respit
Que mont bien pensoie Que retourrïez
Uostre disner est Tout appareilliez
Et le baing tout chaut Ou serez baingniez
oir ne le fiz faire
Que pour vostre amour
Quar mont vous faut traire
De mal chascun iour
Baillet qui vouloit Jouer d’ autre tour
Li dist diex m’ auoit De tous poins aidié
Mes raler me faut Errant au marchié
Le prestre ot grant ioie Qui s’ estoit mucié
ne sauoit mie
Que baillet pensa
La plus grant partie
Des voisins manda
Molt bien les fist boire Et puis dit leur a
Sur vne charete Me faut trousser haut
Ce viez lardier la Uendre le me faut
Lors trembla le prestre Qu’ il n’ auoit pas chaut
fist ens en l’ eure
Le lardier trousser
Baillet sans demeure
L’ en a fait mener
En la plus grant presse Que pot onc trouuer
Mes le las de prestre Qui fu en
Ot vn riche frere Qui estoit curé
D’ assez pres d’ ilec La vint bien monté
sot l’ auenture
Et le destourbier
Par vne creuẹure
Qui fu ou lardier
Le connut son frere Haut prist a huchier
Frater pro deo Delibera me
Quant baillet l’ oÿ Haut s’ est escrié
Esgar mon lardier A latin parlé
endre le vouloie
Mes par saint symon
Il vaut grant monnoie
Nous le garderon
Qui li a apris A parler laton
Par deuant l’ euesque Le feron mener
Mes ains le feray Ci endroit parler
Lonc temps l’ ai gardé Si m’ en faut iouer
le frere au prestre
Li a dit ainsi
Baillet se veus estre
Touriours mon ami
Uent moy ce lardier Et pour voir te di
Ie l’ acheteray Tout a ton talent .
Baillet respondi Il vaut grant argent
Quant latin parole De toute gent
a pourrez entendre
Le sens de baillet
Afin de miex vendre
Prist vn grant maillet
Puis a iuré dieu C’ un tel rehaingnet
Dour au lardier qu’ il sera froëz
S’ encore ne dist Du latin assez
Molt grant pueple s’ est Entour aünez
gens cuidoient
Que baillet fust fol
Mes folleur pensoient
Il iura saint pol
Que du grant maillet Qu’ il tint a son col
Sera le lardier Rompus de tous sens
Le chetif de prestre qui estoit dedens
Ne sauoit que faire Pres n’ issoit du sens
ne s’ osoit taire
Ne n’ osoit parler
Le roy de
Prist a reclamer
Conment dist baillet Faut il tant tarder
S’ errant ne paroles Mescheant lardier
Par menues pieces T’ iray despecier
Alors dist le prestre N’ osa de
pro deo
Me delibera
Reddam tan cito
Ce qu’ il coustera
Quant baillet l’ oÿ En haut s’ escria
Çauetiers me doiuent Amer de cuer fin
Quant a mon lardier Fais parler latin
Lors le frere au prestre Dist baillet voisin
tant com vous prie
Le lardier vendez
Ce sera folie
Se vous le quassez
Ne me faites pas Du pis que pouez
Sire dist baillet Sus sains vous pleuis
I’ en aroy vint liures De bons parisis
Il en vaut bien trente Que molt est soutiz
prestre n’ osa
Le mot refuser
A baillet ala
Uint liures conter
Puis fist le lardier En tel lieu porter
Ou priueement Mist son frere hors
Bon ami li fu A cel besoing lors
Quar d’ auoir grant honte Li garda son cors
ot vint liures
Et tout par son sens
Ainsi fu deliures
Monseigneur lorens
Ie croi c’ onques puis Ne li prist pourpens
D’ amer par amours Fame a çauetier
Par ceste chançon Vous puis tesmoignier
Que du petit weil se fait bon guetier
par la fillete
Fu le fait sceü
Qui estoit ioneite
N’ est si haut tondu
Se vers çauetiers S’ estoit esmeüs
Qu’ en la fin du tour N’ en eüst du pis
Gardez entre vous Qui estes iolis
Que vous ne soiez En tel lardier mis .