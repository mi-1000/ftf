En iceste fable parrolle
De clers qui uindrent d’ escole
S’ orent des lor auoir
et en folie et en sauoir
Ostel pristrent ches uilein
De sa fame dame gillein
Fu l’ un des clers des qu’ i la uit
Si fous que amer li couint
Mes ne set comment s’ en acointe
La dame estoit mignote et cointe
S’ ot cler les euz comme cristal
Tote ior l’ esgarde a estal
Li clers si c’ autre part ne cille
Li autres aama sa fille
Si qu’ adés i metoit ses euz
Cil mist encor s’ entente miex
Car sa fille ert et iane et bele
et ie di c’ amor de pucele
Quant faus cuer n’ i est ententis
Est sor totes amors gentis
com est li ostour au terçueil
petit enfant el berçueil
pessoit la prodefame en l’ astre
Que qu’ ele l’ entendoit a pestre
L’ un des clers les li s’ acosta
Fors de la paalete osta
L’ anelet ou ele pendoit
Si le bouta dedens son doit
Si cointement que nus nel sot
Tiex biens com frere gonbers ot
Orent la nuit asez si oste
Let bouli frommage et composte
Ce fu asez conmë a uile
Molt fu tote nuit dame gille
Regardee de l’ un des clers
Les iex i auoit si aers
Que il nes en poeit retrere
Li unsilei qui bien cuidoit fere
et n’ i entendoit el que bien
Fist leur lit fere les le sien
Ses a couchiez et bien couers
Dont s’ est couchié sire gonbers
Quant fu chaufé au feu d’ estouble
et sa fille iut tote sole
Des que la gent fu en
Li clers ne s’ en mie
Molt li bat le cuer et flaelle
O tot l’ anel de la paelle
Au lit la pucele s’ en uint
Or oiez com il li auint
Les li se couche et les dras euure
Qui est ce or qui me descueure
Fet ele quant ele le sent
Sire por deu omnipotent
Qu’ uaez uos quis ci a tele eure
bele se Iesuh me sequeure
N’ aiez paour que sus uos uoise
Mes tesiez uos ne fetes noise
Que uostre pere ne s’ esueille
Car il cuideroit ia merueille
S’ il sauoit qu’ uaec uos geüse
Il quideroit que ie eüse
De uos fete mes uolentez
Mes se mon bon me consentez
Grant bien uos en uendra encor
et s’ aurés ia mon anel d’ or
Qui plus uaut de besanz
Sentez mon com il est pesanz
Il m’ est trop grant au doi manel
A tant li a bouté l’ anel
El doi si li passe la iointe
et cele s’ est enuers li iointe
et iure qu’ ele le prendroit .
Touteuoies qu’ a tort qu’ a droit
L’ un uers l’ autre tant s’ umelie
Que li clers li fist la folie
Mes com il plus acole et bese
plus est ses compains en malese
C’ a la dame ne puet uenir
Car cil li fet resouenir
Que il ot fere ses deliz
Ce qu’ a l’ un estoit paradis
Estoit a l’ autre droit enfers
Dont s’ est drecié sire gonbers
Si se leua pissier touz nuz
et li clers est au lit uenuz
A l’ esponde par dedeuant
Si prent le bers atot l’ enfant
Au lit le met ou ot geü
Ez uos dant gertonb deceü
Car tot a costume tenoit
La nuit quant de pisier uenoit
Qu’ il gardoit au berçueil premier
Si conme il estoit coustumier
vint atastant sire gombers
Au lit mes n’ i fu pas li bers
Quant il n’ a le çberuel troué
Lors se tint por musart proué
Il cuide auoir uoie changie
Deable fet il me charie
Car en cest lit gisent mi oste
Lors unti a l’ autre lit encoste
Si sent le berz o le mailluel
Et le clerc iouste le paluel
se tret que le linçuel ne sente
Lors fist gmberto chiere dolente
Quant il n’ a sa fame trouee
Cuide qu’ ele soit releuee
pissier et fere ses degras
Le uilein senti chaus les dras
Si se muce entre les linceus
Le someil li fu pres des eus
Si s’ en dormi en
Et li clers ne s’ oublia pas
A la dame ala couchier
Einz ne li lut son nes mouchier
S’ ot été fois
Ha . dant gombert bone mesnie
Molt me maines de male pile
Sire gmberto fet dame Gille
Si uiex com estes et usez
Trop estes anuit eschaufez
Ne sai de quoi il uos souient
Grant piece a mes ne uos auint
Cuidiez uos qu’ il ne m’ en anuit
vos auez fet ausi anuit
com s’ il n’ en fust nul recouriers
Trop estes anuit bons ouriers
N’ auez gueres esté oiseus
Cil ne fu mie trop noiseus
Einz fist totes uoies son bon
et cil li let fere le son
Ne l’ en est pas a une bille
Li clers qui iut auec sa fille
Quant assez ot fet son delit
Penssa qu’ il iroit a son lit
Ainz que li iours fust esclairiez
A son lit s’ en est reperiez
Ou gertonb se gisoit ses ostes
Et cil le fiert delés les costes
Grant coup du poing a ttor le coute
Cheitis bien as gardé la coute
Fet cil tu ne uauz une tarte
Mes ençois que de ci me parte
Te dirai bien fete merueille
Ant sire Gonbert s’ esueille
Si s’ est tantost aperceüz
Qu’ il est gabez et deceüz
par les clers et par lor engiens
Di moi dont fet il dont tu uiens
Dont fet il si nomma tot outre
par le cuer dieu ie uien de foutre
Mes que ce fu la fille a l’ oste
Si ai pris deriere et encoste
Afeu li ai son tonnel ,
et si li ai donné l’ anel
De la paalete de fer
Ce soit par trestouz ceus d’ enfer
Fet cil les cens et les milliers
Ant l’ aert par les iliers
Sel fiert du poing delés l’ oïe
et cil li rent tele ioïe
Que tuit li oeil li estencelent
Et par les cheueus s’ entr’ aerdent
Si fort qu’ en diroie ie el
c’ on les poïst sor tinel
porter de chief en chief la uile
Sire Gombert fet dame gille
Le tost sus car il me semble
Que li clerc combatent ensemble
Ie ne sai qu’ il ont a partir
Dame ies irai de
Fet cil lors s’ en uet ce part
venuz i dut estre trop tart
Que ses compainz ert abatuz
Quant cil s’ est sor eus enbatuz
Dont en ot le peour gombert
Car cil l’ ont ambe aers
Li le bat l’ autre le fautre
Tant le boute li sor l’ autre
Qu’ il ot par le mien encïentre
Si mol le dos comme le uentre
Quant ainsi l’ o atorné
Andui sunt en fuie torné
par l’ uis si le lessent tot ample
Ceste fable dit por essample
Que nus hons qui bele fame ait
por nule proiere ne lait
Jesir clerc dedenz son ostel
Qu’ il ne li facë autre
Qui bien lor fet souent le pert
Ce dit le fablel de gombert