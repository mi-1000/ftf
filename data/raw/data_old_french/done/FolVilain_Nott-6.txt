puis qu’ il uient a uos tos a bel
Dire me couient fablel
Qui n’ est de contes ne de rois
De garnemens ne de conrois
Mais d’ un grant unilai malostrut
Non eut e li fils tietrut
Cille tietrus fu tote lorde
et si refu et borgne et sorde
Ses barons ot non gonderrés
ouesnq ne fu tondus ne res
gros eut le cief les ceuiax ros
et nes de cat et hure d’ ors
e ses fius fu ansi fais
De se matere et de ses fais
vos uolrai ia un poi retraire
Si com il uolt sen ombre traire
la u s’ aleue deduissant
tos seus a le lune luissant
Si porteue sen arc tendut
tant eut a l’ aler entendut
Qu’ il uit de luj le forme unneai
Selonc une moie d’ aunneai
Se cuida que ce fust robués
Qui li uolist embler ses bués
Qant li unsilai sen ombre uoit
D’ une grant geule qu’ il auoit
a escriet or cha baroN
ves ci robuedin le laroN
tant a criet et bas et haut
Qu’ il i uinrent li fil mehaut
C’ est hellinés et godefrois
Qui gardeunte lor palefrois
Qant li unsilai uit le secors
encontre aus est uenus le cors
Si lor a dit comme musars
pensés que rnsobuedi soit ars
Il doit bien estre a mort iuciés
Il est en ces garbes muciés
li unsilai par ahatisson
a enuoiet por un tisson
S’ a en trois lius le moie esprisse
puis a une grant maque prisse
Si ua entor le feu criant
lere que uas te detriant
Car huce dex con
ains que tu soies abatus
Mais li leres n’ en sauoit mot
Qu’ il li rouast dire cel mot
Car il estoit a Walecort
a l’ ostel englebert le cort
Qui maint laron ot sostoitiet
tant a e le feu coitiet
Qu’ il n’ i remest palle ne grains
Mais puis en fu dolans et grains
Qu’ il li couint le moie sorre
le segnor Baudouïnouïn de sorre
Qui l’ aunneai auoit fait soier
et amasser et amoier
puis li rauint en es le mois
Qu’ il uendi mui de tremois
Qant il eut les . deniers . recius
Il a q boriois percius
Qui beuoient molt durement
Claret a çucre et a piument
li unsilai est cele part trais
Qant il lor uoit boire grans trais
Si lor a dit par grant dangier
poroie ioste uos mangier
Cil uirent le uilain redois
as grandes maiSn et as lais doiS
et a le cape corte et uiés
amis fait il nos beunso miés
or uenés sapijer qu’ il set
puis nos en dites uo penset
atant li puirent le hanap
et cil li a donet un lap
encor fust il grans et parfons
Si le but il desci qu’ el fons
puis dist bien ait qui te brasa
et qui premiers te porpensa
puis fait mander des blans gasteax
Des flaans et des canestiax
et un grant maquerel salet
et si but trois los de claret
Mais tant i ot a apaier
Qant ce uint a l’ escot paier
Qu’ il i counti uenir guinant
Qui prouos estoit de dinant
Qui li fist laier sen sorcot
por sous . de sen escot
encor fist il autre folie
Car farine li ert falie
Si boli sen lait a le cauç
Cil qui abeurerent le sauç
estoient si cousin germain
Il meïsmes i mist sa main
Si l’ aida tant a abascier
Qu’ il le fist en l’ eue plascier
puis fist a unes rouoisons
escorcier trestos ses oisons
poruec c’ on li eut dit en fable
Qu’ il deuenroient trestos sable
encor fist il une lordure
Qui molt li fu et aspre et dure
Qu’ i li auint par un demars
Qu’ il enfoï plus de mars
Joste un ui en une arainne
D’ autre part crioit une rainne
Si disoit c’ estoit auis
et li uilains enraioit uis
pute fait il uos i mentés
Ies ai plus de fois contés
entrués qu’ il crioient ensanle
vns escuiers illuec s’ asanle
Diua fait il q’ as tẹ a tencier
et ne sai cui A manecier
Sire fait il cille ranuce
Qui en cele eue saut et muce
Dist que i’ ai chi mars repus
Mais no geline n’ a puis pus
Que ies contai par saint remi
N’ en i a que et demi
Cil gissent desos cele piere
Mais nus n’ en puet sauoir espiere
fors le ranuce qui le uit
Ce poisse moi qu’ ele tant uit
li escuiers respont briement
va por fust isnelement
Si l’ ocirai se dex me uoie
Atant se met cil a la uoie
Si uait el bos un fust cuelli
et cil uait l’ argent recuellir
encor fist il une meruelle
Qu’ il s’ en aleue a une uelle
tos seus parmi une uert pree
Molt estoit bele l’ auespree
Il ascouta aual les cans
S’ oï des dauodiaus les cans
Qui s’ en aleuent deuant lui
Robins i estoit de fellu
et gautelos et roimondins
et li fius godefroit bondins
Qant cil ses compagnons entent
plus n’ i areste ne atent
tant a alet plus que le pas
Qu’ il est uenus a un tres
en une caue ioste mont
Si escria roimont roimont
Atendés me ie uois ie uois
li mons ens el fin de le uois
Retentissoit si durement
Qu’ il cuida bien uisablement
Que ce fust roimondins li clos
Qui en le roce fust enclos
Il li escrie de recief
Mar i muçastes par men cief
Ça fors uos couenra sallir
Adont uait le roce asallir
S’ i a plus de cols getés
Mais il i ot asés de tes
Qui molt li fissent grant anuj
Car il repairoient sor luj
tant i geta que de ses cols
li fu trestos sanglens li cols
et li uïaires tos uermaus
Mais puis en dut estre grans maus
Car il se plainst a se parage
Que par orguel et par oltrage
l’ auoient il qatre asalit
com recreant et com falit
Mais li uoisin en dissent tant
Qui le trouerent seul getant
Que cil en furent descoupé
Cil e fu parens coupé
Dont uos aués oï pieça
Qui le messe recommença
Ç’ auint Eurart et plus assés
Car ains que li ans fust passés
li aplaidierent si parent
Qui uconersoient la par ent
vne pucele sans auoir
Mais molt estoit de grant sauoir
et de beauté molt renomee
vns escuiers l’ auoit amee
Sans uilonie et sans hontage
li uilains por sen iretage
l’ eut asés plus que por son
li pucele ot a non mnsensai
et ses amis ot non robers
Qui ne restoit mie bobers
ains est a s’ amie uenus
Molt simplement s’ est maintenus
Se li a dit a morne ciere
Ma douce suer m’ amie ciere
Se cis sos a uo pucelage
J’ en auerai el cors le rage
vos m’ aués grant pieça promis
Qu’ il l’ aueroit uos dols amis
Cele respont s’ il pooit estre
Que uos fusciés le nuit en l’ estre
pres de le cambre en escons
Deli uos seroit li cons
Et cil respont ma douce amie
por tant ne remanra il mie
atant s’ en ua li damoiseaus
De as ciens et as oiseaus
et cele qui asés sauoit
en une la qu’ elë auoit
que ses amis li ot tramise
a une grande soris mise
S’ i le garda tros q’ al termine
Si c’ onques n’ i senti famine
Que cil a fait sen asanlee
eenfroisrm i uint barbe lee
et gonduïns et godebers
et Warenbaus et Warenbers
et des autres unsilai
Qui ne flairoient mie encens
Si ot dauodiaus
a flahutes et a festiaus
la ueïsciés en mi l’ estree
tante iument enquueestree
vn dïemence par matin
a le capele . Saint . martin
fu esposee maiselos
Qui de beauté auoit le los
Qant li seruices fu finés
A le uile o e fu nes
en a portee se mollier
Qui la ueïst sopes mollier
en une caudiere bolant
o auoit car de truie olant
c’ on diut le nuit mangier al poiure
Si fist on sauor de genoiure
le nuit fu li uilains molt baus
Asés i ot tresces et baus
Mais cele ot tres bien et entent
Que ses amis lafors l’ atent
Si a son baron apelet
Se li a bien dit et malet
Qu’ ens en le cambre ne remagne
feme qui en le uile magne
et cil qui fu de fol cuidier
lor a fait le cambre widier
puis a fremé l’ uis par dedens
arésp a eskignié les dens
vers celi uient tos eslasciés
puis dist vos gambes eslassiés
Ie uos uolrai mateculer
Cele commence a reculer
Si fist poi le ploriuet
puis dist ostés uo borliuet
vos ne l’ ariés en moi u metre
Ne por doner ne por prometre
I’ ai men con en maison lasciet
en le huge dalés l’ asciet
la le lasca ie senmedi
en droite eure de mïedi
Car ie cremoie le qascier
a l’ aler et au ceualcier
Se uos le uoliés raporter
Si nos poriemes deporter
Ie n’ i os autrui enuoier
Car ie criem molt le desuoier
Ne uolroie por nule rien
Nus i adesast de sen rien
Car il me seroit repuroet
or entendés del fol puroet
comment se feme le desuoie
Qui por sen con querre l’ enuoie
ensus de li une grant liue
li unsilai monte sor sen iue
ainc ne fina desci q’ al mes
v li cons dut estre remés
le laa prent si s’ en retorne
et cele d’ autre part s’ atorne
Si est a sen ami uenue
en sa cemisse tote nue
et cil qui molt l’ eut desiree
Ne li fist mie ciere iree
ains l’ a entre ses bras saisie
Si l’ a molt dolcement baisie
et se li fist plus de fois
Sans maltalent et sans defois
or rediromes del uilai
Qui tant a qoitié morai
Qu’ il a trouet ens en un ual
vn gues c’ on passoit a ceual
la a se iument abeuree
u’i auoit molt le nuit greuee
et li soris pas ne reposse
Qui en le la estoit enclose
Cil ot le soris randoner
li uis li prent a brandoner
Certes fait il ce m’ est auis
Que por cest con m’ esta li uis
Ie le ueroie uolentiers
Sa s’ il est sains et entiers
Car i’ ai maintes fois oï dire
Nus ne uit onques con entire
Qu’ il ne fust fendus o traués
Mais ains que g’ isse de cest wes
Sara ie com li con sont
et com cieres il font
puis a le laa descouerte
Si l’ a trestote en ample ouerte
A icest mot li soris saut
tantost com li laa li faut
S’ est uolee tote souine
en mi le fil de le rauine
Mais li nuis estoit si oscure
c’ on ne peut coisir le figure
De le soris ne le sanlance
Adont li uint en ramembrance
De damerdeu A preecier
A commença a hucier
Sains gilles ie uos requerrai
Se ie le con me feme rai
puis est ens en l’ eue salis
Si que li piés li est falis
tant quist le con de totes pars
Que li parlemens fu espars
De celi et de son ami
or entendés poi a mi
comment le baceler auint
Qant il ariere s’ en reuint
Il est uenus au gues errant
Si cuida abeurer ferrant
Si a ueüt oscurement
le uilain ioste se iument
Il li a dit son ce nuituN
Qui la peskent en cel betuN
nenil amis ains sui uns hom
Qui bien commenceroit a soN
Ie sui trestos li plus dolens
Qui soit dementres q’ meulens
I’ auoie une pucele prisse
preut et cortoise et bien aprisse
S’ auoit ça sen con commandet
or l’ auoit par moi remandet
Si l’ ai en ceste eue perdut
Dont a li uallés respondut
Amis fait il se dex me uoie
Je l’ encontrai en ceste uoie
Il puet ia estre a te maisoN
Qant cil entendi le raisoN
Il est sallis de l’ eue fors
Car molt estoit uistes et fors
puis uait criant mne con men con
or entendés del fol bri
Ainc cil cris ne p remanoir
Desci qu’ il uint a son manoir
Se feme uait au piet caïr
puis dist molt me poés haïr
Car i’ ai perdut no conebert
el gues mnarti le fil herbert
Cele respont sire iel rai
Certes fait il ia nel crerai
Se ie nel sent tot nut a nut
Atant sont ensanle uenut
Cele li a tant consentit
Qu’ il a le con de plain sentit
Mais il ot esté en estor
S’ estoit poi sullens entor
Dist li uilains il est molliés
et del betun encor solliés
par ço sa ge bien que c’ est il
or laiés resüer l’ ostil
Si ferai ço que faire doi
Atant s’ en uont dormir andoi
giersaut li leus atant le lait
le conte del fol uilain lait
De qanque il fisent puiscedi
Je n’ en sai plus ne plus n’ en di