quant gauteron se marïa
Marïon prist qui dit li a
Que l’ aime molt et est pucele
La nuit iurent et cil et cele
En lit souz une cortine
Gautier prent Marïon souine
Son uit au con li apoucha
et marïon poi guicha
et gieraut s’ afiche si boute
par pou n’ i met la coille tote
et si roidement l’ asailli
C’ un grant pet du cul li sailli
Quant il oï le pet qui saut
Dame dist il se Dex me saut
Je sai bien et si ai senti
Que de couent m’ auez menti
Car pucele n’ estïez pas
El i respont enelepas
Iel fui mes ie nel sui or mie
et uos fetes grant uilenie
et si me dites grant outrage
N’ oïtes uos le pucelage
Qui s’ en fuï quant uos boutastes
Molt uileinement l’ en chaçastes
par le cuer dieu fet il il put
Ce poise moi que il se mut
bnie fust eul con a une part
Car g’ en eüsse asez du cart
bien i peüst estre en son lieu
Por ce maudi ge que de dieu
Soit la pucele confondue
Qui tant le garde que il pue