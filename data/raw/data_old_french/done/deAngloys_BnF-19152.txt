fableau uos uueil aconter
de anglois sanz mesconter
Dont li malade se iut
et li autre si com il dut
Le garda bien au mielz qu’ il pot
De son porchaz molt bien le pot
Tant unti li eure et tant ala
Que li malades resua
et quant il se sent alegié
Sno compaignon a aresnié
Son bon li uelt dire en françois
Mais la langue torne a englois
Que ce ne fu mie muereille
alein son compaignon esueille
Or oiez com il l’ apela
alein fait il foustes uos la
Trop dormés ore longuement
Mi cuit poi alegement
Mi haue tote nuit soué
Mi aue ge cuit plus soé
Si cuit uueil mengier petit
ha ; dit alein Seint . eeritsp
Done mi companon santé
Dont mi cors fou si fort triblé
f fait il par seint tomas
Se tu auez anel cras
Mi porra bien mengier ce croi
vos aurez fait il par foi
Ge m’ en uois une tost querer
Compainz diex te puisse mirer
alein s’ en est tornez atant
Tant ua par la uile querant
Qu’ il entra en une maison
Le preudom a mis a raison
au mielz qu’ il onques pot parler
Mais onc tant ne s’ i sot garder
Que n’ i entrelardast l’ anglois
ainsi farsisoit le françois
Sire fait il par Seint . tomas
Se tu auez nul anel cras
Mi chatera molt uiersolent
et paie uos bones deniers
et bones maailles frelins
et paie uos bons estellins
Quant li preudom qui hernechoit
Oï celui qui fastroilloit
Ne set que il ua deuisant
Que uas tu fait il fastroillant
Ge ne sai quel mal tu diz
va t’ en que tes cors soit honiz
Es tu aergnazu ou tiois
Nai nai fait il mi fout aglois
li preudons l’ ot si en a ris
Que dites uos fait il amis
Dites moi que uos demandez
Entendez mi uos sauerez .
companon fout molt malart
Il proie mi que ge li chat
ainel que il uelt mengier
li preudons c’ on claime mierain
le cuide auoir bien entendu
Bien t’ en est fait il auenu
M’ anesse en oit ersoir bel
Deunta l’ anglois a mis l’ anel
Si le uendi cil l’ achata
a l’ ostel unti si l’ escorcha
Quant il est cuit et atorné
Sno compaignon en a porté
vne des cuisses o le pié
et cil l’ a uiersolant mengié
Qui molt desirroit la undeïa
et de respasser ert en grande
Quant ot mengié par bon talent
les os esgarde qui sont grant
et la hanche et la quisse tote
Qu’ il uit si grosse et si estote
Son compaignon apele alein
Et il i est uenuz a plain
Que uolez tu fait il trichart
Que uos me tenez por musart
Quel beste m’ as tu ci porté
anel fait il en charité
anel fait il por seint almon
Cestui n’ est mie filz moton
Si est por lane ge chatai
Tot de plus grant que ge gardai
anel deable ventoirem
Il sanble char de uiel ientum
Se fu asnel que ge uoi ci
ainz fu anel uostre merci
Se tu ne croiz que fout anel
Mi uos ira mostrer de pel
Oïl dit il monstrez de ça
Et cil la pel li aporta
Deunta son compaignon l’ estent
Cil le regarde durement
les piez la teste les oreilles
alain fait il tou diz muereilles
Si pié si mousel
Ne sifait pel n’ a mie ainel
ainelet a petite l’ os
Corte eschinë et corte dos
Cestui n’ est mie filz be
Quoi dites uos alein que est
Ce ne fu mie fielz brebis
Tu dites uoir par seint felix
foi que ge doi a seint johan
Cestui fu filz ihan ihan
Encor fu d’ anesse en maison
et ge uos porté ci d’ asnon
Quant li malades li oit dire
ainz ne se pot tenir de rire
Du mal gari et respassa
Onques l’ asnel que il menia
Ne li fist mal si com cil dist
Qui le flabel des anglois fist