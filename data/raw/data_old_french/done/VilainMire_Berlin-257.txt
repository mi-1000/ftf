Iadis auint d’ un unilei riche
Qui trop auoit mes trop ert chiche
Trois charues ot de bués
Qui totes erent a son oés
et iumenz et roncins
Asez ot blé et char et vins
et quant que mestier li estoit
mes por fame que il n’ auoit
Le blamoient touz ses amis
et tote la gent du païs
Tnta qu’ i leur dist qu’ il en prendroit
vne bone s’ i la trouoit
etEt cil dient qu’ i li querront
La meillor que il troueront
El païs ot cheualieevalier
Qui estoit uiex et sanz moillier
Qui une fille auoit molt bele
et molt courtoise damoisele
Les amis au uilein parlerent
et au cheualieevalier demanderent
Sa fille a oés le païsant
Qui molt estoit riche et menant
asez auoit ioiaus et dras
Que uos diroie enelepas
Fu otroié le marïage
La pucele qui molt fu sage
Ne uot escondire son pere
Car orfeline estoit de mere
Einz otria quant qu’ i li plot
et li uileins a l’ eins qu’ il pot
Fist ses noces et espousa
Cele qui forment en pesa
Se autre chose en osast fere
Quant trespassé fu son afere
et des noces et autre chose
Ne demora mie grant pose
Que le unilei se porpensa
et dist que mal esploitié.
N’ aferist pas a son mestier
A fille de cheualieevalier
Quant ie serai a ma charue
Le chapelein iert en la rue
a qui toz les iours sunt feriez
etEt quant me serai esloigniez
De ma meson li sougrestein
Ira tant et hui et demein
Que ma fame me fortrera
Si que iamés ne m’ amera
Ne ne me prisera pein
hé; las cheitif dist le uilein
Or ne me sai ge conseillier
Que repentir n’ i a mestier
Forment se prist a porpenser
com la porra de ce garder
Diex fet il se ie la batoie
Ccunhas matin quant leueroie
por aler fere mon labour
Ele rploroit au lonc du iour
bnie sai tant com ele plorroit
Que nul ne la dornoieroit
etEt au soir quant ie reuendré
por dieu merci li crierai
Ie la ferai au soir haitie
et au matin iert corocie
Quant le uilein ot ce pensé
Si a a mengier demandé
N’ orent pas poison ne perdriz
mes bons frommages et oés friz
et pein et vin a grant plenté
Que le uilein ot amassé
etEt quant la nape fu ostee
De sa paume qu’ ot grant et lee
Fiert si sa fame lés la face
Que de ses doiz i pert la trace
puis l’ a prise par les cheueus
Le uilein tant par fu il feus
Si l’ a batue tot ausi
com se l’ eüst bien deserui
puis s’ en reuet as chans arer
etEt cele commence a plorer
Lasse fet ele que ferai
et comment me conseillerai
Lase fet el mal eüree
Lasse por quoi fui onques nee
Diex com sui ore mal baillie
Diex com m’ a mes peres traïe
Qui m’ a donee a cest uilein
Cuidoie ge morir de fein
Certes i’ oi bien el cuer la rage
quant i’ ostriai le marïage
Einsi cele se desconforte
Diex por quoi fu ma mere morte
Si a ploré au lonc du iour
Que le uilein uint de labour
Au pié sa fame se chaoeit
por dex merci si li crioit
Dame fet il por deu merci
Tot ce m’ a fet fere anemi
De ce que batue uos ai
et de quant que mesfet uos ai
J’ en sui dolenz et repentans
Tant li dist le unilei puans
Que cele li a pardonné
puis a a mengier demandé
Cele l’ en donë a plenté
De quant qu’ el a apareillié
Couchier alerent tot en pes
Au matin le uilein purnés
Ra si sa fame apareillie
par poi qu’ il ne l’ a mehaignie
puis s’ en ala as chans arer
et cele commence a plorer
Lasse fet ele mal eüree
Lasse por quoi fui onques nee
bnie sai que mau m’ est auenu
Diex fu onc mon mari batu
Certes s’ il seüst que cous sunt
Il ne m’ en donast mie tant
etEt quant el s’ aloit dementant
Estes uos serianz le roi
chascun sor grant palefroi
et dedenz la meson entrerent
et a disner li demanderent
Cele lor dona uolentiers
puis leur a dit beaus amis chiers
Dont estes uos ne que querez
Ce me dites se uos uoulés
Li respont dame par foi
Nos sommes mesagier le roi
Qui nos enuoie mire querre
passer deuon en eerrenglet
par foi ma ledamoise sade
La fille au roi est si malade
Il a passé ior entier
Que ne pot boiure ne mengier
Que une areste de poison
Li aresta enl gauïon
Li rois en iert forment iré
Se il la pert iamés n’ iert lié
Seignors fet el or m’ entendez
plus pres irez que ne quidez
Ie uos di bien que men mari
Est bon mire iel uos afi
Certes il set plus medecine
Que de fisique ne d’ orine
Que ne sot onques ipocras
Dame le dites uos a gas
De uos gaber fet el n’ ai cure
mes il est de tele nature
Qu’ il ne ueut fere nule rien
S’ il n’ est enceis batu molt bien
Cil responnent or i parra
Ia pour batre ne demorra
Damë ou le trounero nos
vos le trouerez a estrous
Quant uos istrez de ceste court
A riuail qui la ius court
De iouste ceste uieille rue
Tote la premiere charue
Que uos trouerez est la nostre
Alez a seint pere l’ a
Fet elë ou ie uos commant
etEt cil s’ en uont esperronnant
Tant que le uilein ont troué
De par le roi l’ ont salué
puis li dient sanz demorer
Qu’ il uieigne au roi sans atarger
A que fere dist le uileins
por le sens dont uos estes pleins
N’ a si bon mire en nule terre
De loing uos sommes uenu querre
Quant le uilein s’ ot clamer mire
Si enbroncha poi la chire
et dit n’ en set ne tant ne quant
etEt qu’ alon donques atendant
Dist l’ un a l’ autre bnie ses tu
Qu’ il ueust aunta estre batu
Que il aunta nul bien nos die
Li le fiert delés l’ oïe
et li autre parmi le dos
D’ un baston qu’ il ot grant et gros
Tant l’ ont entr’ eus debatu
Qu’ a la terre l’ ont abatu
Quant le uilein senti les cous
et es espaulles et enl dos
bien uoit le miexdre n’ est pas son
Ençois a dit mire sui bon
por deu merci lessiez m’ ester
or n’ i a donc fors du monter
Font il si en uenez au roi
Ne quitrent autre palefroi
Einz monterent tuit enroment
Le unilei sor une iument
et quant furent uenu a court
Li rois encontre li acourt
com cil qui estoit desirant
De la santé a son enfant
Demanda lor qu’ il ont troué
L’ un des serianz li a conté
Nos uos amenon bon mire
Mes il est molt de pute orine
Lors li ont conté du uilein
De quex teiches il estoit plein
Que il riens fere ne uoleit
Se il enceis batu n’ estoit
Li rois respont mau mire a ci
Onc mes de tel parler n’ oï
bnie soit batu quant issi est
Cil responnent vez nos tot prest
Ia si tost ne commanderez
Que li paieron bien ses droiz
Li rois le uilein apela
Mestre dist il seez uos cha
Si ferai ma fille uenir
Que grant mestier a de garir
Certes sire ie uos di bien
De fisique ne sai ge rien,
Ne en ma uie rien n’ en soi
etEt dist li rois mer oi
batez le moi etEt cil saillirent
Qui asez uiersolent le firent
Quant le uilein senti les cous
Sus les espaulles et el dos
Au roi a dit sire merci
Ie la guerrai iel uos afi
Li rois respont or le lessiez
Mar i sera imés touchiez
La pucele fu en la place
Qui molt estoit et teinte et pale
Que por l’ areste d’ un poisson
auoit enflé le gauïon
Lors le uilein se pourpensa
comment garir i la pourra
Car or set il bien que garir
Li uconndrae ou a mourir
Ie sai de uoir s’ ele rioit
A tot l’ esforz qu’ el i metroit
L’ areste s’ en uoleroit fors
Car el n’ est pas dedenz le cors
Tel chose m’ estuet fere et dire
Dont ie la puise fere rire
Au roi a dit sire merci
Or escoutez que uos di
Que uos me faciez grant fu
Alumer en priué leu
Si n’ i coundrae nule gent
Que moi et lié tot soulement
Puis si uerrez que ie ferai
Car se dex plest ie la guerrai
Li rois respont molt uolentiers
Errant ont le feu alumé
La ou li rois a commandé
En la sale si com moi semble
Le mire et la pucele ensemble
La damoisele au feu s’ asist
Sor siege que l’ en li mist
et li uilein se des
Ouesnq ses braies n’ i lessa
Si s’ est delés le feu assis
et s’ est gratez et bien rostiz
Ongles ot lons et le cuir dur
Il n’ a home iu’usq a saumur
S’ il fust gratez en itel point
Qu’ il ne fust molt bien mis a point
etEt quant la pucele le uoit
A tot le grant mal qu’ el auoit
volt rire si s’ en esforça
Que de la bouche li uola
L’ areste delés le foier
etEt le uilein sans detrier
Se uesti puis a pris l’ areste
De la sale ist fesant grant feste
Ou uoit le roi si li escrie
Sire uostre fille est garie
vez ci l’ areste dex merci
Le roi forment s’ en esioï
Certes sire ie uos di bien
Que ie uos aim sor tote rien
vos m’ auez ma fille rendue
benoeste soit uostre uenue
Asez arez ioiaus et dras
Merci sire ie n’ en ueil pas
Ie ne puis o uos demorer
En mon païs m’ estuet aler
par diex dist li rois non ferois
Mon mestre et oue moi serés
Merci sire dist le uilein
En ma meson n’ a point de pein
Quant ie m’ en parti ier matin
L’ en deuoit aler au molin
Li rois respont or i parra
Batez le moi si demorra
Cil saillirent tot enroment
Si le batirent uistement
et le uilein prist a crier
Ie rendré lessiez m’ ester
Le uilein est a court remés
Si l’ a on bien roognié et res
et si ot robe d’ escarlate
Fors cuidoit estre de barate
Quant li malade du païs
Dont il i ot ce m’ est auis
ou ce m’ est uis
vindrent au roi trestuit ensemble
mntontre li pié ou mein ou menbre
Chascun li a conté son estre
Li rois a dit au uilein mestre
De ceste gent prenez conroi
Fetes tost garisiez les moi
Dist le uilein por diex merci
Trop en i a iel uos afi
Li rois ses serians en apele
Chascun a sesi une astele
Car chascun d’ eus molt bien sauoit
Por quoi li rois les apeloit
Quant le uilein uenir les uoit
Grant paour ot au roi disoit
Sire merci ie les garré
etEt dist li rois ja le uerré
Le uilein fist demander laigne
Asez en ot comment qu’ il praigne
En la sale alume grant feu
Il meïmes fu mestre queu
Les malades fist arengier
Au roi dist je uos uoil proier
Que uos descendez la aual
vos et tuit cil qui n’ aront mal
Li rois l’ otroie bonement
Aual s’ en uet il et sa gent
Le uilein as malades dist
Seignors por le deu qui me fist
Molt a grant peine en uos garir
Ie n’ en porroie a chief uenir
Fors issi com ie uos dirai
Tot le plus malade eslirai
et l’ ardré tot dedenz cel feu
vos autres i arez grant preu
Car tuit de la poudre beurez
et en gari serez
Lors a l’ un l’ autre regardé
N’ i ot si contret ni enflé
Qui ostriast por normendie
Qu’ il eust la greignor maladie
Le uilein a dit au premier
Ie te uoi molt afeblier
De trestouz es tu le plus uein
Mestre fet il einz sui tot sein
va donc aual qu’ as tu ça quis
etEt celui saut si a l’ uis pris
Li rois demande es tu gari
Oïl sire la deu merci
Ie sui plus sein que nule pome
Molt est li mestre gentil home
Que uos iroie plus contant
Onques n’ i ot petit ne grant
Qui por nule rien otriast
Que le mestre el feu le ietast
Einz s’ en alerent autresi
com s’ il fusent trestuit gari
etEt quant li rois a ce ueü
De ioie fu tot esperdu
En la sale entre et dit beau mestre
Je me muereil que ce puet estre
Qui si tost gari les auez
Sire dist il ies ai char
Ie sai charne qui miex uaut
Que gengibre ne citouaut
Mestre dist il or en irez
a uostre ostel quant uos uodrez
asez arez dras et deniers
et palefroiz et bons destriers
et ne uos ferez plus ferir
Car grant honte ai de uos laidir
Merci sire dist li uileins
Ie sui uostre lige de meins
Tot a uostre commandement
De la sale ist inelement
Puis est a son ostel uenu
et richement el païs fu
N’ onques puis ne fu a charue
Ne puis ne fu par lui batue
Sa fame ainz l’ ama et chieri
Einsi ala com ie uos di
Par sa fame et par sa boidie
Fu puis bon mire sanz clergie