menestreil wet engignier
Mout en porroit mieulz bargignier
Car mout . souentes fois auient
Que cil . por engignié se tient
Qui menestreil . engignier cuide
et s’ en trueue . sa bource wide
Ne voi nelui . cui bien en chiee
Por ce deuroit . estre estanchiee
La vilonie . c’ om lor fait
Garson . et escuier sor
Et teil . qui ne valent ciennes
Por ce le di . a viceinnes
Avint . n’ a pas an entier
A Guillaume . le penetier
Cil Guillaumes . dont ie vos conte
Qui est . a mon le conte
De poitiers . chassoit . l’ autre iour
lieure . qu’ il ert a seiour
Li lieures . qui les chiens douta .
Mout durement . se desrouta .
asseiz foï . et longuement
et cil le chassa . durement
asseiz corrut . asseiz ala .
asseiz guenchi . et sa . et la
Mais en la fin . vos di ge bien
Qu’ a force . le prirent li chien
Pris fu . sire coars li lieures
Mais li roncins . en ot les fieures
et sachiez . que mais ne les tremble
Escorchiez . en fu . ce me cemble
Or pot cil . son roncin ploreir
et metre la pel . essoreir
La pel . se diex me doint salu
Couta plus . qu’ ele ne valu
Or laisserons . esteir la pel
Qu’ il la garda . et bien et bel .
Juqu’ a ce tens . que vos orroiz
Dont de l’ oïr . vos esiorroiz
tout est bien . choze commune
Ce seit chacuns . ce seit chacune
Quant hom fait . noces ou feste
Ou il a genz . de bone geste
Li menestreil . quant il l’ entendent
Qui autre choze . ne demandent
vont la . amont soit aual
L’ un a pié l’ autres a cheual
Li couzins Guillaume . en fit vnes
Des noces . qui furent communes
Ou asseiz ot . de bele gent
Dont mout Li fu . et bel et gent
Se ne sai ge . com i furent
asseiz mangerent . asseiz burent
asseiz firent et feste . et ioie
Ie meïmes . qui j estoie
Ne vi piesa . si bele faire
Ne qui autant . me peüst plaire
Se diex de ces biens . me reparte
N’ est si grans cors . qui ne departe
La bone gent . c’ est departie
Chacuns s’ en va . vers sa partie
Li menestreil . trestuit huezei
S’ en vindrent . droit a l’ espouzei
Nuns n’ i fu . de parleir laniers
Doneiz nos maitres . ou deniers
Font il . qu’ il est droiz et raisons
S’ ira chacuns . en sa maison
vos iroie ie . dizant
Ne mes paroles . esloignant
Chacuns ot maitre . nes challoz
Qui n’ estoit pas . mout biauz valloz
Challoz ot . a maitre celui
Qui li lieures . fist teil anui
Ces leitres . li furent escrites
Bien saellees . et bien dites .
Ne cuidiez pas . que ie vos boiz
Challoz en est . venuz au bois .
A Guillaume . ces leitres baille
Guillaumes . les resut cens faille
Guillaumes . les commance a lire
Guillaumes . li a pris a dire
Challot . charlot biauz dolz amis
vos estes ci . a moi . tramis
Des noces . mon couzin germain
Mais ie croi . bien par saint germain
Que vos cuit . teil choze doneir
Que que en doie . gronsonneir
Qui m’ a coutei . plus de souz
Se ie soie . de dieu assouz
Lors a . apelei . sa maignie
Qui fu sage . et bien enseignie
La pel . lieure . roua querre
Por cui il fist . maint pas de terre
Cil l’ aportent . grant aleüre
et Guillaumes . de rechief iure
Charlot se diex . me doint sa grace
Ne se dieux . plus grant bien me face
Tant me cousta . com ie te di
Hom n’ en auroit . pas samedi
Fait charlos . autant au marchié
et s’ en aueiz . mainz pas marchié
Or voi ge bien . que marcheant
Ne sont pas . toz iors bien cheant
pel prent . que cil li tendi
onques graces . ne l’ en rendi
Car bien saueiz . n’ i ot de quoi
Pencis . le ueïssiez et quoi
Pencis s’ en est . issus la fuer
et si pence . dedens son cuer
Se il puet . qu’ il li vodra vendre
Et il li vendi . bien . au rendre
Porpenceiz c’ est . que il fera .
et comment il li rendera .
Por li rendre . la felonie
fist en la pel . la vilonie
vos saueiz bien . ce que wet dire
arier vint . et li dist biau sire
Se ci a riens . si le preneiz
Or as tu dit . que bien seneiz
Oïl . foi que doi notre dame
Ie cuit c’ est . la coiffe ma fame
Ou sa toaille . ou son chapel
Ie ne t’ ai donei . que la pel
Lors a boutei . sa main dedens
Eiz vos l’ escuier . qui ot gans
Qui furent punais . et puerri
et de l’ ouvrage . maitre horri
Ensi fu fois conchïez
Dou menestreil . fu espïez
et dou lieure . fu mal bailliz
Que ces cheuaus . l’ en fu failliz
Rutebuez dit . bien m’ en souient
Qui barat quiert . baraz li vient