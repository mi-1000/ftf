adis souloient les merueilles
Conter as festes . et as veilles
Colins hau jetrus hersens
Or sont a paris de touz sens
Les maisons plaines et les rues
De grans merueilles auenues
A fames nouuelement
Si com vous l’ orrez ia briement
Se de vous puis estre escoutez
Haus iours iert . et sollempnitez
C’ on dit des rois de couloigne
Conter . ne vous i veul mençoigne
Fors que droite verité pure
Mais onques si auenture
En pays du monde n’ auint
L’ an c’ on dit ccc . et vint
mardi deuant la grant messe
Que la fame adam . de gnnesseo
Et sa niece maroie clippe
Distrent . que chascune a la trippe
Iroient deniers despendre
S’ en alerent sanz plus atendre
Entre elles a la tauerne
En la maison perrin du terne
Qui nouuiaus tauerniers estoit
Si com l’ une l’ autre hastoit
Qu’ elles vouloient ens en
Lors reuint droit a l’ en
Dame tifaigne la coifiere
Qui dist . je sai vin de riuiere
Si bon . qu’ ainz tiex ne fu plantez
Qui en boit . c’ est droite santez
Car c’ est vns vins clers . fremïans
Fors fins . fres . sus langue frians
Douz et plaisanz a l’ aualer
A celui nous couuient aler
Autre vin . goust ne nous ara
Ne ia hons . ne nous i sara
Pour de iours entiers
Et si nous croira volentiers
Li ostes chascune souls
Ses cors soit benis et absouls
De celle qui si bien parla
Dist margue alons celle part la
Il i fait bon . se diex m’ auoie
A tant se metent a la voie
Vers la tauerne des maillez
La vint le filz druïns baillez
Uns varlés qui vint auec eles
Par cui soi toutes leur nouueles
Cis les serui a leur mengier
Et leur aporta sanz dangier
Quan c’ on pot de bon recouurer
La veïssiez des denz ouurer
Et henas emplir et widier
En petit d’ eure a mon cuidier
Orent sous despendu
Riens ne m’ ara sauour rendu
A cest mengier . dist margue clouue
Se nous n’ auons d’ une crasse oue
Et des aus plainë . vne escuele
court druïns par la ruele
En l’ ostel . ou on les cuisoit
en prist . et aprés puisoit
Des aus . tout plain . grant platel
Et a chascune chaut gastel
Aporta quan il pot haster
Qui veïst chascune taster
Ces fors aus . et celle oue crasse
Mengié l’ orent en mains d’ espasse
Assez . c’ on ne mist au tuer
Lors commença margue a suer
Et boire a grandes henapees
En poi d’ eure erent eschapees
chopines . par mi sa gorge
foi que ie doi . saint . Iorge
Dist maro clippe sa commere
Cis vins me fait la bouche amere
Ie veul auoir de la garnache
Se vendre deuoie ma vache
S’ en aurai ie au mains plain pot
Druïn hucha quanqu’ elle pot
Et li dist . va nous aporter
Pour nos testes reconforter
De la garnache chopines
Et de tost reuenir ne fines
S’ a gauffres . et oublees
Fromage . et amandes pelees
Poires . espices . et des nois
Tant pour florins et gros tornois
Que nous en aions a plenté
Cilz i court . et elle a chanté
Par mignotise chant nouuel
Commere . menons bon reuel
Tiex vilains l’ escot paiera
Qui ia du vin n’ ensaiera
chascune se deporte
Et druïns le fort vin aporte
Qui fu par les henas versez
Commere . or en beuons assez
Dist maroie . et dame fresens
Car c’ est vins . pour garder le sens
Mieudres assez . que li françois
Lors but chascune . mais ançois
C’ on eüst tornees ses mains
C’ une plus que li autre mains
Fu touz lapez . et engloutis
Cis pochonnez sont trop petis
Dist maroie par . saint . vincent
Pour boiure le quartier d’ un cent
Ne nous en couuient esmaier
Ie ne l’ ai fait el qu’ essaier
Tant est bons . que i’ en veul encore
Or va donc . se Diex te secore
Druïns . raportes en quartes
Car auant que de ci departes
Seront butes Et cis i court
Qui tost reuint a terme court
donna son pot a chascune
Compains bien veignant dist li vne
Mne morsel . puis si bois
cilz vins est mieudres que d’ er
Ne que vins de saint melïon
Uoire assez . ce dist marïon
Ie le boif trop plus volentiers
Se me pos iert plains touz entiers
N’ en y ara assez tost goute
Hé; que tu as la gorge gloute
Dist maro clippe . bele niece
Ie n’ aurai en en grant piece
But tout le mien . mais tout a trait
Le buuerai a petit trait
Pour plus sus la langue croupir
Entre boires soupir
I doit on faire seulement
Si en dure plus longuement
La douceur en bouche et la force
tel point chascune s’ esforce
De garnache en et tant boire
Qu’ il n’ est nus hons . qui peüst croire
Cmmento chascune s’ a
Du matin . que il aiourna
Furent la iusqu’ a mïenuit
Et menerent . si bon deduit
Qu’ adés orent le henap plain
Ie veul aler la hors au plain
Dist margue clippe en mi la voie
Treschier . si que nus ne nous voie
Si en vaudra trop miex la feste
Chascune aura nue la teste
Et s’ irons em pures les cors
Dont lairés ci vos vardecors
Dist druïns . de gage a l’ escot
S’ auerez en guise d’ escot
Escourchïe pelice et cote
Et chemise . qu’ elle ne crote
S’ irons treschier parmi la rue
tant chascune a terre rue
Son corset . et son chaperon
Escourchié furent li geron
Des cotes desus la pelice
Et druïns hors de l’ uis les glice
Chantant chascune a haute vois
Amours . au vireli m’ en vois
Mout parloient de leur amis
Ainssi son cors chascune a mis
Hors a la bisë . et au vent
Si tresbuschoient plus souuent
C’ on ne peüst sa main tourner
A lieues pres d’ aiourner
Les a druïns en tel point mises
Que cotes pliçons . et chemises
Chaucemente . bourse . et corroie
Leur toli tout . Ie qu’ en diroie.
Ainssi les lessa toutes nues
Gisanz . au fuer; des bestes mues
Vilment . et en diuers couuine
L’ une adenz . et l’ autre souuine
Trebuschies en monciaus
Plus emboees que pourciaus
Tout en tel point druïns les lait
Ou boier plus grant et plus lait
Qui fust en toute la cité
La iurent a molt grant vilté
L’ une sus l’ autre comme mortes
Tant que par tout guichez et portes
De la cité furent ouuertes
C’ on vit les merueilles apertes
Chascuns y acourt pour veoir
Car n’ auoient sens ne pooir
D’ eles tant ne quant remuer
Qui la les vousist par
Pour mortes les tenoient toutes
Testes et mains auoient routes
Et touz sanglens . cors et visages
Touz disoient et fols et sages
C’ on les auoit la nuit murdries
S’ en erent la gent abaubies
Du lait point . ou il les veoient
leur chetis barons cuidoient
Qu’ il fussent em pelerinage
Quant uns preudons de leur visnage
Vint la . qui bien les reconut
Au cors . que chascune ot tout nut
Si le corut . leur barons dire
Qui pasmerent de duel et d’ ire
Quant il ont leur fames trouuees
Gisant nues . et desrobees
Cmmeo merdes en mi la voie
N’ est hons s’ il veult qui ne les voie
Par tout . et en coste et en mi
Lors crierent hareu anmii
Et mont tendrement vont plorant
Ainssi qu’ il vindrent la corant
Leur fames ont reconutes
Qui tant ne quant ne se sont mutes
Gisans nues a tel disfame
Les cuers de courouz leur enflame
Car cus et testes leur paroit
Nus hons raconter ne saroit
Qu’ eles erent a grant meschief
N’ onques ne murent pié ne chief
Se furent au moustier portees
Des innocens . et en
L’ une sus l’ autre toutes viues
Hors leur sailloit par les genciues
Li vins . et par touz les conduis
Ainçois fu plus de mïenuis
Que se peüssent resueillier
Et mont les conuint trauaillier
Ainçois qu’ elles fussent issues
Hors de la terre et des issues
Et des portes des innocens
Elles n’ odoient pas en
Mont erent ordes et puans
Si com gens poures ou truans
Qui se couchent par ces ruelles
S’ en raloient ces entr’ elles
Qu’ a paines pooient parler
Ne poïssent mië aler
pas . ou sanz trebuschier
Souuent les oïssiez huchier
Druïn druïn . ou es alez
Aporte harens salez
Et pot de vin du plus fort
Pour faire a nos testes confort
Et penses de tost reuenir
Pour nous compaignie tenir
Et si clorras la grant fenestre
Ainssi qu’ elles cuidoient estre
En la tauerne toutes . trois
Les aqueult vns vens si destrois
Et si frois . qu’ il les fist pasmer
Et toutes pour mortes clamer
Et ius trebuschier en la place
N’ orent bouche . oil . ne nes ne face
Qui ne fust de boe couuers
Et toutes chargies de vers
N’ onques ne murent pié ne main
De ci au iour a lendemain
Que li aube esclarcist et point
C’ on les retrouua en tel point
Cmmeo ot fait le iour de deuant
Droit ainssi qu’ a soleil leuant
Chascuns . qui miex miex y acourt
Mais assez en brief terme et court
Si bien la chose ala et vint
Que cil meïsmes i souruint
Que le soir les out enterrees
Et quant ilec les a trouuees
De grans marueilles s’ en seigna
Et dist dyables les engigna
Qui les a raportees ci
Oiés seigneur pour dieu merci
Comcomment sont elles reuenues
En terre les mist toutes nues
L’ une seur l’ autre en vne fosse
Foi que ie doi au cors . saint . josse
Elles ont les deables es cors
Uoiés les a chascun des cors
comme elles sont de vers chargies
Enterrees et demengies
Les cors noirs et de
C’ est de les veoir grant pitez
Touz li cuers du ventre m’ en tremble
Ainssi qu’ il parloient ensemble
De l’ auenture desguisee
S’ est dame tifaigne escriee
Qui reuint poi en mimoire
Druïn raportez nous a boire
Et moi aussi . dist maro clipe
Ie veul de la nouuele tripe
Ainssi sont releuees toutes
Dessiures feles . et estoutes
S’ en va chascune a son refuit
Et chascuns de paour s’ en fuit
Qui cuident ce soient mauffez
Car les cuers orent eschauffez
De corrouz . quant sont aperçutes
Qu’ ainssi orent esté deçutes
Et menees par reuerie
Or pri a chascun qu’ il en die
Verité . s’ onques auenture
Oï mais tele en escripture
Et tantost c’ on le m’ ara dit
J’ en finerai a tant mon dit