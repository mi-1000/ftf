Buona pulcella fut Eulalia .
Bel auret corps bellezour anima .
Voldrent la veintre li Deo inimi .
Voldrent la faire diaule servir .
Elle no'nt eskoltet les mals conselliers , Qu'elle Deo raneiet chi maent sus en ciel .
Ne por or ned argent ne paramenz , Por manatce regiel ne preiement , Niule cose non la pouret omque pleier La polle sempre non amast lo Deo menestier .
E por o fu presentede Maximiien Chi rex eret a cels dis soure pagiens .
Il li enortet dont lei nonque chielt Qued elle fuiet lo nom christiien .
Ell'ent adunet lo suon element .
Melz sostendreiet les empedementz Qu'elle perdesse sa virginitet .
Por os furet morte a grand honestet .
Enz enl fou lo getterent com arde tost .
Elle colpes non auret , por o nos coist .
A czo nos voldret concreidre li rex pagiens .
Ad une spede li roveret tolir lo chief .
La domnizelle celle kose non contredist : Volt lo seule lazsier si ruovet Krist .
In figure de colomb volat a ciel .
Tuit oram que per nos degnet preier Qued auuisset de nos Christus mercit Post la mort et a lui nos laist venir Par souue clementia .