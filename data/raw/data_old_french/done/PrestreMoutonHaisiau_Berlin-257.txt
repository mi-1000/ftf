un prestres amoit une dame
Qui d’ un cheualieevalier estoit fame
En l’ ostel mouton auoit
Qui par usage gens hurtoit
ior estoient asemblé
et li mouton a esgardé
Le prestre qui hocheit la teste
Meintenant s’ ansa la beste
Qu’ i le semonnoit de hurter
De loinz s’ esqueut a escousser
Le prestre hurte en la coronne
si tres douleros cop li done
contre li estona la teste
La dame n’ en a point de feste
Car cil ne se puet plus edier
hue li couint a lessier
par ce uos ueut haiseaus moutrer
Qu’ il se fet bon de tot garder