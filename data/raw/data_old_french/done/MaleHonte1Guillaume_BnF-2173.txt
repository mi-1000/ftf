ur oiez et es
un fablel qu’ est faiz et rimés
D’ un roi qui engleterre tint
Tout ce fu uoirs et si auint
En icel temps qu’ il rois
Qu’ en eerrenglet ert us et drois
Que quant li hom mouroit sanz oir
Li rois auoit tout son auoir
Ce trouons nous auant el conte
C’ uns preudons fu mors qu’ ot nom hnteo
Honte ert li preudom apelez
Quant uint qu’ il fu si adolez
et que il uit qu’ il ne ui
sien comperẹ si apela
Compere dist honte prenez
Mon auoir si uos l’ aueez
En cele male qui la pent
Por dex uos proi omnipotent
Se ge muir portés lou roi
Si dites que ge li enuoi
Car ce est raisons et droiture
Et cil respont et si li iure
Que il li portera sanz faille
Por ce que de couuent ne faille
mourut de cel malage
cil uout garder son comparage
Maintenant prent la male hnteo
De la uile ist le chemin monte
Tant ua tant quiert et tant demande
Qu’ il a troué le roi a londre
A desouz un pin en l’ onbre
O lui grant part de som barnage
Sire fait il en son language
La male honte uos aport
Ge li oi couuent a la mort
La male honte uos douroie
Prenez la qu’ il la uos enuoie
Sire prenés la male honte
Quant li rois l’ ot si ot grant honte
Uilain dist il tu me mes
Mais tu aies honte touz diz
De honte me puist dex desfendre
Prez ua que ge ne te fas pendre
Encor uoloit li uilains dire
Mes cil le prenent o grant ire
Qui enuiron le roi estoient
Tuit le de et desuoient
Que tart li est ce m’ est auis
Que il soit de cort departis
Bien li auint qu’ il ne l’ ont mort
Ha las fait il or me recort
Que mes comperes me proia
Quant il mourut et il fina
Que cest auoir au roi donasse
Uolentiers encore i parlasse
et douroie la male honte
Mes cil cheualieevalier et cil conte
M’ auroient ia mort bien le sai
Mais or sai bien que ge ferai
Ge gaiterai sempres lou roi
Quant au moustier ira par foi
et il uendra deuant tretouz
Encor serai ge si estouz
Que li dourai la male honte
A ce qu’ il ainsint dit et conte
Voit le roi au mostier aler
et il le courut saluer
Si comme il entroit el monstier
La coumence en haut a huchier
Que bien l’ oïrent prince et conte
Sire . sire la male honte
Vos raport ge encore et offre
D’ esterlins i a plain un cofre
Quant li rois l’ ot si ot tel rage
A li est que de duel arge
Ne set que faire ne que dire
Del uilain a et dul et ire
Qui la male honte li baille
que il a dit ou sunt mi baille
et cil qui meniuent mon pain
Quant ne me tuent cel uilain
Quant il uoient irié lou roi
Seure li courent a desroi
a fust li preudom maubailliz
mais il s’ est si entr’ euz tapiz
Qu’ il le perdent entre la gent
Es uos celui forment dolent
Qui preudom et loiaus estoit
Dou roi qui uers lui s’ aïroit
Quant li offre la male honte
Si dist que a lui plus ne monte
Mes tierce foiz li offerra
et puis aprés si s’ en ira
S’ or le deuoit li rois ocirre
Si l’ ira il encore dire
Tierce foïe car c’ est drois
Et quant par ot mengié li rois
et il fu auques baus et liez
Li uilains reuint touz chargiez
De la male honte qu’ i porte
A grant peor la chiere morte
Li rehuche en haut et reconte
Sire sire la male honte
Fait li preudome receuez
Car par droit auoir la deuez
La male honte uos remaigne
S’ en dounez a uostre compaigne
La male honte est grans et lee
Si la uos ai ci aportee
Uns miens comperes ce sachiés
La uos enuoie et uos l’ aiés
Car uos d’ eerrenglet estes rois
La male honte aiés c’ est drois
Quant li rois l’ ot et il l’ entent
A poi que il d’ ire ne fent
Seignor fait il ge uos quemant
Que uos cel uilain maintenant
Qui ne me uelt laisier en pes
Que il orendroit soit deffés
Li preudom fust ia entrepris
Quant uns haus hom s’ est auant mi
Qui sages ert et entendans
et de parole mout sachans
Sire fait il uos aués tort
Se le uilain auïez mort
Sachiés que est la male honte
Mes ençois que li faciez honte
Uolentiers fait li rois par foi
Uilain fait il entent a moi
Que dis tu de la male honte
Tu m’ en auras fait mainte honte
En ma cort et maint grant ennui
Ne s quantes foïes hui
Dont li conte cil et deuise
Com la male honte ot emprise
et com honte son bon compere
Li pria par l’ ame sa mere
Quẹ aprés sa mort li aportat
Li rois l’ entent sa cuisse em bat
De la ioie qu’ il a eüe
Quant la parole a entendue
ilains fait il or t’ ai plus chier
car de noient m’ as fait irier
Mieus m’ as gabé que nul lechierre
Or te doins ge a bele chiere
La male honte a ta partie
Car par droit l’ as bien deseruie
Ainsint ot cil la male honte
Ce dist gaumesuill en son conte
Que li uilains en a portee
La male honte en sa contree
Si l’ a aus englés departie
Encore en not il grant partie
Sans la male ont il asez honte
et chascun ior lor croist et monte
Par maués seignor et par lache
Les a la honte pris en tache