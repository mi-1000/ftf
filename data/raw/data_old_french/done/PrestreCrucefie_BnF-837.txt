example vueil conmencier
qu’ apris de mon Seigneur rogier
franc mestre de bon afere
qui bien sauoit ymages fere
et bien entaillier crucefis
Il n’ en estoit mie aprentis
ainz les fesoit et bel et bien
Et sa fame seur toute rien
auoit enamé prouoire
Son seignor li ot fet acroire
qu’ a marchié deuoit aler
et vne ymage o lui porter
dont il auroit ce dist deniers
et la dame bien volentiers
li otria et en fu lie
qntua cil vit la chiere haucie
Si se pot bien aperceuoir
qu’ el le beoit a deceuoir
Si conme auoit acoustumé
lors a desus son col geté
crucefis par achoison
et se parti de la meson
en la vile va si demeure
et atent iuesusq a cele eure
qu’ il cuida qu’ il fussent ensamble
de mautalent li cuers li tramble
a son ostel en est venuz
par pertuis les a veüz
assis estoient au mengier
Il apela . mes a dangier
I ala l’ en por l’ uis ouurir
li prestres n’ ot par ou fuïr
diex dist li prestres que ferai
dist la dame jel vous dirai
despoilliez vous et si alez
lëenz . et si vous estendez
auoec ces autres crucefis
ou volentiers ou a enuis
le fist li prestres ce sachiez
toz s’ est li prestres despoilliez
entre les ymages de fust
S’ estent ausi con s’ il en fust
qntua li preudom ne l’ a veü
erraument s’ est aperceü
qu’ alez est entre ses ymages
mes de ce fist il molt que sages
qu’ assez a mengié et beü
par loisir . ainz qu’ il soit meü
qntua il fu leuez du mengier
lors conmença a aguisier
Son coutel a vne grant kex
li preudom estoit fors et preus
dame dist il tost alumez
vne chandoile et si venez
Leenz o moi ou i’ ai afere
La dame ne s’ osa retrere
vne chandoile a alumee
et est o son seignor alee
en l’ ouureoir isnelement
et li preudom tout esraument
le prouoire tout estendu
voit . si l’ a bien aperçeü
voit la coille et le vit qui pent
dame dist il vilainement
ai en ceste ymage mespris
I’ estoie yures ce m’ est auis
quant ie ceste chose i lessai
alumez si l’ amenderai
Li prestres ne s’ osa mouoir
et ice vous di ie por voir
que vit et coilles li trencha
que onques rien ne li lessa
que il n’ ait tout outre trenchié
qntua li prestres se sent blecié
lors si s’ en est tornez fuiant
et li preudom demaintenant
Si s’ est escriez a hauz criz
Seignor prenez mon crucefiz
qui orendroit m’ est eschapez
Lors a li prestres encontrez
gars qui portent vne iarle
Lors li venist miex estre a arle
quar il i ot pautonier
qui en sa main tint leuier
Si le feri desus le col
qu’ il l’ abati en tai mol
qntua il l’ ot a terre abatu
ez vous le preudomme venu
qui l’ en en sa meson
livres de raençon
li fist isnelement baillier
c’ onques n’ en i failli denier
cest example nous moustre bien
que nus prestres por nule rien
ne deuroit autrui fame amer
n’ entor li venir ne aler
quiconques fust en calengage
que il n’ i lest ou coille ou gage
Si con fist cil prestres constans
qui i lessa les siens pendans