n’ a homme de si a sens
S’ adés vouloit parler de sens
C’ on n’ en prisast mains son sauoir
Bon fait sotie . et sens sauoir
Qui set aucunes truffes dire
Ou parlé n’ ait de duel ne d’ ire
puis que de mesdit n’ i a point
Mntesai foiz vient aussi a point
A l’ oïr . que fait vns sarmons
Il a chanoinesses a mons
au moustier . seur sambre a ni
Et a andaine mainte bele
Et trop plus assez a Maubeuge
Mais orendroit conter vous ueul ge
Sanz aieroust mot de mençoingne
De de celes de couloingne
Et dire poi de reuerie
par couent que chascuns en rie
S’ il y a mot qui bien le vaille
De longue rime ne me chaille
Mais briement . sanz prologue faire
vous veul dire et conter l’ a
De ces dames chanoinesses
D’ amour aprises et maistresses
L’ art sorent tout et le mestier
De quan en amer a mestier
Tant l’ auoient lonc temps vsé
C’ on tenoit ia . pour refusé
Leur cors . et leur biautez vsees
S’ erent ainsi que refusees
Et nonuant mout erent cointes
Et jolies . et biaus.
Orent racointiez de nouuel
Ce les tenoit en grant reuel
et faisoit en amour penser
Or vous voudrai auant passer
Et dire toute l’ auenture
D’ eles . et la verité pure
Selonc ma vraie entencïon
vigille iert d’ une assencïon
Que chascuns doit ioie mener
Et diex qui me uolt amener
a droit port . si bien m’ a
Qu’ a l’ eglyse droit m’ amena
S’ i fui a bonne destinee
Tant que grant messe fu finee
Et touz li mestiers dieu finez
Ie qui pas n’ estoie auinez
au matin . ne beü n’ auoie
parmi le cuer tornai ma voie
pour moi vers l’ ostel rauoier
Et eürs me volt counoier
Qui si tres bien me conuoia
Qu’ entre ces dames m’ auoia
Ou il fesoit si tres bel estre
C’ iert vns fins paradis terrestre
plain d’ anges . de sains et d’ ymages
Tant y auoit de biaus visages
Et de douz . qu’ il me fu auis
Qu’ en regardant fusse rauis
Onques n’ oi si grant melodie
Et si n’ oi pas chiere esbahie
Quant ie fui a moi reuenuz
Balades . et rondiaus menuz
Leur dis . et autres dis d’ amours
De complaintes et de clamours
Que mout tres volentiers oïrent
Et en l’ oiant me coinoïrent
Et dirent jere bons compains
Hnnezabando te soit nos pains
Nos chars nos vins . Et nos ostez
Jamais ne te sera ostez
Bons es pour soulacier malades
Qui tant ses rondiaus et balades
De toi ne doit estre se non
Nus princes . or nous di ton non
Tant que bien t’ aions cogneü
T’ auons nous autre foiz veü
Seroies tu nient raniqués
Non voir . dame; Mais Watriqués
Sui nommez . iusqu’ en areblois
Menestrel au conte de blois
Et monseignor me gauchier
De chastillon; tant t’ ai plus chier
Dist li vne par saint niquaise
a moi disneras tout aise
Car toutes aprestees sommes
De seruir ceuls dont tu te nommes
Si t’ en verrai plus volentiers
Mes ostiex est tiens touz entiers
Et quanue i’ ai de ce me vant
Or me sui . et g’ irai deuant
Nous n’ i serons qu’ netre nous trois
Compaignes . li liex est estrois
En secré nous voulon baignier
plus n’ en i voil acompaignier
La nous diras de tes bons mos
vien i si voir que parler m’ os
Tu seras aise a volenté
On m’ a des ersoir presenté
chisnes cras . et chapons
Et ie sanz faire autre respons
volentiers . et de clere vois
Dis dame granz merciz g’ i vois
Ie ne m’ en doi faire prier
Ie vous siurai sanz detrier
Tant entrai en la maison
Ou ia iert du mengier saison
S’ erent des dames venues
Chascune en son baing toutes nues
Et la tierce . sanz nul desdaing
Se despoille . et entre en son baing
C’ onques pour moi n’ i fist dangier
Lors commenchames a mengier
Ma table estoit assez pres d’ eles
Si les ui . vermeilles et beles
Et esprises de grant chaleur
Ce leur fesoit auoir couleur
Li bains chaus . et li bons vins frois
Dont assez burent sanz esfrois
fumes aise de touz poins
Et quant il fu du parler poins
Je commençai
Qui l’ amant a amer escole
Car eles le voudrent oïr
pour vie amoreuse esioïr
Et ceuls qui aiment de cuer fin
Et quant mes dis fu trais a fin
Que chascune ot bien escouté
L’ unë en a l’ autre bouté
Et distrent . que c’ iert tres bien dit
puis me firent . autre dit
Cmmenciero par commandement
Qui parlast plus parfondement
De paroles crasses et doilles
Si que de risees nous moilles
Dist l’ une des miex emparlees
Nous sommes compaignes quarrees
Di hardiment . de quanqu’ il touche
a uis s’ il te vient a la bouche
Ia n’ en seras de nous repris
Ne voulons pas choses de pris
Mais ce qui miex rire nous face
Tant leur redreçai ma face
Si leur dis le dit a briez mos
Des uis rois et des mos
Cmmento l’ un l’ autre rampona
Dont li cons Jugement donna
Qu’ ainz n’ en fu bleciez ne quassez
De ce ristrent elles assez
Et d’ autres bons mos que ie di
a tant au bien boire entendi
Mes parlers lors fu acoisiez
Tant que fui de touz poins aisiez
Et chascune a son droit aisie
parla la plus enuoisie
Et dit que celle ait mal dehait
Qui ne fera aucun souhait
Tel qu’ i as dames ne desplaise
Nous sommes ci . a pais et aise
Si disons gogues et risees
Nous n’ en poons estre accusees
Car nous sommes en lieu secré
Lors dist cele au cuer plus letré
Honnie soit a cui il poise.
Or faites abaissier la noise
Tant que ie aie souhaidié
Car diex . proprement m’ a aidié
a mon souhait a auiser
Or le vous voudrai deuiser
Ie souhaide que
Fust aumosne . aussi com pechiés
Et c’ on en aquerist pardon
De touz mesfais et guerredon
Que ia diex ne s’ en courouçast
Mais certes . qui que en grouchast
Je vous iur . et ai en couuent
sonner m’ en feroie souuent
S’ . ensi estoit que ie deuise
R est il temps . que ie m’ auise
Dist la seconde . a souhaidier
Chose qui miex nous puist aidier
Ie souhaide a nostre seignor
Que ce fust aussi grant honnor
La quelle set miex souhaidier
Iuges se diex te puist aidier
Ou quel puet plus de bien auoir
Dames . ie ne le puis sauoir
Dist Watriqués sanz les plus sages
Si serai du porter messages
Tant que l’ on en aura iugié
ainsi pris d’ eles mon congié
Si mis tout cest affaire en rime
Ou il n’ a ne honte ne crime
Ne chose qui grieue a nului
Qui que le voille traire a lui
Huimais n’ en puet estre autre chose
N’ ai deserui que nus m’ en chose
a moi ne s’ en doit nus combatre
Ce sont risees pour esbatre
Les roys . les princes et les contes
Ci faut des dames li contes