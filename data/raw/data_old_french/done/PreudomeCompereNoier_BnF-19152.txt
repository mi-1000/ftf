auint a pescheor
Qui en la mer aloit ior
En batel tendi sa roi
Garda si uit tres deunta soi
home molt pres de noier
Cil fu molt preuz et molt legier
Sor ses piez salt croq a pris
lieue si fiert celui el uis
Que par mi l’ ueil li a fichié
El batel l’ a a soi saichié
arriers s’ en uait sanz plus atendre
Totes ses roiz laissa a tendre
a son ostel l’ en fist porter
Molt bien suerir et honorer
Tant que il fu toz respassez
a lonc tens s’ est cil porpenssez
Que il auoit son oill perdu
et mal li estoit auenu
Cist uilains m’ a mon ueil cureé
et ge ne l’ ai de riens greué
Ge m’ en irai clamer de lui
por faire lui mal et enui
Torne si se claime au maior
et cil lor mest terme a ior
Endui atendirent le ior
Tant que il untinre a la cort
Cil qui son hueil auoit perdu
conta aunta que raison fu
Seignor fait il ge sui plaintis
De cest preudome qui tierz dis
Me feri d’ un croq par ostrage
l’ ueil me creua s’ en a domaige
Droit m’ en faites plus ne demant
Ne sai ge que contasse aunta
Cil lor respont sanz plus atendre
Seignor ce ne puis ge deffendre
Que ne li aie creué l’ ueil
Mais en aprés mostrer uos uueil
comment ce fu se ge ai tort
Cist hom fu en peril de mort
En la mer ou deuoit noier
Ge li aidai nel quier noier
D’ un croq le feri qui ert mien
Mais tot ce fis ge por son bien
Ilueques li sauuai la uie
a ne sai que ge uos die
me faites por amor dé
Cil s’ esturent tuit esgaré
Ensanble por iierug le droit
Quant sot qu’ an la cort auoit
lor a dit qu’ alez uos doutant
Cil preudons qui conta auant
Soit arrieres en la mer mis
la ou cil le feri el uis
Que se il s’ en puet eschaper
Cil li doit son oeil amender
C’ est droiz ienzugem ce me sanble
lors s’ escrient trestuit ensanble
Molt as bien dit ja n’ iert deffait
Cil ienzugem lors fu retrait
Quant cil oï que il seroit
En la mer mis ou il estoit
Ou ot soffert le froit et l’ onde
Il n’ i entrast por tot le monde
le preudome a quite clamé
et si fu de plusors blasmé
por ce uos di tot en apert
Que son tens pert qui felon sert
Raembez de forches larron
Quant il a fait sa mesprison
Jamés ior ne uos amera
Ia mauuais iom ne saura gré
a mauuais s’ i li fait bonté
Tot oublie riens ne l’ en est
Ençois seroit uiersolent prest
De faire li mal et anui
S’ il uenoit au desus de lui