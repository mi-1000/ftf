est bien droiz que ie retraie
puis que nus hons ne m’ en deloie
D’ une auureent que ie sai
Qu’ uaint en l’ entree de mai
A orliens la bone cité
Ou i’ ai par meinte foiz esté
L’ auenture est et bone et bele
et la rime fresche et nouele
Si com ie la fis l’ autre iour
A orliens ou fui a seiour
Tant i seiornai et tant fui
Que mon mantel meniai et bui
et une cote et sercot
Molt i paié bien mon escot
Ne m’ en doit riens demander l’ oste
Qui uolentiers nos gens acoste
A l’ entrer lor fet bele chiere
a l’ essir est d’ autre maniere
Bien set conter quant qu’ il i met
Neïs le sel qu’ el pot remet
Les auz le uer et la leigne
Ne let rien qu’ a conter remaigne
Einsi son escot rien ne couste
Ne ueil pas iu’usq a pentecouste
Chés tel oste mon ostel prendre
Sounte me feroit mes dras undree
Tel ostel a mau conmant
Que iamés ior n’ i enterrai
Que moi n’ en chaut or uos diroi
De cele aunturee d’ ouen
Dnte la feste seint johan
Qu’ uaint en la cité d’ orliens
Chés bouriois qui molt grant biens
Fesoit prestre son uoisin
Li borgeis n’ eüst ia bon uin
Ne bon mengier dont il meniast
Que au prestre n’ en enuoiast
Mes li prestre molt poi prisoit
Quant que le boriois li fesoit
Miex uosist gesir o sa fame
Qui molt estoit cortoise dame
et fresche et auenant et bele
Le prestre chascun ior l’ a
De s’ amour forment la requiert
La bone dame dist ia n’ iert
Qu’ ele face a son mari tort
S’ el en deuoit prendre la mort
Ne uilanie ne hontage
et de ce a el cors grant rage
Que le prestre l’ en a tant dit
Molt le ledenge et le maudit
Fors l’ a geté de sa meson
et si fort le fiert d’ un tison
Que pou s’ en faut qu’ el ne l’ esfondre
Li prestres o tote sa honte
S’ en uet fuiant a son ostel
Molt se porpense d’ un et d’ el
par quel enging par quel maniere
Ou par auoir ou par proiere
Il porroit son deduit auoir
De ce dont ele fet doloir
Ne por ce que l’ auoit batu
Tot ce ne prisë festu
Que la dame el chief le feri
Molt a de ce le cuer mari
Que de s’ amour l’ a refusé
a mis tot son pensé
Deunta son uis s’ ala esoir
Sa se il poïst euoir
Ne uieille fame ne meschine
Cui peüst dire sa couine
Qui de ce li peüt edier
Deunta le feu uit son andier
Si l’ a rué a la paroi
Molt est le prestre en grant esfroi
Car nul ne set ce que il pense
Son corbeillon a pris par l’ anse
Entre ses piez l’ a depecié
Onc mes ior si corocié
Ne uit nus hom celi prouoire
perdu a tote sa memoire
Sa sapïence et son sauoir
Quant il ne puet icele auoir
Qui li montre son grant orgeil
Lors uet seoir desus le s
et regardë aual la rue
Si a dame hersent ueüe
La marrugliere del mostier
Qui molt sauoit de tel mestier
Il n’ a el mont prestre ne moigne
Ne bon reclus ne bon chanoine
Se tant feïst qu’ a li parlast
Que de s’ angoise nel getast
Quant li prestres la uit uenir
A grant peine se pot tenir
Que il ne l’ a a soi
Lors l’ a contenciee a son doi
Dame hersent dont tes uenue
Li prestres de loins la salue
Puis dit dont uenez uos conmere
Sire d’ aual ceste chariere
O ma quoloigne uois filant
Li prestre dit j’ ai grant talant
C’ un poi peüse a uos parler
Lors si la prist a acoler
Mes il gardë aual la uoie
Grant paour a que l’ en nel uoie
En sa meson s’ en sunt entré
Or a bien le prestre en
Quant celë a qui tant est sage
a cui puet dire son corage
Lors s’ en entrerent en sa chanbre
li prestre li
Tot son anui et son ncotrere
De ce dont ne puet a chief trere
Ant la uieille li fïance
Que ia mar en ara doutance
Qu’ ele li aidera sanz faille
Prent tost le prestre si li baille
sous qu’ il out en s’ au
Lors se lieue la pautonniere
Qui des deniers ot plein le poing
Si li a dit a grant besoing
Doit l’ en bien
E li a congié demandé
et i la conmanda a dé
Molt le prie de sa besoigne
La uieille gueres ne s’ es
Quant ele uint chés la bourioise
Qui molt estoit preuz et courtoise
Quant la dame uenir la uoit
Salué l’ a qu’ el ne sauoit
Que el sa honte uenist querre
Ne la lessa seïr a terre
En lit l’ asist iouste li
A la uieille molt enbeli
Ele ne queroit autre chose
Si li a dit a la parclose
Dame a uos m’ estuet conseillier
Si ne uos deuez meruiereill
por quoi ie sui a uos uenue
Li miexdres uos salue
Qui soit en tote la cité
Ce sachiez uos de uerité
Et qui est ce sire gerbaus
Qui est por uos et liez et baus
par moi uos mande drüerie
prie uos que soiez s’ amie
Quant la dame ot tot escouté
Ce que hersent li ot conté
Lors li a dit une parole
Dame hersent de uostre escole
Ne ueu ge mië encore estre
Ia de ce ne seroiz mon mestre
Que ie por uos face hontage
Se l’ en nel tenist a hontage
Je uos donasse de mon poing
Ou de ma paume ou d’ un baston
Dame ce ne seroit pas bon
Il n’ a bourioise en tot orliens
Qui par moi son ami ne face
Lors li done delés la face
La bourioise molt grans cous
et dit dahez eit uostre cous
Quant uos ceanz uenistes hui
por poi que ne uos faz anui
Qui que le deüst amender
hersent sans congié demander
Est de la meson fors issue
De honte palist et tresue
Clamer s’ en uet a son prouerre
Dite li a tote la uoire
conme la dame l’ a menee
et quant hersent se fu clamee
Le prestre ne fu mie a ese
A hersent dit qu’ ele se tese
Que bien la cuidera uengier
et sans ferir et sanz touchier
Lors li afie et dit et iure
Que por iceste bateüre
La dame esconmenïera
Ia autrement n’ en partira
ant a hersent congié pris
Le prestrë est de rage esris
Si s’ en uet tot droit a l’ eglise
conme por fere son seruise
L’ esquele prent parmi la corde
et a l’ autre s’ i acorde
et puis les sonnë une et une
Tnta que le pueplë i aüne
Quant uenu sunt li parochien
et cil de pres et cil de loing
Sire picon l’
et sa fame uint de detrés
Quant li prestre les a ueüz
De meintenant est conmeüz
Si lor a dit untoia la gent
Certes moi n’ est ne beau ne gent
Que uos entrez en cest moustier
Tant com ie face mon mestier
Esconmenïez deués estre
Dites moi dont por quoi dant prestre
Dites le moi sauoir le ueil
vostre fame fist grant orgeil
Qui bati ier ma marregliere
Entre et sa chanberiere
Clamee s’ en est orendroit
Se uos uolez fere le droit
De la hontë et du tort fet
Que uostre fame li a fet
Ele le prendra uiersolent
Or chantez dont endementiers
Car il uos sera amendez
Le forfet que uos demandez
Quant ot le prestre la promesse
Inelement chante sa messe
Ne fist pas longue demoree
puis la bourioise a apelee
et la marregliere ensement
Si en a fet l’ acordement
Chascun s’ en uet a sa meson
Dant picons enquiert l’ acheson
A sa fame qu’ ele li die
et sanz mençonge et sans boisdie
por que la clamour a esté
Sauoir en ueut la uerité
Cele respont tost uos diré
Ja de riens ne uos mentiré
por quoi a esté la clamours
Li prestre l’ apeloit d’ amours
Si m’ eunoia sa pautonniere
Ce sachiez uos de grant maniere
Qui de folie me requist
Tiex soudees ele quist
Li rendi car bien li dui rendre
Dant picon qui bien sot entendre
Que sa fame a reson et droit
Dist que molt forment li pesoit
Qu’ el ne l’ ot miex forment batue
Se li prestres plus uos argüe
Dites que uos ferez son bon
Mes largement uos doint du sien
et que il uos face sauoir
Le ior que il uoudra auoir
uos tote sa uolenté
Lors a la dame creanté
Qu’ ele fera sanz contredit
Tot ce que son mari li dit
A de sa meson depart
et li prestre de l’ autre part
Qui aloit chés sa marregliere
Si l’ encontra la chariere
Quant la uit saluee l’ a
et tot en l’ apela
De ce dont l’ auoit requise
La dame a dit vostre seruise
Ferai tot mes que miex m’ en soit
Le prestre qu’ a el ne pensoit
et qui por s’ amour estoit iures
Li promet a doner livres
La dame respont c’ est asez
Car nos asemblon mein a mein
Ne puet estre iu’us a demein
Que mi sire ira a la feire
et se uos ne me uolez croire
bien i poez uenir anuit
Diex fet li prestre ceste nuit
Quant uendra qu’ a uenir demore
Ie ne quit ia uoer cele ore
Que ie uos tiegne entre mes braz
Meinte foiz par nuit uos en
Ce m’ est auis en mon dormant
La dame molt cortoisement
A du prouoire pris congié
Li prestre dit quant iré gié
Sire demein aprés la mese
et si m’ a ma pramese
Ou autrement n’ i uenez pas
De li se part inele
Si est en sa meson entree
et ses mariz l’ a encontree
Si li demande dont el uient
Sire fet el ne uos souient
De sire gerbaut le prouerre
Dite m’ a tote son afere
conme son afere a en
Se uos uolez demein iert pris
Dant gerbaut le prestre çaiens
De ces moz fu picons ioianz
Quant set que li prestres uendra
Dame fet il il uconendra
Se bien le uolez enginier
Fetes baing por li baignier
et bon mengier atorner
et ie lors m’ irai destorner
La defors parmi cel uergier
Quant ie saurai que le mengier
Sera bien et bel atornez
Je undrée autresi laienz
com de ce se rien n’ en sauoie
et uos l’ amenez tote uoie
et en la cuue entrer inel
Ant fenirent lor consoil
Einsi fu l’ ueure conpassee
et quant cele nuit fu passee
Sire picons s’ est destornez
Touz ses serianz a apelez
Si les a touz menez o soi
Onc ne lor uot dire por quoi
Le prestre qui est angoisous
et de la dame coraious
Ne fu pereceus ne laniers
livres prist de ses deniers
Que il auoit des ier nonbrez
Si ne fu pas si enconbrez
Qu’ i ne preïst une oue crase
Tot meintenant la uoie pase
Si s’ en entre chés la bourioise
A la dame gueres n’ en poise
Les deniers prent a bele chiere
Puis a dit a sa chanberiere
va fet ele si clo la porte
et si pren l’ oe que il porte
La chanberiere meintenant
A fet tot son conmandemant
La porte ferme l’ oe a prise
Que li prestres auoit ocise
Plumee l’ a et en
et la dame s’ est molt hastee
Du baing chaufer et du feu fere
Et li prestres ne taria gueres
Deschauciez s’ est et despoilliez
El baing qui fu apareilliez
voiant la dame s’ en saut nu
A est dant picons uenu
A sa porte qui fermee iere
Puis apela sa chanberiere
Si haut que tuit l’ ont entendu
La chanberiere a res
Sire ie uois Et endementre
Le prestre saut du baing et entre
En autre cuue qui fu pleine
De teint de brasil et de greine
Ou la dame le fist saillir
Bien sera teint n’ i puet faillir
Enceis qu’ il ise de la cuue
Or est li prestres en estuue
Que la dame l’ a bien couert
La chanberiere a l’ us ouert
A son seignor dit bnie ueigniez
vos n’ este gueres enginiez
Se uos estes ça retornez
Le mengier est bien apretez
S’ il fust qui la sause feïst
De ce dant picons s’ esioïst
Qu’ i est uenuz a sa bone eure
Le mortier prent plus n’ i demeure
La sausse aparreille et atourne
Et la dame plus n’ i demore
Sus la table la nape a mise
La danzele qui entremise
Si ot de la feste grant ioie
Dist au seignor que cele oie
Qu’ i la depiest que tote est quite
Cil la depiece sanz grant luite
Tuit se sunt asis au mengier
Dant picons qui se uolt uengier
De son prouerre li souient
Alon garder ou est le teint
Se mon crucefiz est bien teint
Que l’ en le m’ a hui demandé
Alon le trere de par dé
Dansele fetes cler le feu
Si le metron en plus haut leu
Quant la parolle entent li prestre
Dedenz le teint plunge sa teste
por ce que ne fust conneü
Ant picon s’ est esmeü
vers sa cuue s’ en est alez
Sa fame et ses serianz delez
Qui le couercle sus leuerent
Le prestre estendu i trouerent
En tel maniere com s’ il fust
Ou en pierrë ou en fust
par piez par cuises et par braz
Lors le pranent de totes pars
Sus le lieuent plus d’ une toise
Diex fet dant picons com il poise
Ne ui crucefiz tant pesant
Se le prestre parler osast
I li deïst une parolle
Mes il tant a close la bouche
Qu’ il n’ en ist ne son ni aleine
Fors l’ en ont tret a molt grant peine
Or oiez ia grant auenture
Il est si pris en la teinture
Qu’ il est plus teint et plus uermeil
Qu’ au matinet n’ est le soleil
Au ior quant il doit plus roier
Onc nel semondrent de mengier
Einz l’ asitrent les le foier
Apoié l’ ont ce n’ est pas fable
puis reuont söer a la table
Si se rasitrent au mengier
et reconmencent a mengier
Li prestre fu et gros et cras
Le chief tenoit poi en bas
N’ ot uestu chemise ne braie
Le cler feu qui uers son dos raie
Li fet son baudoïn drecier
Or n’ ot en li que corecier
La dame o cil le regarde
et dant picons s’ en est pris garde
Sa mesnee uot fere rire
A sa fame conmence a dire
Dame fet il ie uos afi
Que mes tel crucefiz ne ui
Qui eüst ne coille ne uit
Ne ie ne autre mes nel uit
La dame dit vos dites uoir
Cil n’ ot mie trop grant sauoir
Qui le tailla en tel manière
Ie cuit qu’ il est creuez derriere
I l’ a plus granz que n’ auez
et plus gros que bien le sauez
Lors a dans picons apelee
Sa danzele qui fu senee
va fet il detrés cele porte
Ma trenchant coignïe m’ aporte
Si li couperé cele coille
et cel uit qui trop bas pendoille
La danzele qui bien sot l’ ueure
vint a la porte tote l’ ueure
Quant ele queroit la coignie
Li prestre a la coille en
et uet fuiant aual la rue
et dant picons aprés li hue
Sailli s’ en est en son ostel
Dant picons ne demandoit el
Mes que du prestre fust uengié
Or est de li bien estrangié