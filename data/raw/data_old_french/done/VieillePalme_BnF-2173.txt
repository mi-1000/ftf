une ueile uos uoil comter
vn cort fabliaus por deliter
Dos uaches ot ce truis el liure
La ou ele prenoit son ui
Un ior erent el pré alees
Si les a le preuost trouees
Mener les fait en sa maison
Qant la ueile sot la raison
Alee i est sanz plus atendre
et proie que li face rendre
De quant ele dit ne li chaille
Par mon chief fet il dame ueille
Ainz en paierez chier l’ escot
De diners musitz de uoz pot
Assez lo priẹ rien ne li uaut
Qar au felon preuost n’ en chaut
La bone fame atant s’ en torne
Tote marie et chiere morne
Ersant encont sa uoisine
Si li recointe sa conuine
Ersant un chiualer li nome
E dit qu’ aut parler a cel aut home
Bel paroult et soit sage et cointe
Se la paume li auiez ointe
Voz uaches uos faroit rauoir
Totes quites sanz autre auoir
La bone fame quist dou lart
Qui n’ i entent engin ni art
Au chiualer en uint tot droit
Qui deuant sa meison estoit
Li chiueral ot mis ses mains
Par auenture sur ses rains
La ueile par dariere uait
Lo lart par la paume li trait
Et quant cil sent sa main lardee
Si a la ueile regardee
Bone fame que fas tu ci
Ai gentis chiualeivaler merci
Loé me fu qu’ a uos uenisse
et que la paume uos oindisse
Et se ge ce faire pouoie
Mes uaches tout quites rauroie
Li chiualeivaler commençạ a rire
Si m’ aït jesu nostre sire
Cele qui le te a fait faire
l’ entendoit tout autrë a faire
Mais pour ce ia rien n’ i perdras
Tes uaches quites raueras
Si t’ a le pré et l’ erbe
L’ nauture de ce puroerbe
Retrait des riches hommes hautz
Qui sont desloiaus et faus .
Leur sens et urle paroles untende
A nule droiture n’ entendent
Chascun a prendre s’ abandonne
Poure n’ a loi se il ne donne