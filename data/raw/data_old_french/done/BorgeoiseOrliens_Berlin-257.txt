Plest uos oïr d’ une bourioise
vne aunturee asés courtoise
Nee et norrie estoit d’ orliens
et ses sires estoit d’ amiens
Riche et menant a desmesure
De marchaandise et d’ usure
Sa touz les tours et les poins
et quant que il tenoit as poins
Estoit molt richement tenu
De normendie estoit uenu
clers normant escolier
portant lour sas comme colier
Ou lor liures sunt et lor dras
Li clerc furent et gros et gras
et bien chantant et enuoisié
et en la rue bien proisié
Ou il auoient ostel pris
en i ot de molt grant pris
Qui chantoit par ches ces boriois
S’ estoit tenuz por trop courtois
A la bourioise uoirement
Plesoit molt son acointement
Dnto ie uos ai aunta conté
Quant que cil dist li uint a gré
Tant unti li clerc et tant ala
Que li bouriois s’ en apenssa
et par semblant et par parole
Que cil la trera a s’ escole
S’ il ant en poeit uenir
Qu’ i la peüst seule tenir
Laienz ot une seule niece
Qu’ il auoit norrie grant piece
Priueement a soi l’ apele
Si li pramist une cotele
Mes que au clerc li soit espie
et que la uerité li die
Cele li a tot otroié
Et l’ escolier a tant proié
Que la bourioise a mise en uoie
Et la meschine tote uoie
A tant escouté et oï
comment il ont lor plet basti
Au boriois uint demeintenant
Si li conte le uconenant
Que li parlemenz tel estoit
Que la dame au cler manderoit
Quant li bouriois n’ i seroit mie
Qu’ il seroit en marchaandise
Fors de la uile conquester
A tant uendroit sanz demorer
Le clerc droit a huis ferré
Qu’ ele li auoit deuisé
Qui estoit deuers le cortil
Ou il fesoit bel et gentil
La bourioise li afia
Qu’ ele seroit contre li la
Li bouriois entent la parolle
Entrez est en male riolle
Quant il entent qu’ a l’ a
vendroit li clerc sans atargier
Com ainz puet a la dame vient
Dame fet il il me uconient
Aler en ma marchaandie
Gardez l’ ostel ma douce amie
comme preudefame doit fere
Car rien ne sai de mon repaire
Sire fet ele uolentiers
Cil atorne ses charetiers
et dit qu’ il s’ ira hebergier
pour ses iornees auancier
Du’us a trois lieues de la uile
La dame ne sot pas la guile
Tost fist au clerc l’ euure sauoir
Cil qui la cuida deceuoir
S’ en est tornez sanz atargier
Ses charetiers fist hebergier
Molt pres d’ iluec a recet ,
Si lour a dit tot
Qu’ i le uconient auant aler
A riche home ueut parler
Cil otrient sa uolenté
Qui ne se sunt garde doné
Du retour que il deuoit fere
et cil s’ en uint uers son repere
Tant qu’ il fu uespre s’ ataria
Et quant il uit qu’ il
Que la nuit fu au ior merllee
Au uergier uint a recelee
A l’ uis ferré qu’ il bien sauoit
S’ en est uenuz li boriois droit
A l’ uis hurta petitet
Cele qui ne sot pas l’ abet
S’ en uint a l’ uis et si l’ ouri
Entre ses braz le recoilli
Qu’ el cuida que ses amis soit
Mes esperance la deçoit
Son mari salue enroment
et li a dit molt doucement
Amis bien soiez uos uenuz
Cil s’ est de haut parler tenuz
Si li rent son salu en bas
Tout meintenant enelepas
par destroit de la meson
Menoit la dame son baron
et uers sa chambre trestout droit
Quant de celui reson n’ e oit
Que cil ne sonne tot soul mot
Qui tel semblant d’ amour fet ot
Ce li tient sa chierë encline
petitet uers li s’ acline
par desouz le chaperon garde
De traïson se done garde
et uoit tres bien et aperçoit
S’ est ses mariz qui la deçoit
Quant el prist a aperchoiure
Si s’ a de li dechoiure
Fames ont molt le sens agu
Eles ont meint homes dechut
Si fera ceste son uilein
Metre le fera en pelein
et li fera mal ioel
Amis fet ele molt m’ est bel
Que tenir uos puis et auoir
Ie uos donré de mon auoir
Dont uos porrez uos gages trere
Se uos celez bien cest afere
O moi undreze celeement
Ie uos metrai priueement
En perrin dont i’ ai la clef
La si m’ atendrez tot söef
Tant que nos gens aront mengié
et quant il seront tuit couchié
Lors uos metrai souz la cortine
Ia nus ne sara la couine
Dame dist il bien auez dit
Diex com cil sauoit or petit
Ce que sa fame li porpose
Que li uns pensoit une chose
et li autres penssoit tot el
Encui aura maués ostel
Car quant la dame enfermé l’ ot
El perrin dont issir ne pot
A l’ uis du uergier retorna
Son ami prist qu’ el i troua
Si l’ enbrace et acole et bese
Or est ce quit asés plus
Li segont d’ ouz que le premier
Quant passé fu tot li uergier
Droit en la chambre sunt uenu
Ou li drap furent portendu
La dame son ami i meine
Desi en sa chambre le meine
Si l’ a souz la cortine mis
et il s’ est tantost entremis
Du gieu que amours li commande
Car ne prisast mie une amande
Tout l’ autre gieu se cil ne fust
Ne cele gré ne l’ en seüst
Quant asez se sunt enuoisié
et ont acolé et besié
Amis fet ele or m’ entendez
petit ici m’ atendez
et ie m’ en irai la dedenz
et si ferai souper nos genz
Dame a uostre commandement
Cele s’ en uet molt lieement
En la sale entre ou sa mesnie
A son poeir l’ a en
Quant li mengiers fu aprestez
Mengerent et burent assez
et quant il orent tuit mengié
Ençois que fusent desrengié
La dame apele sa mesnie
Si parolle comme afetie
As neueuz que li sire ot
Autre mesnee assez i ot
Il i auoit grant breton
Qu’ eue portoit en la meson
et chamberieres dusu’ a
Si i fu la niece au bouriois
et garchons et ribaut
Seignor fet el se diex me saut
Or entendez a ma reson
vos auez en ceste meson
veü souent clerc uenir
Qui ne me let en pes tenir
D’ amour m’ a requise lonc tens
Ie l’ en ai fet toriors desfens
Quant ui que ie n’ i gariroie
Je li otriai tote uoie
Que ie feroie tot son gré
Quant mon seignor seroit alé
Quere loinz sa marcheandie
Or est alé diex le conduie
Li faus clerc qui tant m’ a proïe
De folie fere en
A bien de mon seignor seü
Que fors de la uile est issu
Enbatuz s’ est anuit ceanz
Ie l’ ai enfermé la dedanz
Lasus amont en cel perrin
Ie uos donré du meillor uin
Qui ceanz soit une corgie
mes que ie soie bien uengie
Sus el perrin amont alez
O bons batons le me batez
Econtren terre et en estant
et d’ orbes cous li donez tant
Que iamés ior ne li en chaille
De preudefame qui riens uaille
Quant la mesnee l’ ueure entent
Il saillent sus molt uistement
L’ un prent baston l’ autre tinel
L’ autre pesteil qu’ il n’ i ot el
et la dame la clef lor baille
Qui tous les cous meïst en taille
A bon conteor le tenisse
Ne suefre pas que il s’ en isse
Einz l’ acueillent el perrin haut
par deu cleriastre ne uos uaut
Ia uos auron decepliné
Li l’ a a l’ autre geté
et par le chaperon saisi
par la gorge l’ estreint si
Que il ne puet mot sonner
Cil l’ en acoillent a doner
Du batre ne sunt mie reschas
Se il eüst doné mars
par meintes foiz l’ ont tooillié
bnie li ont son hauberc roullé
Li dui neueu molt fierement
Sor lor oncle fierent souent
primes desus et puis en haut
Et la dame s’ escrie en haut
Or du ferir bone mesnie
Fetes tant a ceste foïe
Le le renoié
Qui de folie m’ a proié
Que iamés ior ne soit tant os
De tolir dame son bon los
Mes gardez bien ne le tuez
Quant uos en aurés fet assez
Si le lanciez la fors au uent
Qu’ autre foiz n’ i uieigne noient
Le bouriois uoit bien c’ on l’ afole
et de sa fame ot la parolle
Qui si se fet du clerc uengier
Ce le refet asouagier
N’ ose sonner tot sol mot
Einz suefre tot quant que lor plot
et cil firent lor uolenté
Quant du batre se sunt lassé
La bourioise haut lour escrie
Or est assez franche mesnie
Ie ne ueil mie qu’ il i muire
bnie nos porroit a trestouz nuire
Quant il ont lor dame entendue
Si le pranent sanz atendue
Chascun de ceus le saisi bien
Hors le traïnent comme chien
Si l’ ont en fumier flati
Puis sunt ariere resorti
et si ont bien les huis serrez
et puis burent a grant plentez
et des blans et des auchorrois
Antuta com se chascun fust rois
Et la dame ot pastez et uin
et blanche toaille de lin
et grosse chandele de cire
A son ami tint son concire
Quant sa mesnee fu couchie
Qui de boiure fu aesie
Et cil qui el femier iesoit
Qu’ il ont tenu a grant destroit
Se traïna au miex qu’ il pot
La ou son hernois lessié ot
Quant sa gent si batu lo uirent
Molt durement s’ en esbahirent
Demandent li comment li ua
Mauuesement fet il m’ esta
En grant peril ai esté puis
Mes plus dire ne uos en puis
En ma chareste me metez
A mon ostel me remenez
Tantost com ior iert aparus
et si ne me demandez plus
La nuit seiornent du au iour
Si apareillent lor atour
Sus la chareste l’ ont chargié
vers lor ostel sunt auoié
Et la bourioise d’ autre part
De son ami enuiz se part
Mes quant le ior uit esclairier
Si le met hors par le uergier
et de reuenir le proia
Quant la dame le mandera
Et cil li dist molt uiersolent
A tant li clerc se departi
et la bourioise reuerti
Droit en sa chambre si se couche
Ez uos le bouriois en la couche
Qui molt a son cuer adoulé
Mes ce l’ a molt reconforté
Qu’ il sent sa fame si loial
Qu’ il n’ i set seul point de mal
et pense se il puet garir
molt la uoudra toz iors chierir
A son ostel s’ en ua tot droit
et sa fame bel le rechoit
O bones erbẹs li fist baing
Tost le garist de cel mehaig
Demanda li com il auint
Dame dist il il me couint
par peril destroit passer
Ou l’ en me fist les os casser
Cil de la meson li conterent
Du clerc comment i l’ a
comment la dame l’ ot bailli
par mon chief el se desfendi
comme dame cortoise et sage
Onques puis en tot son aage
De nule rien ne la mescrut
Einsi la bourioise deçut
Son mari qui la uot deçoiure
Il meïmes brasça son boiure