oiez nouiau conte
que mon fablel dit et raconte
que iadis estoit vn baron
qui molt estoit de grant renon
vne fille auoit muereilleuse
et tant par estoit desdaingneuse
que ne pooit oïr parler
de foutre ne de culeter
ne de rien qui a ce tornast
que maintenant ne se pasmast
Molt en fu granz la renommee
vallet ot en la contree
qui a oïes les noueles
a muereille les tint a beles
et iure dieu a qoi qu’ il tort
Ne lera qu’ il ne voist a cort
por soi deduire et deporter
alez i est sanz demorer
et quant ce vint aprés souper
Si commencierent a border
et contoient de lor auiaus
lor auentures lor fabliaus
tant que li vns foutre nomma
et la pucele se pasma
qntua li vallés la vit pasmee
tout maintenant goule baee
Se lest cheoir comme pasmez
et quant il se fu releuez
et la pucele fu leuee
Molt en fu grande la risee
et dient tuit par la meson
c’ or a la pucele baron
car ele meïsme iura
que ia mari ne per n’ aura
S’ ele n’ a celui qui se pasme
quar ele cuide bien et asme
qu’ il soit auques de sa maniere
a son pere en a fet proiere
donez le moi biaus pere chiers
fille dist il molt volentiers
que vous feroie lonc sermon
lendemain le prist a baron
Granz noces i ot et grant feste
assez i ot chanté de geste
et quant ce vint a la vespree
qu’ il ont lor ioie demenee
Si les a l’ en couchiez ensamble
la damoisele ce me samble
li mist la main droit sor le pis .
Ice que est fet ele amis
Douce par sainte patre
quanqu’ il i a ce est tout vostre
puis lest aual sa main glacier
Si a troué vit si fier
que cil auoit entre aines
Molt bien fresté a vaines
comme baston a champïon
Gros ert en mi et gros en son
Sire por dieu le roi celestre
dites moi que ce puet ci estre
bele fet il c’ est mes poulains
qui molt par est de grant bien plains
puis taste auant si a sentues
vnes grandes coilles velues
Et qu’ est ce ci por sainte elaine
douce c’ est li sas a l’ auaine
ne vueil mie estre desgarnis
Sire molt estes bien apris
tout maintenant que cil l’ oï
Si le baisa et conioï
Sa main li mist sor la mamele
que ele auoit durete et bele
amie fet il qu’ est ce ci
Sire c’ est fruis vostre merci
que ie port adés en mon sain
puis lest aual couler sa main
Si la mist droit sor le poinil
amie qu’ est ce ci fet il
par dieu qui fist et mer et onde
c’ est li plus biaus praiaus du monde
praiaus voire par dieu c’ est mon
lors li met la main sor le con
Et qu’ est ce ci amie bele
Sire c’ est vne fontenele
qui siet ci en mi mon praiel
Si i fet molt bon et molt bel
qu’ ele est assise en recoi
puis taste aunta del plus lonc doi
Si comme auint par auenture
Si trueue vne autre haueüre
Maintenant a sa main retrete
ne doutez sire c’ est la guete
qui la fontaine et le pré garde
Mes ia por ce mar aurez garde
que n’ i puissiez bien amener
vo poulain pestre et abeurer
bele que dira donc la gaite
qui la fontaine et le pré gaite
Sire se le trouez si sot
qu’ il en parolt tout seul mot
Si le ferez en mi les denz
du sachet ou l’ auaine est enz
qntua cil l’ oï s’ en ot grant ioie
Maintenant le prent si la ploie
en la fontaine mist sa beste
trestout iuesusq outre la teste
qntua la guete s’ est perceüz
qu’ il est honiz et deceüz
Mntaintena a cris getez
oez douce dist il oez
oiez dist il du trahitor
Sire por dieu le creator
ferez batez hurtez boutez
batez le tant que l’ ocïez
Si que l’ estordissiez trestout
que ne se face si estout
que vous feroie longue fable
par dieu le pere esperitable
tant le bati tant le frapa
que onques puis mot ne sona
tnta le bati le las dolant
qu’ il li fist l’ alaine puant