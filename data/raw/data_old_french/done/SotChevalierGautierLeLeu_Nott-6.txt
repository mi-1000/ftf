Puis que ie me uuel apoier
A conter ne a fabloier
Je uos doi bien faire sauoir
Se li leus a tant de sauoir
c’ on doiue autorissier ses dis
D’ une auenture qui iadis
A en la terre d’ ardane
a qatre liues pres d’ andane
Ie uos dirai trestot briement
le fin et le commencement
en la forest
auoit manant ua
Qui molt estoit bien herbergiés
D’ une part estoit ses uergiés
Qui molt ert plains d’ arbres eslius
Molt par ert precïeus li lius
Qant ce uenoit au nouel tans
D’ autre part estoit li estans
plains ert d’ oiseax et de poissons
S’ estoit sire des uenissons
S’ auoit ses ciens et ses oiseax
Molt estoit sire et damoiseax
De tos les biens que tere porte
Ses molins ert deuant sa porte
Se il fust sages et senés
en grant anor fust asenés
Mais tant estoit sos par nature
Qu’ il n’ ooit dire creature
Qu’ il ne re maintenant
plus de fois en tenant
Car sotie l’ ot si deciut
c’ onques n’ auoit a feme giut
Ne ne sauoit que cons estoit
Non por li uis li estoit
Por qu’ il ert de haute gent
et riques d’ or fin et d’ argent
li ont si ami feme quisse
Qant il l’ eut esposee et prisse
Il le tint plus d’ un an pucele
Molt en pesa le io
Qui uosist ses deduis auoir
Mais cil n’ auoit tant de sauoir
Q’ il seüst au con adercier
Ne le pucelage percier
Non por l’ auoit il tenue
tamaintes fois en ses bras nue
tant estoit . cele a plus male
Qant ele sentoit le pasnaisse
Sor ses cuisses et sor ses hances
Qui molt erent soés et blances
Qant ne le peut mais consentir
De si faite ueure consentir
Sa mere mande et ele i uint
or oiés comment l’ en auint
ele li conta tot l’ afaire
Que ses sire sielt a li faire.
li dame tres bien s’ aperçoit
Que li folie le deçoit
le cheualieevalier . prent par le main
Ne sai le nuit o lendemaiN
Si le mena ens en sa cambre
Qui tote estoit ouree a l’ ambre
puis a ses cuisses descouertes
ariésp a sle gambes ouertes
Se li mostra dant conebert
puis li a dit sire robert
veés nule rien en cest ual
Ne contremont ne ucontreal
oie dame fait il traus
Sire confais est li plus haus
Il est plus lons qu’ il ne soit les
Et con est cil par dalés
dame plus cors ce m’ est auis
gardés en cel n’ adoist uos uis
Car il n’ est mie a cel ués fais
Qui uit i met c’ est grans mesfais
Mais on doit el plus lonc boter
et apriés doit on culeter
et qant ce uient a deerrains
Adont doit on serer des rains
dame fait il uolés ie boce
Cest trau me uit ens en la boce
Nenil amis A ceste fois
Il uos est or mis en defois
Mais me fillë en a plus beax.
et plus soés et plus nouiax
foutés le plus lonc anquenuit
comment qu’ il uos griet ne anuit
dame fait il molt uolentiers
Ia n’ en ira li traus entiers
Que ie n’ i mece men andolle
Et que fera ie de me colle
Amis le plus cort em batés
Qant uos au lonc uos com
Adont li dame se racueure
et li cheualieevaliers le cambre ueuure
puis uait a loi de nonsaçant
le cort et le onlc maneçant
le nuit leua uns grans orés
Si fais com uos dire m’ orés
Qu’ el bos esraioient li arbre
Si caoient les tors de marbre
A cele eure estoient el bos
De cele terre d’ alos
cheualieevalier . cortois et sage
porté auoient un mesage
Dont il erent grain et marit
el bos estoient esmarit
vers le maison au cheualieevalier
vienent fuiant tot estraier
li uns s’ en est deuant tornés
Cil estoit de sainteron nes
le pont et le porte trespasse
Qui n’ estoit mie poure et basse
ains estoit haute et bien couerte
et li maisons estoit ouerte
laiens uient trestos eslasciés
par l’ uis qui ert ouers lasciés
le dame et son segnor salue
puis a se raison despondue
l’ ostel li requiert et demande
A çaus qui sont en la lande
et li sires a respondut
tantost com il l’ a entendut
Ia mes ostex n’ iert contredis
Bien soiés uenu tos dis
vos deuant et li autre apriés
Sont uo compagnon auques pres
Alés si les faites haster
puis recommence a rïoter
Que li plus lons sera foutus
et li plus cors sera batus
Qant li uallés l’ ot et entent
plus n’ i areste ne atent
Ses compagnons le reua dire
trestos dolans et tos plains d’ ire
Segnor fait il io ai trouet
lasus un erite prouet
Il dist qu’ il nos herbergera
et apriés nos laidengera
Car il foutera le plus lonc
et si batra le cort selonc
la ot un cheualieevalier . molt grant
S’ ot A non Wales de dinant
Segnor fait il ie sai asés
Que ie uos ai del lonc passés
Ie n’ irai mie a cel erite
Qui a tele ueure se delite
Mels ameroie estre tondus
Que ie fusce d’ ome foutus
Si ot cheualieevalier . de tongres
Cil ot a non pieres li hongres
Segnor fait il ie n’ irai mie
la de par ahatie
Ie sai bien ie sui li plus cors
Ia n’ aroie de uos secors
Que ie n’ i fusce laidengiés
ançois que ie fusce ungiése
or remanrons andoi ça fors
encor soit li orages fors
li autre crient a haut ton
Segnor ce ne uaut boton
Nos le ferons tot altrement
or nos maintenons sagement
Qant nos seromes descendut
li plus cort uoisent estendut
et li plus lonc untoise crampit
et si siecent tot acropit
ensi l’ ont entr’ aus creantet.
Atant sont en la cort entret
venu en sont en la maison
la o li feus ert en saison
Car li iuers estoit molt frois
lors descendent des palefrois
ançois que cascuns se cape oste
hautement salue sen oste
Il respont segnor dex uos saut
A cest mot li maisnie saut
Qui lor corurent as estriers
puis recuellirent lor destriers
et cil se sont uers le fu trait
Wales li lons se fist contrait
et pieres uint sor les ortaus
Si est asis sor hestaus
ensi furent par grant dangier
Desci q’ a l’ eure de mangier
Que li mangiers fu atornés
et il fu auant aportés
Cil corurent metre les tables
Qui repairoient des estables
et li baron s’ i sont asis
Wales li lons fu molt pensis
A premiers orent pois au lart
Ariésp ot cascuns marlart
Si orent hastes et lardés
et si orent rices pastés
et si burent a grant desroit
D’ un uin d’ ausai molt fort et roit
plainne une bout de sestiers
S’ en remest uns bociaus entiers
Que cil auoient aporté
Qui molt furent desconforté
Qant ont mangiet par grant delit
D’ autre part furent fait li lit
la se colcierent li baron
entre le dame et son baron
en sont dedens le cambre entré
Ains qu’ il aient le suel passé
li cheualieevaliers . s’ escrie en haut
en carité dame mehaut
Je me uolrai Ancui combatre
le plus lonc foutre et le cort batre
Se g’ i puis a droit asener
Wales commence A forsener
Qui le nuit cuide fotus estre
et pieres qui gist a senestre
Cuide tres bien qu’ il le manace
et qu’ il le waite et qu’ il le hace
Et cil ne s’ aseüre mie
Ains ua colcier ioste s’ amie
Si le commence a descourir
puis li fait les gambes ourir
Si a une candelle prisse
trestote ardant et tote esprisse
Si le regarde entre les ainnes
Qui molt erent soés et sainnes
Qant il a les traus troués
Il a parlet com fols proués
Ma dolce suer m’ amie ciere
Cest grant trau uos fist uns leciere
por les an englotir
Ie cuit qu’ il uolra se glotir
Il sont de molt bele façon
Ce sanle d’ ueure de maçon
Qant les uos fist uo dame faire
fist les ille as siens contre
li sien me sanlent plus uelut
et plus noir et plus cauelut
Cist sont plus bel si com moi samble
por poi qu’ il ne tienent ensamble
Dont respondi li bele nee
Sire ie fui tot nsei nee
atant a le candelle estinte
au mur o il l’ auoit atinte
puis a les traus mesurés
Il ne fu mie bellurés
Qu’ il n’ ait tant contremont erciet
Qu’ il a au plus lonc aderciet
Si a tant boté et empoint
Que li cosse est uenue a point
et que li sos fist se besogne
Si com li fabliaus nos tesmogne
plus de fois en randon
Car tot li fu mis a bandon
et li harnas et li ostius
Qui molt estoit entalentius
li dame li crie mercit
Sire fait ele m’ ocit
Se uos ne m’ aportés a boire
Ja me uerés morir en oire
la ot ersoir bocel mis
Ne sai s’ il est plains o demis
Mais uin i a de fit le sai
Ne sai de lezac o d’ ausai
por deu beax sire aportés m’ ent
N’ i metés mie longuement
puis recommence poi a muire
Cil crient que sa molliers ne muire
Molt fu de maltalent espris
en sa main a hanap pris
Desci q’ au feu en est uenus
tos despolliés et trestos nus
puis a pris manefle cort
De qoi li bouier de le cort
auarellieent lor atoiure
Ce doit on molt bien amentoiure
vn poi en a le feu ouert
le cul Walon uit descouert
Qui se dormoit tos hasquerés
li cus ert noirs et masquerés
autresi grans com uns porciaus
Il cuide ce soit li bociaus
Qui la li gist en mi la uoie
Mais une cosse le desuoie
Qu’ il nel set comment deslacier
Ne le uni oster ne sacier
or entendés del uif maufet
Il a le manefle escaufet
Ausi com li bouier fassoient
Qant il lor harnas refaisoient
puis est au uascel aproismiés
v il n’ auoit ne uni ne miés
tnta roidement del fer i bote
Que li hanas en esclabote
Del sanc qui de la plaie saut
et Wales fremist et tressaut
Si s’ escria a haute uois
or sus or sus car ie m’ en uois
Cis erites m’ a asalit
Dont sont si compagnon salit
Qant il oïrent le bescosse
et li sos a la main escosse
De qoi il tenoit le manefle
a le maison le fon
Si fiert pieron ens el costet
Si c’ une piece en a ostet
Que d’ autre part en l’ asciet busce
a ces deus en caï li busce
et il s’ en tornent sans congiet
Mais il en fuscent bien ungiete
A grant dolor et a grant dame
Se ne fust li mere la dame
Qui tot l’ afaire lor aconte
et si en fist proier le conte
Qui lor fist sauoir et entendre
Que nus om ne doit sot atendre
Car sounte l’ en auntie grans maus
li cus Walon en fu uermaus
et pieres en eut une trace
Dont li sans remest en la place
et li sos eut apris a foutre
a cest mot est li fabliaus oltre