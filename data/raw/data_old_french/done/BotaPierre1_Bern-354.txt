prestres bons fisicïen
vint chiés suen parochïenïen
la dame ert grasse et tendre et bele
Qui lou pureoire molt apele
et li dist que bien soit uenu
et li prestres a respondu
Dame Iesuh uos beneïe
o est li sire il n’ i est mie
Il est acheter une chose
et il ne unrae pas de pose
Sire car uos uenez seoir
Dame ie nel uos doi neoir
a uos sui uenuz en desduit
Mais ne uoil pas qu’ il uos anuit
Non fait el sire ainz m’ est molt bel
Enmi l’ aire auoit carrel
Dnto l’ en deuoit mortier fere
la franche dame debonaire
a son pié bote la pire
li prestres li conmence a dire
Dame laissiez la pierre ester
Ne la uost cele aunta boter
Se la botez ne ça ne la
Je cuit que ie uos foutré ia
la dame oï ce que li plot
ainz onques mendre peor n’ ot
la pierre ra aunta botee
et li prestres l’ a acolee
Si l’ a prise tot maintenant
en lit untindre behordant
qui estoit fez en recoi
la gitoit li prestres soz soi
lou ieu li a fait au droit neu
enn seoit au feu
Qui bien les uit el lit chaoir
et au prestre les rains mouoir
en moie foi dist l’ enfançon
Je cuit bien que issi fout l’ on
l’ enfes se tot et ne dist plus
et li prestres resailli sus
Si s’ en ala demaintenant
puis n’ ala gaires demorant
que li preudom uint de labor
ou il ot esté tote ior
la pierre uost oster de l’ aire
l’ enfes li dist pere ne faire
Se la boutez ne ça ne la
Nostre prestres uos foutra ia
Si com il fist ore ma mere
Ie lou ui bien de la o g’ iere
li preudom si estoit molt sage
Ne uost pas croire son domage
Mais il s’ en uen bien aprés
de cest exanple n’ i a mes
Ne mais itant dire uos uoil
Que l’ en se gart do petit oil
et de larron qui est puroé
Car ainz aura assez emblé
que l’ en s’ en soit aperceü
Se l’ enn n’ eüst ueü
lo prestre ioer a sa mere
Il nel deïst pas a son pere