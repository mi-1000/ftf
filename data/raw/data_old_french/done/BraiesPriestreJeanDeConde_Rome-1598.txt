ai oÿ maint conte
Que priestrẹs ont fait as pluisors honte
Et ont a leur femme ieü
Et auoec çou le leur eü
On en conte maint lait reuiel
S’ en dirai conte nouuiel
Qui est estrais de uerité
Il auoit a vnne cité
N’ a mie lonc tamps boucier
Sa femme eut priestre plus cier
De lui car mius faisoit sen gré
Quant a li parloit a secré
Li bouciers qui mot n’ en sauoit
Ens ou markiet aler deuoit
O compaingnons de sen mestier
D’ argent çou qu’ il en eut mestier
Cuist pour mouuoir a len
Qu’ il dist qu’ il uoloit aler main
Sa femme fist sauoir au priestre
K’ en pais poroit auoec lui iestre
Li priestrẹs qui le couuoita
Dou boucier le meute gaita
Celle qui haioit son singnour
Le fist mouuoir deuant le iour
Quant de se maison fu issus
Li priestres qui n’ et mie ensus
S’ est ou lit la dame couciés
Chius a ses compaingnons huciés
Il dient qui t’ a encanté
Encor n’ ont pas li cok canté
Il est pau plus de mie nuit
Reua coucier si ne t’ anuit
Car encor pués dormir grant somme
Il y entroit troi songneus homme
Cieus en reuint en sa maison
Sa femme dist pour quel raison
Re que uous faut il ore
en entuoel pas aler encore
Li autre ce dist ses maris
Li priestres fu tous esmaris
Elle dist que garde n’ a
Coi se tenist viers le paroit
Et li boucier se recouca
Mais a sa femme ne touca
Li priestres d’ angoisses fremi
et li boucier se ren
Celle fu dou nmais bien partie
Car en eut en sa partie
Li priestres se gisoit a diestre
et ses maris deuiers se
Et quant vint deuiers l’ aiourner
Li autre se uont atourner
et hucierent leur compaingnon
Si saut sus a loi de gagnon
et se lieue plus n’ i atent
As piés de se lit se main tent
Au prendre ses braies mesprent
Car les braies le priestre prent
C’ onques il ne s’ en donna warde
haste soi pour çou c’ on l’ a
A ses compaingnons en ala
et si se parti de de
Li priestres remest ens ou lit
et s’ i demena sen delit
et quant li plot si se leua
Les braies au boucier trouua
Si trouua le bour pesant
Par lui meïsmes ua disant
Ie ne sui pas mout enganés
Quant a l’ argent sui assenés
Boire yrai point d’ argent n’ auoie
Li priestrẹs en ala sa uoie
Li autre au marciet uenut sont
Biestes pour accater quis ont
Li bouciers vne en acata
et donné su cel a a
Le denier dieu sans delaijer
Puis ua a se bour a braijer
Qu’ il uoloit paijer son argent
Entour lui ot assés de gent
Sa monnoie trouuer y cuide
Mais il trouua sa bourse wide
Dou priestre y troeue le sayel
Dont fu batus d’ un grief flaijel
et fu de cuer honteus et mas
Foy que doi fait il saint thumas
Vesci coze trop desghisee
Entour lui ot mout grant risee
Li bouciers fu tous entrepris
et de grant mautalent espris
Quant le saiel au priestre troeue
Or puet ueïr apierte pureue
Que li priestres fu de li priés
siens compains li dist apriés
Compains c’ as tu fait de tes braies
Or as tu ensengnes bien uraies
Dou priestre dont le saiel as
De ta femme fait ses soulas
et si ert dou tien par
Qu’ il a te bour a tes deniers
Li bouciers fu plus abaubis
Qu’ entre leus vne brebis
Et cascuns di vois dou hui
La bieste de quoi paijer n’ ot
Tresus desconfis en reuint
Telle auenture li auint
La nouuielle s’ en espandi
et li euesques l’ entendy
Si uot a tous priestres deffendre
Des saiaus a leur braies pendre
Pour çou uous di au daarrains
Priestres sont trop rade de rains
si en ont mainte homme ahonté
Maint conte uous en ai conté
Et par uerités enquis ai
A m’ en tais que plus n’ en sai