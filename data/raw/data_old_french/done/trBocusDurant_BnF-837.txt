se vous volez atendre
et seul petitet entendre
Ja de mot ne vous mentirai
Mes tout en rime vous dirai
d’ une auenture le fablel
Iadis aunti a chastel
Mes le non oublié en ai
or soit aussi commë a douay
borgois i auoit manant
qui du sien viuoit belemant
biaus hom ert et de bons amis
des borgois toz li plus eslis
Mes n’ auoit mie grant auoir
Si s’ en sauoit si bien auoir
que molt ert creüz par la vile
Il auoit vne bele fille
Si bele que c’ ert vns delis
et se le voir vous en deuis
Je ne cuit qu’ ainz feïst nature
nule plus bele creature
de sa biauté n’ ai or que fere
a raconter ne a retrere
quar se ie mes m’ en voloie
assez tost mesprendre i porroie
Si m’ en vient miex tere orendroit
que dire chose qui n’ i soit
la vile auoit boçu
ouesnq ne vi si malostru
de teste estoit molt bien garnis
Ie cuit bien que nature ot mis
Gntra entencïon a lui fere
a toute riens estoit contrere
trop estoit de laide faiture
Grant teste auoit et laide hure
cort col . et les espaules lees
et les auoit haut encroees
de folie se peneroit
qui tout raconter vous uoudroit
Sa façon trop par estoit lais
Toute sa vie fu entais
a grant auoir amonceler
por voir vous puis dire et conter
trop estoit riches durement
Se li auenture ne ment
en la vile n’ ot si riche homme
que vous diroie c’ est la somme
du boçu comment a ouuré
por l’ auoir qu’ il ot amassé
li ont donee la pucele
Si ami . qui tant estoit bele
Mes ainz puis qu’ il l’ ot espousee
ne fu il ior sanz penssee
por la grant biauté qu’ ele auoit
li boçus si ialous estoit
qu’ il ne pooit auoir repos
toute ior estoit ses huis clos
Ia ne vousist que nus entrast
en sa meson . s’ il n’ aportast
ou s’ il emprunter ne vousist
toute ior a son sueil seïst
tant qu’ il auint a noel
que troi boçu menesterel
vindrent a lui ou il estoit
Se li dist chascuns qu’ il voloit
fere cele feste auoec lui
quar en la vile n’ a nului
ou le deüssent fere miex
por ce qu’ il ert de lor pariex
et boçus ausi comme il sont
lors les maine li sire amont
quar la meson ert a degrez
li mengiers estoit.
tuit se sont au disner assis
et se le voir vous en deuis
li disners ert et biaus et riches
li boçus n’ ert auers ne chiches
ainz assist bien ses compaignons
pois au lart orent et chapons
et quant ce vint aprés disner
Si lor fist li sires doner
aus boçus ce m’ est auis
chascun sous . de parisis
et aprés lor a desfendu
qu’ il ne soient iamés veü
en la meson ne el porpris,
quar s’ il i estoient repris
Il auroient baing cruel
de la froide eue du chanel
meson ert sor la riuiere
qui molt estoit granz et pleniere
Et quant li boçu l’ ont oï
tantost sont de l’ ostel parti
volentiers et a chiere lie
quar bien auoient emploïe
lor iornee ce lor fu vis
Et li sires s’ en est partis
puis est deseur le pont venuz
la dame qui ot les boçuz
oï chanter et solacier
les fist toz mander arrier
quar oïr les voloit chanter
Si a bien fet les huis fermer
ainsi com li boçu chantoient
et o la dame s’ enuoisoient
ez vous reuenu le seignor
qui n’ ot pas fet trop lonc demor
A l’ uis apela fierement
la dame son seignor entent
a la voiz le connut molt bien
Ne sot en cest mont terrïen
que peüst fere des boçuz
Ne comment il soient repus
chạaliz ot lez le fouier
c’ on soloit fere charriier
el chaaliz ot escrins
que vous diroie c’ est la fins
en chascun a mis boçu
ez vous le seignor reuenu
Si s’ est delez la dame assis
qui molt par seoit ses delis
Mes il n’ i sist pas longuement
de leenz ist et si descent
de la meson . et si s’ en va
a la dame point n’ anuia
quant son mari voit aualer
les boçus en vout fere aler
qu’ ele auoit repus es escrins
Mes toz les troua estins
quant ele les escrins ouuri
de ce molt forment s’ esbahi
quant les boçus mors troua
a l’ uis vint corant s’ apela
porteur qu’ ele a auisé
a soi l’ a la dame apelé
li bachelers l’ a oïe
a li corut n’ ataria mie
amis dist ele enten a moi
Se tu me veus pleuir ta foi
que tu ia ne m’ encuseras
d’ une rien que dire m’ orras
Molt sera riches tes loiers
livres . de bons deniers
te donrai quant tu l’ auras fet
qntua li porteres ot tel plet
fïancié li a volentiers
quar il couoitoit les deniers
et s’ estoit auques entestez
le grant cors monta les degrez
dame ouuri l’ un des escrins
amis ne soiez esbahis
Cest mort en l’ eue me portez
Si m’ aurez molt serui a grez
sac li baille et cil le prant
le boçu bouta enz errant
puis si l’ a a son col leué
Si a les degrez aualé
a la riuiere vint corant
tout droit sor le grant pont deunta
en l’ eue geta le boçu
ouesnq n’ i a plus atendu
ainz retorna vers la meson
la dame a ataint du leson
l’ un des boçus a molt grant paine
a poi ne li failli l’ alaine
Molt fu au leuer traueillie
puis s’ en est pou esloingnie
cil reuint arrier eslessiez
dame dist il or me paiez
du nain vous ai bien deliuree
por qoi m’ auez vous or gabee
dist cele sire fols vilains
Ia est ci reuenuz li nains
ainz en l’ eue ne le getastes
emblensa o vous le ramenastes
vez le la se ne m’ en creez
Comment deables maufez
est il donc reuenuz ceanz
por lui sui forment muereillanz
Il estoit mors ce m’ est auis
c’ est vns deables antecris
Mes ne li vaut par . Saint . remi
Ant l’ autre boçu saisi
el sac le mist puis si le lieue
a son col si que poi li grieue
de la meson ist vistemant
et la dame tout maintenant
de l’ escrin tret le tiers boçu
Si l’ a couchié delez le fu
nt s’ en est vers l’ uis venue
li porterres en l’ eue rue
le boçu . la teste desouz
alez que honis soiez vous
dist il se vous reuenez
puis est le grant cors retornez
a la dame dist que li pait
et cele sanz nul autre plait
li dist que bien li paiera
ant au fouier le mena
ausi com se rien ne seüst
du tiers boçu qui la se iut
voiés dist ele grant muereille
qui oï ainc mes la pareille
re la le boçu ou gist
li bachelers pas ne s’ en rist
quant le voit gesir lez le fu
voiz dist il por le saint cuer bu
qui ainc mes vit tel menestrel
ne ferai ie dont huimés el
que porter ce vilain boçu
toz iors le truis ci reuenu
quant ie l’ ai en l’ eue rué
lors a le tiers ou sac bouté
a son col fierement le rue
d’ ire et de duel d’ aïr tressue
ant s’ en torne ireement
toz les degrez aual descent
le tiers boçu a descarchié
dedenz l’ eue l’ a balancié
va t’ en dist il au vif maufé
tnta t’ auerai hui comporté
e te voi mes hui reuenir
tu vendras tart au repentir
Ie cuit que tu m’ as enchanté
Mes par le dieu qui me fist né
Se t viens mes hui aprés moi
et ie truis baston ou espoi
tel te donrai el haterel
dont tu auras rouge bendel
a icest mot est retornez
et sus en la meson montez
ainz qu’ eüst les degrez monté
Si a derrier lui regardé
et voit le seignor qui reuient
Li bons hom pas a geu nel tient
de sa main s’ est foiz sainiez
nomini dame diex aidiez
olt li anuie en son corage
par foi dist il cis a la rage
qui si pres des talons me siut
que par poi qu’ il ne me consiut
par la roele saint morant
Il me tient bien por païsant
que ie nel puis tant comporter
que ia se vueille deporter
d’ aprés moi adés reuenir
lors cort a ses poins sesir
pestel qu’ a l’ uis voit pendant
puis reuint au degré corant
li sires ert ia pres montez
Comment sire boçus tornez
or me samble ce enresdie
Mes par le cors sainte marie
Mar retornastes ceste part
vous me tenez bien por musart
a a le pestel leué
Si l’ en a tel cop doné
Sor la teste qu’ il ot molt grant
que la ceruele li espant
Mort l’ abati sor le degré
et puis si l’ a ou sac bouté
d’ une corde la bouche loie
le grant cors se met a la voie
Si l’ a en l’ eue balancié
a le sac qu’ il ot lïé
quar paor auoit duremant
qu’ il encor ne l’ alast siuant
va ius dist il a mal eür
or cuit iẹ estre plus asseür
que tu ne doies reuenir
Si verra l’ en les bois foillir
a la dame s’ en vint errant
Si demande son paiemant
que molt bien a son commant fet
la dame n’ ot cure de plet
le bacheler paia molt bien
livres . n’ en falut rien
trestout a son gré l’ a paié
que molt fu lïe du marchié
dist que fet a bone iornee
des puis que il l’ a deliuree
de son mari qui tant ert lais
bien cuide qu’ ele n’ ait iamais
anui nul ior qu’ ele puist viure
quant de son mari est deliure
qui son conte define
dist c’ onques diex ne fist meschine
c’ on ne puist por . deniers . auoir
ne diex ne fist si chier auoir
tant soit bons ne de grant chierté
qui voudroit dire verité
que por deniers ne soit eüs
por ses . deniers . ot li boçus
la dame qui tant bele estoit
honiz soit li hom quels qu’ il soit
qui trop prise mauués deniers
et qui les fist fere premiers
Amen