aprés vous voel conter
Se vous me volés escouter
flablel courtois et petit
Si com garis le conte et dit
D’ un vilain qui ot femme prise
Sage courtoise et bien aprise
Biele ert et de grant parenté
Mout le tenoit en grant certé
Li vilains et bien le seruoit
et lece le prestrë amoit
vers lui auoit tout son cuer mis
Li prestres ert de li souspris
Tant que iour se pourpensa
Que a li parler en ira
vers le maison s’ est esmeüs
Mais ains qu’ il i fust puarenus
Fu li vilains ce m’ est avis
Au digner o sa femme asis
Andoi furent tant seulement
et li prestres plus n’ i atent
Ains vint a l’ uis tous abrieués
Mais il estoit clos et fremés
Quant il i uint si s’ aresta
pres de l’ uis et si esgarda
par pertruis garde et si uoit
Que li vilains menguë et boit
et sa femme delés lui sist
Au prestre volentiers desist
Quel vie ses maris li mainne
Que nul deduit de femme n’ aimme
Et quant il ot tout esgardé
Esraument mot a sonné
Que faites vous la boine gent
Li vilains respondi briefment
Par ma foi sire nous mengons
venés ens si vous en dourons
Mengiés Faites vuso i mentés
Il m’ est auis que vous foutés
Taisiés sire non faisons voir
Nous mengons ce poés veoir
Dist li prestres je n’ en dout rien
vous foutés car ie le voi bien
Bien me volés ore auuler
O moi venés cha fors ester
et ie m’ en irai la seoir
Lors porrés appuerceoir
Se i’ ai voir dit v i’ ai menti
Li vilains tantost sus sali
A l’ uis vint si le desfrema
et li prestres dedens entra
Si frema l’ uis a le keuille
Adont ne le prise vne bille
Iu’usq a la dame ne s’ areste
Maintenant le prent par le teste
Si l’ a desous lui enuersee
La roube li a sousuee
Si li a fait icele cose
Que femme aimme sor toute cose
puis a tant feru et hurté
Que cele ne pot contresté
Que il li fist che qu’ il queroit .
Et li vilains abeuwetoit
A l’ huis et vit tout en apert
Le cul sa femme descouuert
et le prestre par desseure .
Hé qu’ est chou se Dix vous sequeure
fait li vilains est che a gas
Et li prestres en
Respont que vous en est auis
Ne ueés vous je sui assis
pour mengier; chi a ceste table
par le cuer dieu ce samble fable
Dist li uilains ja nel creïse
S’ anchois dire nel vous oïsce
Que vous ne foutissiés ma femme
Non fach sire taisiés par m’ ame
Autrestel sambloit ore a moi
Dist li vilains bien vous en croi
Ensi fu li vilains gabés
et decheüs et encantés
Par le prestrë et par son sans
Qu’ il n’ i ot paine ne
et pour ce que li uis fu tius
Dist on encorẹ maint fol paist dius