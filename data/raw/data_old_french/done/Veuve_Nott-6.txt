Segnor, ie uos uuel castoier
tuit deunso aler ostoier
en l’ ost dont nus om ne retorne
Saués comment on les atorne
Çaus qui en cele ost sont semons
on les lieue sor limons
puis l’ en porte on barbe souine
Vers le mo de grant rauine
et sa molliers le siut aprés
Cil qui a li montent plus pres
le tienent par bras et par mains
des paumes battre c’ est del mains
Car ele crie a haute uois
C’ est muerelle comment ie uois
Bele dame sainte marie
com sui dolante et esmarie
ce poise moi que ie tant dure
Molt est ceste uie aspre et dure
Ne place deu que ie tant uoie
Que ie repair par ceste uoie
Si soie auuec mon segnor mise
cui i’ auoie ma foi promise
ensi ua acontant ses fables
Qui ne sont mie ueritables
De l’ entree del mostier
dont recommence son mestier
De crier haut et durement
et li prestres isnelement
Qui l’ ofrande desire a prendre
Rue les candelles esprendre
Qant il li a fait le pardon
Dont cante de molt grant randon
Qant li seruices est finés
et li cors est si atornés
Qu’ il est colciés trestos enuers
en tere noire auuec les uers
Dont uelt li dame aprés salir
Qui dont le ueroit tressalir
et les iels ourir et clugnier
et les poins ensanle cuignier
Il diroit bien selonc men sens
Ceste puet bien perdre le sens
ensi le resacent ariere
Il doi le tienent par deriere
Qui dusque en maison le remainnent
Si uoisin qui pres de li mainnent
li font boire de l’ froide
por ce que li diels li refroide
Dont commence li runemens
li consaus et li parlemens
des parentes et des uoisines
et des nieces et des cosines
en carité ma bele dome
vos reprenderés prodome
Qui ceste maison maintenra
et en cest auoir enterra
Qui ne sera fols ne lecieres
Qui li ueroit faire les cieres
et respondre par maltalent
Dames ie n’ ai de ce talent
De damerdeu soit cil maudis
Qui iamais maintenra ces dis
Car il ne me uient mie a bel
Dont maudist ele se lembel
or le lairomes de le dame
Qui conte son duel et son dame
Si uos diromes de celui
Qui ne uolt bien faire por luj
Il est menés a le grant cort
la le uelt on tenir molt cort
S’ il ne uelt bien rendre raison
on le prent a poi d’ oquisson.
Il huce et crie se maisnie
Qu’ il auoit molt soëf norie
et ses parens et ses amis
v il auoit sen auoir mis
por deu qu’ il li uignent aidier
Mais ce ne puet nus sohaidier,
puis apele a dolante ciere
Sa mollier qu’ il auoit molt ciere
Mais li dame est en altre point
vne dolçors al cuer li point
Qui le soslieue contremont
et li doiens le resomont
Qui desire A mangier car crue
Qui n’ est de paon ne de grue
Ains est de l’ andolle pendant
v les plusors sont atendant
li dame n’ a mais de mort cure
Ansi se retifete et escure
Si fait gausnir se muelequin
et relieue sen roekin
Si re musiaus et torés
et recommence les tifés
Si uest ses dras a remuiers
Ausi com li ostoirs muiers
Qui se ua a l’ air esbatant
Se ua li dame deportant
et demostrant de rue en rue
Molt simplement le gent salue
et encline de iueusq en terre
Molt souent clot le boce et serre
Dont n’ est ele pas pereceuse
Aspre ne sure ne tenceuse
Ains est plus dolce que canele
et plus tornans et plus isnele
Que ne soit rute ne uens
Auuec les iels li cuers li uole
Dont n’ a ele soing de reponre
Il ne l’ estuet mie semonre
S’ on fait nueces qu’ ele n’ i soit
ele n’ a mais ne fain ne soit
or ne li faut plus que li rains
Qui le mal li cache des rains
Celui porquiert bien et porcace
Ses enfans ensus de li cace
et beke ausi com li geline
Qui dalés le coc s’ a
Nuituns deunti sis escaucire
Souent fait candelles de cire
Qu’ ele ofre par us et par nombre
Que Dex des enfans le descombre
et que li male mors les prenge
Ie ne truis qui por aus me prenge
Nus ne s’ i oseroit embatre
puis se reua a els combatre
ses hurte et fiert et grate et mort
et maudist de le male mort
adont faut li amors del pere
puis que li enfes le com
Ce fait li dame et plus assés
et s’ ele a deniers amassés
volentiers auuec li les porte
puis dist c’ uns hom deuers le porte
li uint paier des hui matin
puis nome robert o martin
Qui encor l’ en doiuent tans
Qu’ il li uolront paier par tans
Mien ensïant ains dis
Molt se fait rice par ses dis
et s’ ele encontre une parliere
Qui de redire est noueliere
Si s’ a de ioste li
puis se li dist ce poise mi
Ge ne sui auques uostre acointe
Car uos n’ estes fole ne cointe
Si uos ai grant pieça amee
et si suj maintes fois esmee
D’ aler a uos esbanoier
Il ne uos doit mie anoier
Se ie parol un poi a uos
Car uos deués monter a nos
Ce me soloit ma dame dire
Mais ie ai molt le cuer plain d’ ire
De mon segnor que i’ ai perdu
Mais mi ami m’ ont desfendu
Que ie laisce le duel ester
Que ie n’ i puis preu conquester
Certes mes sire m’ ert molt boens
Si me faisoit molt de mes boens
et en cauchier et en uestir
Il m’ auoit faite rauestir
De se maison et de son estre
Il auoit molt le cuer onestre
Mais il n’ auoit point del delit
Que li prodome font el lit.
tantost com il estoit colciés
M’ ert ses cus en l’ escorç ficiés.
ensi dormoit tote la nuit
Si n’ en auoie autre deduit
Si me pooit molt an
Certes io nel quier a noier
Mes sire ert molt d’ auoir sopris
Ançois que ie l’ eüsce pris
Mais il ert ia trestot kenus
Ançois qu’ il fust a moi uenus
et i’ estoie une bascelete
a une crasse mascelete
et uos estiés uns enfeçons
autretele com uns pinçons
S’ aliés corant aprés uo mere
Qui a ma dame estoit commere
et si estoit pres no parente
Ie sui de se mort molt olented
foit que ie doi nostre segnor
or uos dirai de mon segnor
Il sauoit molt bien gaegnier
et asanler et espargnier
Sen arme soit en grant repos
I’ ai assés caudieres et pos
et blanques quieltes et bons lis
huges sieges et caelis
et bons manteals et peliçons
Qui furent fait a esliçons
S’ ai asés dras lignes et lagnes
et s’ ai encore de deus lagnes
De le grosse et de le menue
Ma maisons n’ est mie trop nue
Ains i a certes bials hernas
Car i’ ai encore deus hanas
li uns en est fais al uiés tor
A l’ eur reuerset tot entor
Mes sire l’ auoit forment cier
Mais ie n’ ai cure d’ anoncier
Se i’ ai ce que dex m’ a donet
vos conisciés bien deudonet
et si conisciés bien herbert
et buïnuïnaud . le fil gobert
Saueés rien de lor afaire
on m’ i uelt marïage faire
Mais c’ est muerelle de le gent
on cuide en tel liu de l’ argent
v il n’ a gaires de plentet
li plusor sont molt endetet
et ie sui rique feme a force
on puet del fust ueïr l’ escorce
Mais on ne set qu’ il a de
Mains auoirs est ausi com uens
Mais li miens est bien aparans
Ie faç asés de dras par ans
et si sui prodefeme et sage
Si ai eüt souent mesage
Des mellors qui sont ci par ent
Tel i a qui sont uo parent
Mais ie n’ ai cure del nomer
en aparteneés gomer
Mais por gomer nel di ie mie
or uos dirai ma dolce amie
Antan me dist une deuine
Qui me fist estendre souine
Si m’ esgarda en un cercel
J’ aroie encore io
Saueés nient en uo uisnage
v il ait auques de barnage
Cil me sanle de grant raison
Qui maint d’ autre part uo maisoN
Il m’ a ioan molt esgardee
Mais ie m’ en sui molt bien gardee
c’ onques uers lui ne retornai
Il maint uns prodom a tornai
Qui m’ aartient de par mon pere
Cil parole d’ un sien compere
Qui molt est rices et manans
et s’ est molt pries de lui manans
Mais il est uiels ce m’ a on dit
Ie l’ ai ioan asés maudit
foit que ie doi Saint . lïenart
Je n’ en auerai ia uiellart
puis que ce uient a le bescosse
Je n’ ai cure de garbe escosse
Io ai certes molt bel auoir
por un bel uallet a auoir
bele amie pensés de mi
Se uos aués nul uostre ami
Qui auques soit preus et senés
Il iert en mi bien asenés
Et uos soiés preus et senee
Se ie suis par uos asenee
vos en arés buen guerredon
Se dex me face urai pardon
Mais ie n’ ai cure de prometre
N’ onques ne m’ en uol entremetre
Mais saciés bien trestot de fit
Se li cosse torne a porfit
vos en serés molt bien caucie
esgardés en cele caucie
v en angnzai o el nuef
Quels est li fils dame Wiborc
et li fils segnor godefroit
Il se fist auant ier molt froit
Qant on l’ aparla d’ isabel
S’ il uos deuoit uenir a bel
S’ i parlisciés couertement
I’ ai ci esté molt longuement
Ie ne m’ en departisse anuit
Mais ie criem qu’ il ne uos anuit
Ie uos mec ior a dïemence
Si sera auuec nos cncelime
S’ aueromes pumes et nois
et de cel uin de löenois
Si uos dirai d’ un mien parent
Qui ne maint mie ci par ent
Qui me uoloit faire uconerse
lors le fiert de le main enuerse
Si s’ en torne si s’ en depart
Cele s’ en ua de l’ autre part
Qui en maint liu le dist et conte
huimais porés oïr le conte
con li dame esploite
golïas tant l’ argüe et coite
et li fus dont ele est esrisse
Qu’ ele en a un saciet a prisse
Qant ele le tient en ses las
Il puet bien dire qu’ il est las
S’ il auques ne set des aniaus
Qu’ il soit remuans et isniaus
et qu’ il sace bien cotener
et herdijer et creponer
Il est au matin mal uenus
De ce ne li puet aidier nus
Qu’ il n’ ait mal se loce lauee
tantost com li dame est leuee
Dont est batus li cas en l’ aistre
lors commencent li mal a naistre
et li noise et li reprouier
Nos auons çaiens bruhier
vn durfeüt un hebohet
Ahi . Com damerdex me het
Qui fui des bons uallés aquius
et des cortois et des gentius
Si pris cest caitif par nature
tot cil aient male auureent
Qui en fisent le plauement
Qant il m’ ont mis en tel torment
Il ne demande autre dangier
Que de dormir et de mangier
tote nuit ronque com uns pors
C’ est ses delis et ses depors
en sui ge dont mal uenue
Qant ie m’ estenc ioste li nue
et il se torne d’ autre part
por poi que li cuers ne me part
Sire ce ne fasiés uos mie
ains m’ apeliés uo dolce amie
et ie uos apeloie ami
puis uos torniés par deuers mi
Si me baisiés molt dolcement
et disiés au commencement
Ma bele dolce castelainne
com uos aués söef alainne
Sire c’ estoit tostans uos dis
vostre ame soit em paradis
Et cis ribaus me tient plus uil
Que le femier de son cortil
Mais ie sai bien par saint eloi
Qu’ il n’ est mie de bone loi
Ains est de çaus del mont Wimer
Il n’ a soing de dames amer
Dont respont cil a cele fois
Dame uos estes en defois
tant par aués torblé le uis
Ie uos adoise molt enuis
Je ne uos puis tenir couent
golïas bee trop souent
Io ne le puis asasijer
tos i morrai de desijer
Dont dist li dame faus cuuers
vos deüsciés estre uconers
et entrer en une abeïe
Malement m’ aués obeïe
or puet on bien de fit sauoir
Que ie n’ euc gaires de sauoir
Quant ie laisçai por uos jehan
Qui sa terre a et son ahan
et godefroit et bauduïn
et gilebert et foucuïn
Si pris trestot le plus maluais
Qui soit dementres a bel
Sire mal estes restorés
vos deués bien estre plorés
Car onques plus preudom ne fu
vos sens et uos sauoirs mar fu
vos cortesie et uo bontés
Molt estiés sages et dontés
ouesnq par uos ne fui maudite
Ne adesee ne laidite
et cis damisiaus me manace
Il est bien drois que ie le hace
Don li respont cil a haut toN
Dame uos aués glotoN
Qui trop sounte uelt alaitier
Il a fait bauçant dehaitier
Ie l’ ai ioan de lui retrait
tot hasqueret et tot contrait
on ne puet pas faire tos tans
c’ on ne soit lasset et estans
li uilain ont beax bués par eures
Mais tos tans ne sont mie meures
vos poés tant estraindre l’ iue
Qu’ il n’ i a seue ne saliue
tant m’ aués estrait et suciet
Que uos m’ aués a mort iuciet
Si que uos tres bien le uerés
hon dist ia ie sui enuerés
Ie nel lairai que nel uos die
Molt a li hom le car hardie
Cui li dïables tant soprent
Qu’ i ue feme a enfans prent
Car ia n’ iert un seul ior sans lime
venés auant me dame grime
Si me donés les mars
Que me promesistes demars
Entrués que ie faisoie l’ ueure
v il couient les rains a mueure
Se ie nes ai par . Saint . richier
vos le conparrés ia molt cier
li dame l’ ot molt li anoie
Qant ele entent a le monoie
Que li bacelers li demande
a deables le commande
ele aimme mels estre batue
Qu’ il l’ ocië o q’ il le tue
Qu’ ele cel auoir li deliure
Ne qu’ il en ait ne marc ne liure
lors le recommence a maudire
et a tencier et a lait dire
Ahi fait ele despendus
or est mes auoirs despendus
tant m’ aués tolut et enblet
Je n’ ai mais ne lagne ne blet
Bien est me maisons escouee
vos estes de l’ orde couee
Nos conisçons bien uos parentes
les caitiues et les pullentes
et uos serors et uos antains
Qui totes sont ordes putains
A icest mot li uallés saut
Il ne dist mie dex uos saut
ains le saisist par les lubars
Se li done des esclabars
tnta li promet et tant li done
Que tot cel dit li gueredone
puis li resaut sor le io
tant le fiert del puing et auente
Qu’ il en est sullens et lassés
Qant il l’ en a donet assés
li dame ens en sa cambre muce
tot sans capel et sans aumuce
tant a soferte la mellee
Que la teste en a commellee
puis se fait colcier et courir
Si desfent le cambre a ourir
Si suce ses cols et repose
Mais ele dist a cief de pose
lere com m’ aués martjire
or m’ ait dex le mort otroije
et si me mece en tele uoie
Que ie l’ ame mon segnor uoie
et que la moie le porsiue
et qu’ ele soit auuec le siue
Car c’ est la riens que plus desire
Que ie soie auuec uos bel sire
puis parole bas a fauset
Molt set bien faire le qanset
tot autresi com ele muire
puis recommence poi a muire
Si fait faire des caudelés
Des rastons et des gastelés
Si se bagne tant et atempre
et main et soir et tart et tempre
Qu’ ele est garie et respasee
Qant cele cosse est trespasee
puis reuntiene andoi ensanle
Mais ie sai bien si com moi sanle
Se cil puet bien ferir des maus
Dont est abasciés tos li maus
Dont est li cas a deu uuiésoq
Dont n’ est il ferus ne touiés
Dont est li cosins retornés
et li escamiaus destornés
por ce que il ne s’ i abusce
dont ne remaint en l’ aistre busce
Dont est il amés et seruis
Dont a il tot a son deuis
et les poisçons et les oiseaus
Dont est il sire et damoiseaus
Dont est il piniés et laués
et molt souentes graués
Car ie uos di bien derecief
pités de cul trait lent de cief
vos qui les dames despités
So uos de ces pités
Que uos sentés a icele eure
Qu’ ele est desos et uos deseure
Qui cele dolçor uielt sentir
bien doit s’ amie consentir
Grant partie de son uoloir
comment qu’ il li doiue doloir
Car cil n’ est pas gentius ne frans
Qui a cief de fois n’ est sofrans
Car se me feme me dist lait
Se ie m’ en uois ele le lait
et qui dont le uolroit respondre
Il feroit folie despondre
Encor uient mels que ie m’ en uoise
Que ie le fiere d’ une boisse
Segnor qui estes auduïN
et gilleeur et herluïN
Ne soiés de rien en esmai
li auduïn ont mellor mai
Q’ aient li felon combatant
Qui les noisses unto esbatant
giersaut Li Leus dist en la fin
Que cil n’ a mie le cuer fin
Qui sa mollier destraint ne cosse
Ne qui li demande autre cosse
Que ses bones uoisines font
Ie n’ i uuel parler plus parfont
feme fait bien que faire doit
li romans faut dreciés le doit