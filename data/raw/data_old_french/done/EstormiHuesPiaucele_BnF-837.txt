ce que ie vous ai molt chier
vous vueil fablel commencier
d’ une auenture qui auint
c’ est d’ un preudomme qui deuint
poures entre lui et sa fame
non ot jehans et ele yfame
riches genz auoient esté
puis reuindrent en poureté
mes ie ne sai par quoi ce fu
quar onques conté ne me fu
por ce ne le doi pas sauoir
troi prestre par lor mal sauoir
couoitierent dame yfamain
bien la cuidierent a la main
auoir prise por la pouerte
qui la feroit a descouuerte
de folie se porpensserent
quar par mi la mort en passerent
Issi com vous m’ orrez conter
se vous me volez escouter
et la matere le deuine
qui nous raconte la couuine
de la dame et des prelaz
ccunshas desirre le solaz
de dame Yfamain a auoir
por ce li promistrent auoir
Je cuit plus de xx . livres
ainsi le tesmoingne li liures
et la matere le raconte
si com cil furent a grant honte
liuré par lor maleürtez
mes ce fist lor desleautez
de lor crupes et de lor rains
bnie l’ orrez dire au daarrains
por que vous vueilliez tant atendre
ainz yfame ne vout entendre
lor parole ne lor reson
ainz a tout conté son baron
l’ afere , tout si comme il va .
Iehans li respondi di va
bele suer me contes tu voir
te prometent il tant d’ auoir
com tu me vas ci acontant
oïl biaus frere plus que tant
mes que ie vueille lor bons fere
dehez ait qui en a que fere
fet jehans en itel manière
miex ameroie en vne biere
estre mors et enseuelis
que ia eüssent lor delis
de vous . a nul ior de ma vie
Sire ne vous esmaiez mie
fet yfame qui molt fu sage
po qui molt est sauuage
nous a mis en molt mal trepeil
or feroit bon croire conseil
par qoi nous en fussons geté .
li prestre sont riche renté
s’ ont trop dont nous auons petit
Se vous volez croire mon dit
de poureté vous geterai
et a grant honte meterai
ceus qui me cuident engingnier
va donc pensse du hamoingnier
fet Iehans bele douce suer
mes ie ne voudroie a nul fuer
qu’ il fussent de vous au desus
tesiez vous monterez lasus
en cel solier tout coiement
si garderez apertement
m’ onor . et la vostre et mon cors
les prestres meterons la fors
et li auoirs nous remaindra
tout issi la chose auendra
se vous le volez otrier
alez tantost sanz detrier
fet jehans bele douce amie
mes por dieu ne demorez mie
au moustier s’ en ala yfame
qui molt par estoit bone fame
ainz que la messe fust chantee
fu assez tost amonestee
de ceus qui quierent lor anui
yfame chascun a par lui
tout belement l’ un aprés l’ autre
qu’ ainc n’ en sot mot li vns de l’ autre ,
mist lieu de venir a son estre
tout auant au premerain prestre
a mis la bone dame leu
que il viengne entre chien et leu
et si aport toz ses deniers
dame fet cil molt volentiers
qui molt est pres de son torment
nnteporqua va s’ en lïement
estes vous venu le secon
qui voloit auoir du bacon
molt par auoit chaude la croupe
dnte dame yfame s’ acroupe
puis li descueure sa penssee
et cele qui s’ est porpenssee
de sa grande male auenture
li a mis leu par couuerture
qu’ il venist quant la cloche sone
dame ia n’ aurai tant d’ essoine
fet li prestres par saint amant
que ie ne viegne a vo commant
que pieça que ie vous couuoite
aportez moi donc la queilloite
que vous me deuez aporter
volentiers ie les vois conter
fet cil qui de ioie tressaut
Et li autres prestres resaut
puis li demande derechief
dame vendrai ie ia a chief
de ce dont ie vous ai requise
Et la dame qui fu porquise
de sa grant honte et de son mal
li dist biaus sire , il n’ i a al
vostre parole m’ a atainte
et pouretez qui m’ a destrainte
me font otroier vo voloir
or venez sempres a prinsoir
trestout belement a mon huis
et si ne venez mie vuis
que vous n’ aportez ma promesse
Ia ne puisse ie chanter messe
dame se vous n’ auez vostre offre
Ie les vois metre hors du coffre
et les deniers et le cuiret
a tant a la voie se met
cil qui est molt liez de l’ otroi
or se gardent bien de lor roi
qu’ il ont porchacié laidement
lor mort et lor definement
auoie vne chose
qu’ a chascun prestre a la parclose
fist yfame entendre par guile
que jehans n’ ert pas en la vile
si s’ en refist chascuns plus iois
mes cele nuit a granz iconois
Jurent . ce sachiez vraiement
Et dame yfame isnelement
est reuenue a sa meson
son baron conte la reson
Iehans l’ oï molt liez en fu
a sa niecete a fet le fu
alumer . et la table metre
cele qui ne se vout demetre
qu’ ele ne face son commant
a mis la table maintenant
qu’ ele sauoit bien son vsage
etEt yfame qui molt fu sage
li dist biaus sire la nuit vient
or sai ie bien qu’ il vous couient
repondre . qu’ il en est bien poins
etEt jehans qui ot porpoins
en auoit le meillor vestu
biaus hom fu et de grant vertu
en sa main a pris sa coingnie
une maçue a empoingnie
qui molt ert grosse de pommier
estes vous venu le premier
tout carchié de deniers qu’ il porte
tout belement hurte a la porte
Il ne veut mie c’ on l’ i sache
et dame yfame arriere sache
le veroil . et l’ uis li desfarme
qntua cil a ueü dame yfame
si la cuide auoir deceüe
etEt jehans qui tint la maçue
qui molt ot grosse la cibole
felonessement le rebole
si que li prestres n’ en sot mot
tout coiement sanz dire mot
auala jehans le degré
etEt cil qui cuide auoir son gré
de la dame tout a estor
uint a li se li fet tor
si qu’ en mi la meson l’ abat
etEt jehans qui sor eus s’ embat
tout belement et sanz moleste
le fiert a mains en la teste
si durement de la coingnie
la teste li a si coingnie
li sans et la ceruele en uole
cil chiet mors si pert la parole
yfame en fu molt esmarie
Iehans iure sainte marie
se sa fame noise fesoit
de sa maçue la ferroit
cele se test et cil embrace
celui qui gist mors en la place
en sa cort l’ en porta errant
si l’ a drecié tout maintenant
a la paroi de son bercil
et puis repere du cortil
dame yfame reconforta
etEt li autres prestres hurta
qui queroit son mal et sa honte
et jehanz el solier remonte
etEt dame yfame l’ uis li oeure
qui molt fu dolente de l’ ueure
mes fere li est par force
etEt cil entre carchiez el porce
les deniers mist ius qu’ il portoit
et jehans qui lasus estoit
par la t le porlingne
fentelonessem le rechingne
aual descent tout coiement
etEt cil embraça esraument
celi . por auoir son delit
si l’ abati en biau lit
Iehans le vit molt l’ en pesa
de la maçue qui pesa
le fiert tel cop en la caboce
ce ne fu pas por leuer boce
ainz esmie quanqu’ il ataint
cil fu mors la face li taint
quar la mort l’ angoisse et sousprent
etEt sire jehans le reprent
si le va porter auoec l’ autre
puis a dit or estes vous autre
Ie ne sai s’ il vous apartient
mes miex vaut compaignon que nient
qntua ot ce fet si s’ en retorne
son afere molt bien atorne
les deniers a mis en la huche
ez vous le tiers prestre qui huche
tout belement et tout souef
Et yfame reprent la clef
maintenant l’ uis li desferma
et cil qui folement ama
entra en la meson carchiez
etEt sire jehans est muciez
souz le degré et escoussez
et cil qui cuide auoir son sez
de la dame . l’ a embrachie
et sus biau lit l’ a couchie
Iehans le vit molt s’ en corece
la maçue qu’ il tint adrece
tel cop li done lez la temple
que toute la bouche li emple
de sanc . et de ceruele ensamble
cil cheï mors . li cors li tramble
quar la mort l’ angoisse et destraint
Et sire jehans le restraint
maintenant le prestre remporte
si le dreça delez la porte
qntua ce ot fet si s’ en reuient
or sai ie bien qu’ il me couient
dire . par quel reson jehans
qui molt ot cele nuit d’ ahans
remist les prestres ensamble
se ne le vous di ce me samble
li fabliaus seroit corrompus
Iehans fust a mal cul apus
ne fust vns siens niez estormis
qui adonc li fu bons amis
si com vous orrez el fablel
yfame ne fu mie bel
de l’ afere . mes molt dolante
se ie sauoie ou mes niez hante
fet jehans ie l’ iroie querre
Il m’ aideroit bien a conquerre
a deliurer de cest fardel
mes ie cuit qu’ il est au bordel
non est biaus sire fet sa niece
encor n’ a mie molt grant piece
que ie le vi en la tauerne
la deunta chiés dame hodierne
ha ; fet jehans por saint grigore
va sauoir s’ il i est encore
cele s’ en torne molt corcie
por miex corre s’ est escorcie
a l’ ostel vient si escoutoit
se son frere leenz estoit
qntua el l’ ot les degrez monta
delez son frere s’ acosta
qui getoit les dez desouz main
ne li vint mie bien a main
la cheance . quar il perdi
a poi que tout ne porfendi
de son poing trestoute la table
voirs est c’ est chose veritable
qui ne m’ en croit demant autrui
que cil a souent grant anui
qui ieu de dez veut maintenir
mes ne vueil mie plus tenir
ceste parole . ainçois vueil dire
de celi qui son frere tire
qui de li ne se donoit garde
estormis sa seror regarde
puis li demande dont el vient
frere fet ele il vous couient
parler a moi par ça desouz
par foi ie n’ irai mie sous
que ie doi ia ceenz saus
tesiez vous que bien seront saus
que ie les paierai molt bien
biaus ostes dites moi combien
mes freres doit ceenz par tout
saus vez ci gage por tout
ie vous en lerai mon sorcot
a il bien paié son escot
oïl . bien auez dit reson
a tant issent de la meson
li uallés a non estormis
A tant s’ est a la voie mis
estormis sa seror demande
se c’ est ses oncles qui le mande
Oïl biaus frere a grant besoing
li osteus ne fu mie loing
a l’ uis vienent . enz sont entré
et quant jehans a encontré
son neueu . molt grant ioie en fet
dites moi qui vous a mesfet
por le cul dieu fet estormis
Ie te conterai biaus amis
fet sire jehans tout le uoir
vns prestres par son mal sauoir
vint dame yfamain engingnier
et ie le cuidai mehaingnier
si l’ ai ocis ce poise mi
se cil le seuent d’ entor mi
ie serai mors isnel le pas
Ia ne me mandiiez vous pas
fet estormis en vo richece
mes ia ne lerai por perece
par le cul dieu fet estormis
puis que tant m’ en sui entremis
que vous n’ en soiez deliurez
fetes tost sac m’ aportez
quar il en est huimés bien eure
Et sire jehans ne demeure
ainz li a le sac aporté
au prestre qu’ il ot acosté
d’ une part son neueu en maine
mes ainçois orent molt grant paine
qu’ il li fust leuez sor le col
estormis en iure saint pol
qu’ ainz ne tint si pesant fardel
ses oncles li baille hauel
et vne pele por couurir
cil s’ en vait s’ a fet l’ uis ouurir
qui ne demanda pas lanterne
par mi vne fausse posterne
vait estormis qui le fais porte
ne veut pas aler par la porte
Et quant il est aus chans venus
si a le prestre geté ius
el fons d’ un fossé fet la fosse
celui qui ot la pance grosse
en fuet . et puis si l’ a couuert
son pic et sa pele rahert
et son sac ; a tant s’ en repere
etEt jehans ot si son afere
atiré . qu’ il ot l’ autre prestre
remis . et el lieu et en l’ estre
dont cil auoit esté getez
qui enfouïr estoit portez
bien fu parfont en terre mis
a tant est venuz estormis
a l’ uis . et il li est ouuers
bien est enfouïz et couuers ,
fet estormis li dans prelas
biaus niez ainz me puis clamer las
fet jehans qu’ il est reuenuz
Iamés ne serai secoruz
que ie ne soie pris et mors
dnto a il le deable el cors
qui l’ ont raporté ça dedenz
etEt s’ il en i auoit cenz
si les en forrai iẹ ainz le ior
a cest mot a pris son retor
son pic . et son sac . et sa pele
puis a dit ainz mes n’ auint tele
auenture . en trestout cest monde
a foi damediex me confonde
se i’ en fouïr ne le reuois
Ie seroie coars renois
se mon oncle honir lessoie
a tant vers le prestre s’ auoie
qui molt estoit lais et hideus
et cil qui n’ ert pas peüreus
nient plus que s’ il ert toz de fer
li dist . de par toz ceus d’ enfer
soiez vous ore reuenuz
bien estes en enfer connuz
quant il vous ont ci raporté
a tant a le prestre acosté
si l’ en porte a tout lui s’ en cort
par mi le sentier de la cort
ne le veut mie metre el sac
estormis souent en somac
le regarde si le ramposne
restiiez ore por la dosne
reuenuz si nouentelem
Ia por nul espoentement
ne lerai que ne vous enfueche
a tant de la haie s’ aprueche
celui qu’ il portoit i apuie
souent garde qu’ il ne s’ enfuie
la fosse a fete molt parfonde
le prestre prent dedenz l’ afonde
si lons comme il estoit le couche
puis li a les iex et la bouche
et le cors tout couuert de terre
puis iure les sainz d’ eerrengle ,
ceus de france et ceus de bretaingne
que molt auera grant engaingne
se li prestres reuient huimés
mes de cestui est il bien pes
que il ne porra reuenir
mes du tiers soit au couuenir
que il trouera ia tout prest
mestier li est qu’ il se raprest
quar on li iue de bondie .
or est resons que ie vous die
de jehan qui mist c’ est la voire
el lieu daarrain prouoire
ou li autre dui furent pris
qui ia erent fors du porpris
enfouï . par lor grant mesfet
etEt tantost qu’ eEstormis ot fet
a son ostel est reperiez
hé ; las ; Com ie suis traueilliez
fet estormis et eschaufez
molt estoit cras et esfossez
li prestres que i’ ai enfouï
molt longuement i ai fouï
por lui metre plus en parfont
se deable ne le refont
reuenir . ia ne reuendra
etEt jehans dist ia ne uerra
l’ eure . qu’ il en soit deliurez
I’ en serai a honte liurez
ainz demain a l’ auentesprem
estormis li respont Comment
serez vous liurez a tel honte
ha ; biaus douz niez ci n’ a nul conte
que ie ne soie en grant peril
reuenuz est en no cortil
li prestres que vous en Portastes
par foi onques puis ne parlastes
fet estormis que vous mentistes
quar orainz a voz iex veïstes
que ie l’ en portai a mon col
Ie n’ en croiroie pas saint pol
oncles que vous deïssiez voir
ha biaus douz niez venez veoir
le prestre . qui reuenuz est
par foi tierce foie droiz est
ne m’ i leront anuit mengier
par foi bien se cuide uengier
li deables qui le raporte
mes de rien ne me desconforte
ne pris oes lor granz muereilles
au prestre vint par les oreilles
l’ aert . et puis par le goitron
puis en a iuré le poistron
que le prouoire renforra
ne ia por ce ne remaindra
s’ il a les deables el ventre
a cest mot en grant paine rentre
estormis qui le prestre en carche
snto va maudissant sa carche
n’ en puet mes quar forment li grieue
par le cuer dieu cis fais me crieue
fet estormis ie m’ en demet
a tant a la terre le met
que plus auant ne le porta
delez vne saus acosta
li prestres qui ert cras et gros
mes ainçois li sua li cors
que il eüst sa fosse fete
Et quant il l’ ot molt bien parfete
au prestre vint et si l’ embrace
Cil fu granz . et estormis glace
en la fosse chieent anduit
par foi or ai ie mon pain cuit
fet estormis qui fu desous
las or morrai ie ci toz sous
quar ie sui ci en grant destrece
Et la mains au prestre radrece
qui del bort de la fosse eschape
puis li a doné tel soupape
por poi les denz ne li esmie
vois por le cul sainte marie
fet estormis ie sui matez
cist prestres est resuscitez
Com m’ a ore doné bon frap
Ie ne cuit que mes li eschap
que trop me foule et trop me mate
a tant l’ aert par la gargate
si le torne et li prestres chiet
par foi fet il il vous meschiet
quant ie sui deseure tornez
malement serez atornez
a tant est saillis a sa pele
au prestre en a donee tele
qu’ aussi la teste li esmie
com fust vne pomme porrie
a tant est de la fosse issus
celui qui cras ert et fessus
a tout de terre acouueté
assez a sailli et hurté
por la terre sor lui couchier
puis iure le cors saint richier
que il ne set que ce puet estre
se li prestres reuient en l’ estre
Ia n’ ert mes enfouïz par lui
quar trop li a fet grant anui
ce dist . puis s’ en vait a cest mot
n’ ot gueres alé quant il ot
prestre deuant lui aler
qui de ses matines chanter
uenoit . par sa male auenture
par deuant vne deuanture
d’ une meson est trespassez
estormis qui molt fu lassez
le regarda a la grant chape
vois fet il cil prestres m’ eschape
par le cul dieu il s’ en reua
qu’ est ce sire prestres , di
me volez vous plus traueillier
lentonguem m’ auez fet veillier
mes certes noient ne vous vaut
dnto hauce le hauel en haut
le prestre fiert si lez l’ oreille
que ce fust vne grant muereille
se li prestres fust eschapez
quar il fu du hauel frapez
que la ceruele en cheï ius
ha ; fet il trahitres piarurs
com m’ auez fet anuit de honte
que vous feroie plus lonc conte
estormis le prestre reporte
par vne bresche lez la porte
si l’ enfuet en vne marliere
trestout en si fete maniere
fist estormis com i’ ai conté
et quant il l’ ot acouueté
le prestre . si repere a tant
du reuenir se va hastant
por ce que li iors apparoit
Iehans estoit a la paroit
dedenz sa meson apuiez
diex fet il Quant vendra mes niez
molt sui engranz que ie le voie
estes vous celui par la voie
qui molt ot eü de torment
a l’ uis vient . et cil esraument
li ouuri l’ uis . et si le baise
puis li dist Molt dout la malaise
que vous auez eü por mi
molt vous ai troué bon ami
anuit . foi que doi saint amant
or pues bien fere ton commant
de mon cors et de mon chatel
dist estormis ainz n’ oï tel
n’ ai soing de deniers ne d’ auoir
mes biaus oncles dites moi voir
se li prestres est reuenuz
nenil bien sui secoruz
Iamés aperçuz n’ en serai
ha ; biaus oncles ie uous dirai
vne bone chetiueté
qntua i’ oi le prestre acouueté
or escoutez que il m’ auint
li prestres deuant moi reuint
quant ie dui entrer en la vile
eschaper me cuida par guile
et ie li donai du hauel
si durement que le ceruel
li fis espandre par la voie
a tant le pris si me rauoie
par la posterne la aual
si l’ ai geté en ucontreal
en vne rasque l’ ai bouté
Et quant Iehanz ot escouté
la reson que li dist ses niez
si dist bnie en estes vengiez
arésp dist bas tout coiement
par foi or ua plus malement
que cil n’ i auoit riens mesfet
mes teus compere le forfet
qui n’ i a pas mort deseruie
a molt grant tort perdi la vie
li prestres qu’ eEstormis tua
mes deables grant vertu a
de genz engingnier et sousprendre
par les prestres vous vueil aprendre
que folie est de couoitier
autrui fame ne acointier
ceste resons est bien aperte
cuidiez vous por nule pouerte
que preude fame se descorge
nenil . ainz se leroit la gorge
soier . a vn trenchant rasoir
qu’ ele feïst ia por auoir
chose . dont ses sire eüst blasme
cil ne furent mie de basme
embaussemé a l’ enfouïr
qui yfame voudrent honir
ainz furent paié a lor droit
cis fabliaus moustre en bon endroit
qui enseigne a chascun prouoire
que il se gardent bien de boire
a tel hanap comme cil burent
qui par lor fol sens ocis furent
et par lor grant maleürté
vous auez molt bien escouté
comme il furent en terre mis
au mengier s’ assist estormis
assez but et assez menia
arésp mengier l’ acompaingna
Iehans ses oncles a son bien
mes ie ne sai mie com
Il furent puisse di ensamble
mes on ne doit pas ce me samble
auoir por nule poureté
son petit parent en viuté
s’ il n’ est ou trahitres ou lerres
que s’ il est fols ou tremeleres
Il s’ en retret au chief de foiz
vous auez oï mainte foiz
en cest fablel que jehans fust
se ses niez estormis ne fust
honiz . entre lui et s’ ancele
cest fablel fist hues piaucele