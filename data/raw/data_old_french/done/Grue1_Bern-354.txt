or que que i’ aie targié
puis qu’ il m’ a esté enchargié
Voudré fabliau ici fere
Dom la matiere oï retrere
a vercelai deunta les changes
Cil ne sert mie de losenges
Qui la m’ a racontee et dite
ele est et brieuë et petite
Mais or oie qui oïr uialt
Ce dit . Garins qui dire sialt
que iadis fu chastelains
Qui ne fu ne fox ne unsilai
ainz ert cortois et bien apris
Une fille auoit de haut pris
qui estoit bele a desmesure
Mes li chastelains n’ auoit cure
Qu’ en la ueïst se petit non
Ne que a li parlast nus hon
tant l’ auoit chiere et tant l’ amoit .
que en une tor l’ enfermoit
N’ auoit o li que sa norrice
Qui n’ estoit ne fole ne nice
ainz ert molt sagẹs et molt sauoit
la pucele gardee auoit
Molt l’ auoit bien endotrinee
ior par une matinee
vost la norice aparellier
a la damoisele a mengier
Si li failli vne escuelle
tot maintenant s’ en corut cele
a lor ostel qui n’ est pas loing
querre ce dont auoit besoing
l’ uis de la tor ouert laissa
A tant uaslet trespassa
par deuant la tor qui portoit
vne grue que prise auoit
Si la tenoit en sa main destre
La pucele ert a la fenestre
a l’ esgarder hors se deporte
le uaslet qui la grue porte
apelA si li dist biax frere
Or me di par l’ arme ton pere
quel oisel est ce que tu tiens
dame par toz les sains d’ onsrlie
C’ est une grue grant et bele
en non dieu fet la damoisele
ele est molt granz et parcreüe
anzi tele mes ne fu ueüe
Ie l’ achetasse ia de toi
dame fet li uaslez par foi
S’ il uos plest ie la uos undrée
Or di donc que ie t’ en donré
dame por foutre soit uostre
Foi que doi saint pere l’ apostre
Je n’ ai nul foutre por changier
Ia ne t’ en feïsse dangier
Se l’ eüsses se diex me uoie
Tantost fust ia la grue moie
Dame fait il ice est gas
Ice ne querroie ie pas
que de foutre a plenté n’ aiez
Mes fetes tost si me paiez
el iure se diex li aït
c’ onques encor foutre ne uit
Uaslez fet ele unie amont
Si quier et aual et amont
Soz bans soz lit partot querras
Sa se foutre i troueras
li uaslez fu assez cortois
En la tor monta demenois
sanblant fet de querre partot
Dame fet il ie me redot
qu’ il ne soit soz uostre pelice
Cele qui fu et sote et nice
li dist vaslez vien si i garde
Et li uaslez plus ne s’ i tarde
La damoisele a enbraciee
qui de la grue estoit molt liee
Sor lou lit l’ a cochiee et mise
puis li solieue la chemise
les iames li leua en haut
Au con trouer mie ne faut
lo uit i bote roidement
Uaslez tu quiers trop durement
Fet la pucele qui sospire
li vaslez conmença a
qui est espris de la besoingne
Drois est fet il que ie uos doingne
Ma grue soit uostre tot quite
Tu as bone parole dite
Fet la meschinë or t’ en torne
Cil la lessa peunsie et morne
Si s’ en issi de la tor fors
Et la norice i entra lors
Si a aparceü la grue
Toz li sans li fremist et mue
Lors a parlé tost et isnel
Qui aporta ci cest oisel
Damoisele dites lou moi
Ie l’ achetai or par ma foi
Ie l’ ai d’ un uaslet achetee
qui caienz la m’ a aportee
qu’ i donastes foutre dame
Il n’ en ot plus de moi par m’ ame
foutre lasse dolerouse
Or sui ie trop maleürouse
Qntua ie uos ai leissiee . sole
dahaiz ait mauuese gole
Qntua onques miené en ma uie
Or ai ge bien mort deSer
et ie l’ auré ge cuit par tens
par pou n’ est issue do sens
la norrice et chiet ius pasmee
Quant se Relie s’ a plumee
la grue et bien aparelliee
Ia n’ i aura ce dit ailliee
ainz en uoudra mengier au poiure .
Sounte ai oï ameuntoire
et dire et conter en tmain leu
Li domages qui bout au feu
Vaut miax que cil qui ne fet aise
Qui que soit bel ne qui desplaise
la grue atorne bien et bel
puis si reua querre cotel
Dom ele uialt ourir la grue
Et la meschine est reuenue
a la fenestre regarder
Si uit lou uaslet trespasser
Qui molt est liez de s’ aunturee
Et la damoisele a droiture
li dist vaslez uenez tost ça
Ma norrice se correça
De ce que mon foutre enportastes
et uostre grue me laissastes
par amor uenez lou moi rendre
Ne deuez pas Vers moi mesprendre
Uenez si fetes pes a moi
Ma damoisele ie l’ otroi
Fet li uaslés lors monte sus
la damoisele giete ius
et entre les ianbes li entre
Si li enbat lou foutre el untree
Quant ot fet tantost s’ en ala
Mes la grue pas n’ i laissa
ainz l’ en a auec soi portee
Et la norice est retornee
Qui sa grue uialt enhaster
Dame ne uos estuet haster
Fet la meschine qu’ i l’ en porte
Qui s’ en est issuz par la porte
Desfoutue m’ a iel uos di
Quant la norice l’ entendi
lors se debat lors se deuore
et dit que maudite soit l’ ore
que ie onques de uos fui garde
Trop en ai fet mauuese garde
Qntua si auez esté foutue
et si n’ ai mie de la grue
Ie meïsmes li ai fet leu
la male garde pest lo leu