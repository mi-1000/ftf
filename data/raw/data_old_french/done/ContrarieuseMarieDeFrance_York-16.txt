uilains ot sa femme espuse .
Ki mult esteit contralïuse
Un iur furent ensemble alé .
pur eals dedure par un pré .
Li uilains a sa femme ad dit .
Quẹ un meis de ses oilz ne uit .
Nul pré fauché si üelment .
Elẹ li respunt hastiuement .
Einz fud od forces trenchez .
Dist li uilains mes est fauchez .
Mes est fait la femme tunduz .
Dunc est li uilains irascu .
Tu es fait il fole pruuee .
Cest herbe fut a falz copee .
Mes tu es engresse e fole .
Q’ euus mettre ta parole .
La meiẹ uulés feire remaindre .
par engresté me ateindre .
Li uilains l’ ad aual iettee .
Si li a sa lange colpee .
E puis demandẹ quẹ auis li fu .
Quei ele en aueit entendu .
Se li prez fud od falz falchez .
U od forces fud trenchez .
La v ele ne pot parler .
Od ses deiz li prist a mustrer .
K’ a forces l’ aueient trenché .
E que falz nel ot pas seié .
cest essample uuil mustrer .
Bien le puet hoem suuent pruuer .
Ke fols parole une folie .
E altrement qui le sens die .
Nel en creit pas einz s’ en aïre .
La u il seit bien qu’ il en est pire .
Vult sa mençunge mettre auant
Nul nel efreit de ceo taisant .