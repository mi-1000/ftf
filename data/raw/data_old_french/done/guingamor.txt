D'un lay vos dirai l'aventure :
nel tenez pas a troveüre,
veritez est ce que dirai,
Guingamor apele on le lai.
En Bretaingne ot .I. roi jadis,
la terre tint et le païs;
molt ot en lui noble baron,
ne sai, por voir, nomer son non.
.I. sien neveu avoit li rois,
qui molt fu sages et cortois;
Guingamor estoit apelez,
chevalier ert, preuz et senez.
Por sa valor, por sa biauté
li rois le tint en grant chierté;
de lui voloit fere son oir,
car ne pooit enfant avoir.
Et il fesoit molt a amer,
biau sot promestre, et bien doner,
molt ennoroit les chevaliers,
les serjanz et les escuiers;
par toute la terre ert proisiez
car molt ert franz et enseigniez.
Li rois ala .I. jor chacier,
en la forest esbanoier.
Ses niés estoit ce jor seingniez,
si estoit auques deshetiez.
Ne pot le jor em bois aler,
a son ostel vet sejorner;
pluseurs des compaingnons le roi
a retenuz ensemble o soi.
A primes de jor se leva,
por deduire el chastel ala.
Le seneschal l'a encontré,
ses braz li a au col gité;
tant ont parlé q'a .I. tablier
se sont alé esbanoier.
La roïne estoit fors issue,
a l'uis de la chambre est venue,
aler voloit a la chapele.
Molt estoit longue et gente et bele.
Por le chevalier esgarder
qu'ele vit au tablier jouer,
une grant piece s'arestut,
n'ala avant, ne ne se mut.
Bel li sembla de grant mesure
de cors, de vis et de feture.
Contre une fenestre seoit,
.I. rai de soleil li venoit
el vis, que tout l'enluminoit
et bone color li donnoit.
Tant l'a la roïne esgardé
que tout en change som pensé,
Por sa biauté, por sa franchise,
de l'amor de lui ert esprise.
Ariere s'en vait la roïne,
si apela une meschine.
« Alez, fet ele, au chevalier
Cele est au chevalier venue,
de par sa dame le salue
et dit qu'il viengne a lui parler.
Guingamor let le jeu ester;
o la meschine s'en ala
et la roïne l'apela,
dejoste li le fist sëoir.
Cil ne se pot apercevoir
por coi li fet si bel semblant.
La roïne parla avant :
« Guingamor, molt estes vaillans,
Li chevaliers l'a respondue :
« Dame, fet il, ne sai conment
La roïne li dist : « Amis,
Li chevaliers s'est porpensez,
si respondi conme senez :
« Bien sai, dame, q'amer vos doi,
La roïne li respondi :
« Je ne di mie amer ainsi,
Vers lui le tret, si l'a besié.
Guingamor entent qu'ele dit
et quele amor ele requist,
grant honte en a, tout en rogi.
Par mautalent se departi,
de la chambre s'en vost issir;
la dame le vet retenir,
par le mantel l'avoit saisi
que les ataches en rompi;
fors s'en issi, toz desfublez.
Au tablier dont estoit tornez
se rest assis molt triboulez;
tant avoit esté corouciez
que du mantel ne li membra;
desfublez fu et si joua.
La roïne ert en grant effroi,
molt fu dolente por le roi.
Qant Guingamor a si parlé
et de son estre tant mostré,
pëor ot qu'il ne l'encusast,
envers son oncle l'empirast.
Une meschine a apelee
qui molt estoit de li privee,
le mantel li avoit baillié,
a Guingamor l'a envoié;
ele li a entor lui mis.
Tant ert esfreez et pensis
qu'il ne sot qant el li bailla,
et la pucele ariere ala.
Desq'au vespré toute ensi fu
en grant pëor que venu fu
li rois, et qu'il vint de chacier
et qu'il s'asist a son mengier.
Molt ot le jor bien esploitié,
si compaingnon sont tuit hetié.
Aprés mengier joënt et rient,
lor aventures s'entredient,
chascuns parole de son fet,
qui ot failli, qui ot bien tret.
Guingamor n'i ot pas esté,
molt l'en a durement pesé,
em pais se tint, mot ne sonna
et la roïne l'esgarda.
Por lui grever et corroucier
vet tel parole conmencier
dont chascun par soi pesera;
vers le chevalier s'en torna.
« Molt vos oi, fet ele, vanter
Tuit se taisent li chevalier
qui ne se veulent essaier.
Guingamor a bien entendu
qu'elle a por lui cest plet meü.
Par la sale sont tuit pensif,
n'i ot ne noise ne estrif.
Li rois premiers la respondi :
« Dame, sovent avez oï
La parole ont atant lessie,
atant departi la mesnie,
a lor ostex vont herbergier
et li rois est alez couchier.
Guingamor si n'oublia mie
la parole qu'il ot oïe;
en la chambre le roi entra
et devant lui s'agenoilla.
« Sire, fet il, je vos requier
Li rois li dist : « Je vos otroi,
Li chevaliers l'a mercïé,
puis li dit qu'il li requeroit
et quel don donné li avoit :
« En la forest irai chacier. »
Si li requiert son lïemmier,
som brachet et son chacëor,
et sa muete li prest le jor.
Le rois oï que ses niés dist
et la requeste que il fist.
Molt fu dolent, ne set que fere
de l'otroi se voloit retraire
et dist qu'il le lessast ester,
ne li doit pas ce demander.
Ne soufreroit qu'il i alast,
por qoi le blanc sengler chaçast,
qui son pesant d'or li donroit,
car ja mes ne repereroit.
Se son bon brachet li prestoit
et son chacëor li bailloit
(n'avoit avoir qu'il amast tant,
ne le donroit por rien vivant)
ja mes n'esteroient veüz
car il les avroit lues perduz.
Ce dit, se perduz les avoit
que totjors mes dolenz seroit.
Guingamor respondi le roi :
« Sire, en la foi que je vos doi,
La roïne i est sorvenue
qui la parole a entendue,
Ce que Guingamor demandot,
tres bien sachiez, forment li plot.
Au roi proia que il feïst
ce que li chevaliers requist;
delivree en cuide estre atant,
nel verra mes en son vivant.
Tant l'a la roïne proié,
que li rois li a ostroié.
Guingamor congié demanda,
a son ostel liez s'en ala;
onques ne pot la nuit dormir.
Qant il vit el jor esclarcir,
son oirre fet tost aprester
et toz ses compaingnons mander,
toute la mesnie le roi
qui por lui erent en esfroi,
qui destorbassent et nuisissent
molt volentiers, se il poïssent.
Le chacëor le roi manda
que la nuit devant li presta,
et le brachet et son bon cor
qu'il ne donnast por son pois d'or,
.II. muetes de bons chiens le roi
fet Guingamor mener o soi;
n'oublia pas son lïamier.
Li rois l'est alez convoier;
cil de la vile, li borjois
et li vilain et li cortois
le convoierent autresi
o grant dolor et o grant cri;
et nes les dames i aloient,
merveilleus duel por lui faisoient.
Au brueil plus pres de la cité
sont tuit li venëor alé;
li venëor avant alerent,
le lïamier o eus menerent.
La trace quierent du senglier,
por ce qu'ilec sieut converser.
Trovee l'ont et conneüe,
car plusors foiz l'ont porveüe;
tant ont tracié qu'il l'ont trové
en .I. buisson espés ramé.
Avant mainnent le lïamier,
si le lessierent abaier,
par force l'ont du brueil geté.
Guingamor a le cor sonné,
l'une muete fist descoupler
et l'autre fist avant mener,
pres de la forest l'atendront,
mes ja dedenz n'en enterront.
Guingamor conmence a chacier
et li pors prist a tornoier,
du brueil se part molt a envis,
li chien le sievent a hauz cris.
Pres de la forest l'ont mené,
mes il estoient tuit lassé,
ne se pooient preu aidier,
les autres i ont fet lessier.
Guingamor va sovent sonnant
et la muete va glatissant,
de toutes pars le sievent pres,
el brueil ne tornera hui mes.
En la forest s'est embatuz,
Guingamor est aprés venuz;
le brachet porte detriers soi
qu'il avoit emprunté au roi.
Cil qui l'alerent convoier,
li rois et tuit si chevalier
et li autre de la cité,
defors le bois sont aresté,
n'en lesse nul aler avant.
Illeques sont demoré tant
conme il porent le cor oïr
et les chiens oïrent glatir;
ariere sont tuit retorné,
a Dieu du ciel l'ont conmandé.
Li senglers s'en va esloingnant
et les plusors des chiens lassant.
Guingamor a pris le brachet,
le lien ostë, aprés l'i met,
et il i corut volentiers;
dont s'esforça li chevaliers
de bien corner et d'enchaucier,
por le brachet son oncle aidier.
Molt li plesoient li doz cri,
mes en poi d'eure le guerpi,
et le brachet et le sengler
n'oï abaier ne crier.
Molt est dolenz, molt li desplest,
l'espoisse erre de la forest,
cuide q'ait le brachet perdu,
onques mes si dolent ne fu
por son oncle, qui tant l'ama.
Par mi la forest s'adreça,
en .I. haut tertre est arestez,
molt est dolenz et esgarez.
Li tens fu clers et li jors biaus,
de toutes parz ot les oissiaus,
mes il n'i entendoit noient,
n'i estut gueres longuement.
Le brachet oï loinz crier,
et il conmença a corner,
angoisseus ert ainz qu'il le voie.
En une clere fouteloie
vit venir lui et le sengler
et vers la lande trespasser.
Hastivement le cuide ataindre,
hurte, si point, ne s'i veut faindre,
en son corage s'esjooit
et a soi meïsmes disoit
que, s'il puet prandre le sengler
et sainz ariere retorner,
parlé en ert mes a toz dis,
et molt en acuidra grant pris.
En la grant joie qu'il en a
mist cor a bouche, si sonna,
merveilleus son donna li cors.
Par devant lui passa li pors
et li brachez le sieut de pres.
Guingamor point a grant eslés
par mi la lande aventureuse
et la riviere perilleuse,
tot droit par mi la praierie
dont l'erbe estoit vert et florie.
Por poi ne l'aloit ataingnant,
mes il a esgardé avant :
d'un grant palés vit les muraus
qui molt estoit bien fez sanz chaus;
de vert marbre fu clos entor
et sor l'entree ot une tor,
d'argent paroit qui l'esgardoit,
merveilleuse clarté rendoit;
les portes sont de fin yvoire,
d'or entaillies a trifoire,
n'i ot barre ne fermëure.
Guingamor vint grant aleüre;
qant la porte vit si overte
et l'entree du tout aperte,
porpensa soi qu'il enterra.
Aucun preudonme i trovera
qui ce porpris a a garder;
savoir vorra et demander
qui sires est de ce palais,
onques si riche ni vit mais,
molt se delite en esgarder.
A son porc cuide recovrer
ainz que gueres soit esloingnié,
por ce que molt ert traveillié.
Enz est entrez tot a cheval,
enmi le palés prist estal
et esgarde tout entor soi;
mes n'i trueve ne ce ne qoi,
ne trova rien se fin or non,
neïs les chambres environ
sont a pierres de paradis.
De ce li a semblé le pis :
home ne fame n'i trova,
mes autre part se reheta
que tele aventure a trovee
por raconter en sa contree.
Grant aleüre vet ariere
par mi les prez lez la riviere,
n'a mie de son porc veu,
et lui et le chien a perdu.
Or est Guingamor escharniz.
« Par foi, fet il, je suis traïz.
Guingamor estoit molt pensis,
el haut de la forest s'est mis
et conmença a escouter
se le brachet oïst crier;
a destre de lui l'a oï.
Tant escouta, tant entendi,
qu'il l'oï loing et le sengler.
Donques reconmence a corner,
a l'encontre lor est alez.
Li pors s'en est outre passez
et Guingamor aprés se met,
semont et hue le brachet,
enz el chief de la lande entra.
Une fontaine illec trova
desoz .I. olivier foillu,
vert et flori et bien branchu;
la fontaingne ert et clere et bele,
d'or et d'argent ert la gravele.
Une pucele s'i baingnoit
et une autre son chief pingnoit;
el li lavoit et piez et mains.
Biaus membres ot, et lons et plains,
el siecle n'a tant bele chose,
ne fleur de liz, ne flor de rose,
conme cele qui estoit nue.
Desque Guingamor l'ot veüe,
commeüz est de sa biauté,
le frain du cheval a tiré;
sor .I. grant arbre vit ses dras,
cele part vint, ne targe pas,
el crues d'un chiesne les a mis.
Qant il avra le sengler pris,
ariere vorra retorner
et a la pucele parler;
bien set qu'ele n'ira pas nue.
Mes ele s'est aparceüe,
le chevalier a apelé
et fierement aresonné :
« Guingamor, lessiez ma despoille.
Guingamor est alez vers li,
ses dras li porta et tendi,
de son offre le mercïa
et dist, pas ne herbergera,
car il avoit son porc perdu
et le brachet qui l'a seü.
La damoisele li respont :
« Amis, tuit cil qui sont el mont
- Bele, ce dit li chevaliers,
Descenduz est et arestez.
La pucele tost se vesti,
et cele qui fu avec li
li a une mule amenee
de riche ator, bien afeutree,
avec son oes .I. palefroi,
meillor n'en ot ne quens ne roi.
Guingamor sivi la pucele,
qant levee l'ot en la sele,
puis est montez, sa resne prent.
De bon cuer l'esgarde sovent,
molt la vit bele et longue et gente,
volentiers i metoit s'entente
qu'ele l'amast de druerie;
doucement la regarde et prie
que s'amor li doint et otroit.
Onques mes n'ot le cuer destroit
por nule fame qu'il veïst,
ne d'amor garde ne se prist.
Cele fu sage et bien aprise,
Guingamor respont en tel guise
qu'ele l'amera volentiers,
dont ot joie li chevaliers.
Puis que l'amor fu ostroiee,
acolee l'a et besiee.
La meschine en ala devant,
el palés vint esperonnant
ou Guingamor avoit esté;
molt l'a richement atorné.
Les chevaliers a fet monter
et encontre lor dame aler
por son ami qu'ele amenot;
tex .III.C. ou plus en i ot,
n'i ot celui n'eüst vestu
blïaut de soie a or batu;
chascuns de ceus menoit s'amie,
molt ert bele la compaingnie.
Vallez i ot a espreviers,
o biaus ostors, sors et muiers,
el palés en ot autretant,
as tables, as eschés jouant.
Qant Guingamor fu descenduz,
les .X. chevaliers a veüz
qui perdu erent de sa terre,
qui le sengler alerent querre.
Tuit sont encontre lui levé,
a grant joie l'ont salué
et Guingamor les a besiez.
Molt fu la nuit bien herbergiez;
bons mengiers ot a grant plenté,
o grant deduit, o grant fierté,
sons de herpes et de vïeles,
chans de vallez et de puceles,
grant merveille ot de la noblece,
de la biauté, de la richesce.
N'i cuida que .II. jors ester
et au tierz s'en cuida raler,
son chien et son porc volt avoir
et son oncle fere savoir
l'aventure qu'il ot veüe,
puis reperera a sa drue.
Autrement li fu trestorné
car .III.C. anz i ot esté.
Mors fu li rois et sa mesnie
et toz iceus de sa lingnie
et les citez qu'il ot veües
furent destruites et cheües.
Guingamor a le congié pris
de reperier en son païs,
le porc et son brachet requist
a s'amie, qu'el li rendist.
« Amis, fet ele, vos l'avrez,
- Dame, fet il, ne puis pas croire
Ele li dist : « Je vos chasti,
Son cheval li fet amener
et le grant sengler aporter,
aprés li a rendu son chien,
rendu li a par le lïen.
Il prist la teste du sengler,
n'en pooit mie plus porter.
El cheval monte, si s'en va,
et s'amie le convoia,
a la riviere l'a mené,
s'est el batel outre passé,
a Dieu l'a conmandé, sel let.
Le chevalier avant s'en vet,
le jor erra jusq'a midi,
de la forest onques n'issi.
Tant la vit laide et haut creüe
que toute l'a desconneüe.
Loing sor senestre oï taillier
a sa coingnie .I. charpentier,
son feu fesoit et son charbon,
Cele part vint a esperon,
le povre honme avoit salué,
enquis li a et demandé
ou li rois ses oncles estoit
et a quel chastel i manoit.
Li charboniers respont briément :
« Par foi, sire, n'en sai noient.
Guingamor oï ce qu'il dit,
merveilleuse pitié l'em prist
du roi qu'il ot ainsi perdu.
Au charbonier a respondu :
« Entent a moi, ce que dirai,
Dont li conmença a conter
du palés qu'il avoit trové
et conment ot dedenz esté,
de la pucele qu'il trova,
conment ele le herberga
.II. jors entiers, « puis m'en parti,
La teste du porc li donna,
et a garder li conmanda
tant q'a sa meson revenist,
et as genz du païs deïst
conme il avoit a lui parlé.
Li povres hon l'a mercïé,
Guingamor prent de lui congié,
ariere vient, si l'a lessié.
Ja estoit bien nonne passee,
li jors torna a la vespree,
si grant fain prist au chevalier
qu'il se cuida vif enragier.
Let le chemin que il erra,
.I. pomier sauvage trova,
de grosses pomes fu chargiez.
Il est cele part aprouchiez,
trois en a prises, ses menja.
De ce fist mal, qu'il oublïa
ce que s'amie ot conmandé.
Si tost conme il en ot gouté,
tost fu desfez et envielliz,
et de son cors si afoibliz
que du cheval l'estut chëoir,
ne pot ne pié ne main movoir.
Foiblement, qant il pot parler,
se conmença a dementer.
Li charboniers l'avoit seü,
bien voit con li est avenu,
ne cuidoit mie au sien espoir
qu'il peüst vivre jusq'au soir.
Vers lui voloit aler avant;
deus damoiseles voit errant,
de riche ator et bien vestues,
lez Guingamor sont descendues.
Molt blamerent le chevalier,
et conmencent a reprouchier
le conmandement trespassé,
que mauvesement l'a gardé.
Belement et souëf l'ont pris,
si l'ont sor .I. cheval asis,
a la rivière le menerent,
en .I. bastel outre passerent
son brachet et son chacëor.
Li vilains se mist el retor,
a son ostel la nuit ala,
la teste du sengler porta.
Par trestout conte l'aventure,
par serement l'aferme et jure,
et au roi presenta la teste,
mostrer la fet a mainte feste.
Por l'aventure reconter
en fist li rois .I. lai trover;
de Guingamor retint le non,
einsi l'apelent li Breton.