fame voudroit deceuoir
Je li faz bien aperceuoir
qu’ uaant deceuroit l’ anemi
au deable a champ arami
cil qui fame veut iusticier
chascun ior la puet combrisier
et lendemain rest toute saine
por resoufrir autretel paine
Mes quant fame a fol debonere
et ele a riens de lui afere
ele li dist tant de bellues
de truffes et de fanfelues
qu’ ele li fet a force entendre
que le ciel sera demain cendre
Issi gaaingne la querele
Iel di por vne damoisele
qui ert fame a escuier
ne sai chartain ou berruier
La damoisele c’ est la voire
estoit amie a prouoire
Molt l’ amoit cil et cele lui
et si ne lessast por nului
qu’ ele ne feïst son voloir
cui qu’ en deüst le cuer doloir
ior au partir de l’ eglise
ot li prestres fet son seruise
Ses vestemenz lest a ploier
et si vint la dame proier
que le soir en boschet viengne
parler li veut d’ une besoingne
ou ie cuit que pou conquerroie
Se la besoingne vous nommoie
La dame respondi au prestre
Sire vez me ci toute preste
c’ or est il et poins et seson
ausi n’ est pas cil en meson
auoit en cele auenture
sanz plus itant de mespresure
que les mesons n’ estoient pas
l’ une lez l’ autre a pas
Ainz i auoit dont molt lor poise
Le tiers d’ une liue franchoise
chascune ert en espinois
com ces mesons de gastinois
Mes li boschés que ie vous nomme
estoit a cel vaillant preudomme
qu’ a saint ernoul doit la chandoile
le soir qu’ il ot ia mainte estoile
parant el ciel si com moi samble
li prestres de sa meson s’ amble
et s’ en vint el boschet seoir
por ce c’ on nel puisse veoir
Mes a la dame mesauint
que sire ernous ses mariz vint
toz moilliez et toz engelez
ne sai dont ou il ert alez
por ce remanoir la counti
de son prouoire li souint
Si se haste d’ appareillier
ne le vout pas fere veillier
por ce n’ i ot mes ne
arésp mengier petit es
le lessa bien le vous puis dire
Souent li a dit biaus douz sire
Alez gesir si ferez bien
Veillier grieue sor toute rien
a homme quant il est lassez
Vous auez cheuauchié assez
L’ aler gesir tant li reprouche
par pou le morsel en la bouche
Ne fet celui aler gesir
Tnta a d’ eschaper grant desir
Li bons escuiers i ala
qui sa damoisele apela
por ce que molt la prise et aime
sire fet ele il me faut traime
a vne toile que ie fais
et si m’ en faut encor grant fais
dont ie ne me soi garde prendre
et ie n’ en truis nes point a vendre
par dieu si ne sai que i’ en face
au deable soit tel filace
Fet li vallés comme la vostre
Foi que ie doi . saint . pol l’ a
Je voudroie qu’ el fust en saine
antta se couche si se saine
et cele se part de la chambre
petit seiornerent si membre
tant qu’ el vint la ou cil l’ atent
Li vns les braz a l’ autre tent
Iluec furent a grant deduit
tant qu’ il fu pres de mienuit
premier somme cil s’ esueille
Mes molt li vient a grant muereille
quant il ne sent lez lui sa fame
cmberiereha ou est vostre dame
ele est la fors en cele vile
chiés sa commere ou ele file
qntua cil oï que la fors iere
voirs est qu’ il fist molt laide chiere
Son sorcot vest si se leua
Sa damoisele querre va
chiés sa commere la demande
Ne trueue qui reson l’ en rande
qu’ ele n’ i auoit esté mie
ez vous celui en frenesie
delez cels qu’ el boschet furent
ala et vint cil ne se murent
et quant il fu outre passez
Sire fet ele or est assez
or couient il que ie m’ en aille
vous orrez ia noise et bataille
Fet li prestres ice me tue
que vous serez ia trop batue
ouesnq de moi ne vous souiengne
dant prestres de vous vous couiengne
dist la damoisele en riant
que vous iroie controuuant
ccunshas s’ en vint a son repere
cil qui se iut ne se pot tere
dame orde viex pute prouee
vous soiez or la mal trouee
dist li escuiers dnto venez
bien pert que por fol me tenez
cele se tut et cil s’ esfroie
voiz por le sanc et por le foie
por la froissure et por la teste
ele vient d’ auoec nostre prestre
Issi dit voir et si nel sot
cele se tut si ne dist mot
qntua cil ot qu’ el ne se desfent
par petit d’ iror ne fent
qu’ il cuide bien en auenture
A dit la verité pure
Mautalenz l’ argüe et atise
Sa fame a par les treces prise
por le trenchier son coutel tret
Sire fet el por dieu atret
or couient il que ie vous die
or orrez ia trop grant voisdie
I’ amaisse miex estre en la fosse
voirs est que ie sui de vous grosse
Si m’ en l’ en a aler
entor le moustier sanz parler
tors dire patre
en l’ onor dieu et ses apostres
vne fosse au talon feïsse
et par iors i reuenisse
S’ au tiers ior ouuert le trouoie
c’ estoit filz qu’ uaoir deuoie
et s’ il estoit clos c’ estoit fille
or ne reuaut tout vne bille
dist la dame quanques i’ ai fet
Mes par saint jueaq il ert refet
Se vous tuer m’ en deuiiez
a s’ est cil desauoiez
de la voie ou auoiez iere
Si parla en autre maniere
dame dist il ie que sauoie
du voiage ne de la voie
Se ie seüsse ceste chose
dont ie a tort vous blasme et chose
Je sui cil qui mot n’ en deïsse
Se ie anuit de cest soir isse
Ant se turent si font pes
que cil n’ en doit parler iamés
de chose que sa fame face
N’ e orra noise ne manace
rustebuef dist en cest fablel
quant fame a fol s’ a son auel