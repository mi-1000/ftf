qui troua del morteruel
et del mort vilain de bailluel
qui n’ ert malades ne enfers
et de gombert et des clers
que il mal atrait en son estre
et de brunain la vache au prestre
que blere amena ce m’ est vis
et troua le songe des vis
que la dame paumoier dut
et du leu que l’ oue deçut
et des enuieus cuiuers
et de barat et de tra
et de lor compaignon haimet
d’ un autre fablel s’ entremet
qu’ il ne cuida ia entreprendre
ne por mestre jehan reprendre
de bo qui dist bien et bel
n’ entreprent il pas cest fablel
quar assez sont si dit resnable
Mes qui de fablel fet grant fable
n’ a pas de trouer sens legier
Mes por ma matere abregier
vous conterai tout demanois
qu’ il auint en cel amienois
a lonc e sor la riuiere
Mest vns vilains ce m’ est auiere
qui onc n’ estoit huiseus trouez
Mes traueilliez et aouurez
de messoner et de soier
Si menoit iarbes a loier
d’ un roncinet de poure coust
qu’ il auoit tres deunta aoust
Molt mal peü et bien pené
et si en auoit amené
Son blé ainz l’ aoust por l’ orage
poi ot auaine et poi forage
por bien sa beste gouuerner
Mes por ce qu’ il ne pot iuner
et por argent qu’ il en vout prendre
Se penssa qu’ il le menra vendre
ainsi auint com ie vous di
et quant ce vint au samedi
Si matinet comme il aiorne
li vilains son roncin atorne
et frote et conroie et estrille
en blanc cheuestre de tille
le maine sanz sele et sanz frain
bnie samble roncins mors de fain
Si estoit il poi s’ en faloit
tout ainsi comme il s’ en aloit
Sor le roncin qui dur le porte
et il tresuint deunta la porte
Saint . açueil vne prioré
Iluec n’ ot gueres demoré
quant vns rendus de la meson
Ist hors si l’ a mis a reson
qui estoit venuz au serain
Se li dist au mot premerain
amis quel part vous menra diex
est cil roncins iones ou viex
par samblant n’ est il gueres chiers
foi que doi vous biaus sire chiers
tel comme il est le m’ estuet prendre
tant que ie le truise a cui vendre
Mon vuel fust il granz et pleniers
Si en eüsse plus deniers
Si ne m’ eüssiez pas gabé
foi que doi mon seignor l’ abé
fet cil et l’ ordre dont ie sui
ainc ne le dis por vostre anui
ne por vous de riens agreuer
ausinc volons nous alouer
no roncin qui ceenz est
Se vous i sauez uo conquest
nous le bareteriens au uostre
venez enz si verrez le nostre
Si fesons marchié diex tant bien
Se ce non chascuns rait le sien
puis resoions amis comme ains
Ie l’ otroi bien dist li vilains
a s’ en entrent en la cort
li renduz en l’ estable cort
Si en a trait roncin fors
qui n’ estoit mie des plus fors
c’ onques ui ne des plus vaillanz
ainz estoit maigres et taillanz
dos brisié mauués por monter
les costes li pot on conter
hauz ert derriere et bas deunta
Si aloit d’ un pié sousclochant
dont il n’ estoit preu afaitiez
n’ estoit reueleus ne haitiez
n’ il n’ auoit talent de hennir
qntua li vilains le vit venir
Si l’ esgarda molt d’ entrauers
que resgardez ? fet li uconers
encor soit il poures et maigres
S’ est il plus taillanz et plus aigres
que tel vendera l’ en sous .
Mes il ne fu pieça saous
S’ est chascun ior bien aouurez
Il seroit bien tost recouurez
S’ il ne fesoit oeure greuaine
S’ eüst du fuerre et de l’ auaine
por qu’ il i peüst auenir
on n’ auroit en lui que tenir
et si set bien s’ auaine maurre
dites comn voudrez vous saurre
Je le vous metrai a droit fuer
li vilains sorrist de mal cuer
de ce qu’ il ot dire au rendu
n’ auez mie encor tout vendu
dist li vilains par mon chapel
bnie me volez vendre la pel
quar en lui ne voi ie mes rien
fors le vendage del cuirien
roncins qui n’ a valor ne force
est bien dignes que on l’ escorce
S’ ai tel engaingne que ie muir
qui me rouuez soudre a cel cuir
Mes vez ci roncin bien vendable
fols est qui le tient en estable
bons est par tout ou l’ en l’ aderce
bons en charrue bons en erce
et bons es trais et es limons
ne onques ne vit toz li mons
Meillor roncin ne plus isnel
Il cort plus ne vole arondel
Ie ne me vois mie esmaiant
Se nus veut roncin bien traiant
por grant mont adeualer
que il en lest cestui aler
por que l’ en a droit l’ i a
Mes ie me muereil que c’ es
que vous m’ auez tant detrié
et si vous auoie prié
que vous ne me gabissiez pas
or fusse a amiens tout le pas
que que m’ auez ci amusé
Molt auez ore refusé ,
fet li conuers et auillié
Mon roncin maigre et escillié
et le uostre fetes si preu
Mes nous saurons de si a peu
li quels sera miex alosez
Se le vostre esprouer volez
Metons les roncins keue a keue
et si soit qui bien les aneue
et se li nostres puet tant fere
qu’ il puist le vostre a force trere
dusques lasus a cele grange
perdu l’ auez sanz nul eschange
et se li vostres est tant fors
qu’ il puist le nostre trere fors
de cele porte seulement
Mener l’ en poez cuitement
ainsi doit on prouer sa beste
ce dist li vilains par ma teste
Marcheant auez encontré
ainsi vueil ie qu’ il soit graé
et si vueil que tout maintenant
Soient tenu li couuenant
Ie l’ otroi bien fet li conuers
le sien a par la keue aers
qu’ il auoit molt et mate et souple
an ensamble les acouple
puis fu chascuns deuers le suen
Si ot verge tout a son buen
dont granz cops lor donent et rendent
Et li roncin tirent et tendent
com cil qui ne s’ oserent faindre
les neus font serrer et estraindre
Mes por tirer ne por sachier
ne les porent desatachier
Molt ont les crepons estenduz
qu’ est ce baillet fet il renduz
Gardez que cil ne vous eschape
ancdo de la verge le frape
fiert et frape et done granz cops
et li vilains ne fu pas fols
qu’ il vueille ferrant afoler
ainz le lest assez reculer
por celui lasser et recroire
Et li rendus ce poez croire
fu liez . quant vit baillet errant
et il vit reculer ferrant
Molt li croist li cuers et engrange
baillet fet il voiz ci la grange
Garde que l’ onors en soit tiue
Mes baillés a fete la siue
qu’ il ne puet mes ne ho ne io
ainz areste sanz dire ho
d’ angoisse li batent li flanc
qntua li vilains le vit estanc
qu’ il ne puet mes tirer ne trere
fnterra fet il or del bien fere
Gentiz beste de bone essonre
qntua li roncins s’ oï semondre
des piez deunta s’ aert a terre
que de l’ un des piez se desferre
le fer fet voler contremont
Et li vilains coite et semont
ferrant qui trait et tire fort
et baillés arriere resort
a cele premeraine pointe
l’ en maine de cul et de pointe
vers la porte tout le grant cors
tntraïna ausi comme ours
en menoit a col estendu
et le roncin et le rendu
qui molt dolenz aprés le siut
Si com de la porte issir dut
et li renduz connut bien l’ ueure
que baillés si vilment se prueue
que cil si vilment en traïne
Son coutel tret de sa gaïne
ne set comment il le reskeue
a ferrant a copé la keue
Se li a alegié son fais
de la porte tout a fais
S’ en issirent andui ensamble
li renduz fiert la porte ensamble
puis s’ en repere a son ostel
li vilains n’ en pot auoir el
n’ il ne pot pas desouz mucier
ne sot tant brere ne huchier
que cil li vousist mot respondre
puis le fist a amiens semondre
a la cort par deuant l’ euueesq
qui bien leur enuiert et enue
comment il lor fu auenu
puis ont lonc tens le plait tenu
qu’ ainz ne lor en fist ientugem
or vous proi ie communement
qu’ entre vous m’ en dites le uoir
Se li vilains le doit auoir