R oiez un fablel cortois
d’ un uallet fil a un boriois
Qui prist fame cortoise et sage
par lo consoil de son lignage
Si l’ ama engoiseussemant
N’ ot pas o li esté Gantrant
Qu’ i l’ ama tant que lo feïst
tunber se talant l’ an preïst
de li fist s’ amë et sa dame
Souant li recordoit sa grame
ior estoient en lor lit
o il faisoient lor delit
la dame a cui li ieus fu bons
dist au uallet que tot est suens
biax amis car metomes non
a uostre rien et a mon con
dame fait il ice est droiz
Que les nons amedeus metoiz
tex con uostre plaisir sera
Sire fait elẹ si me plaira
Que mes cons ait non porcelez
por ce qu’ il ne puet estre nez
et uostre rien ne sai conmant
Ie cuit qu’ il aura non fantrom
car c’ est biax nons Et i’ otroi bien
Fait li uallez ce non au mien
des qu’ il uos plaist et il uos siet
Sire fait ele or ne uos Griet
Que porcelez uoldra mangier
Ne li faites mie dongier .
de uostre fantrom qui est boens
dame fait il il est tot suens
ensi furent molt longuemant
tant qu’ il aunti ne sai conmant
Que trestoz li fnzroma failli
et la dame l’ a asailli
por uïande a son porcelet
Li uallez lait aler pet
el Giron a la damoisele
Que est ce or sire fait ele
Q’ auez uos fait en mon deunta
dame ce est brans qui espant
por doner a uostre por
Que foi que ie doi saint Marcel
do fromant qui est en des
N’ i est remés fors que li brans
Conmant sire est donques failliz
li fromanz dnco est mal bailliz
porcelez se dex me doint sen
Qu’ il n’ a cure de uostre bran
dame fait li uallez par m’ ame
fox est qui por les bons sa fame
Se Grie tant con ie sui faiz
vostre merci laissiez m’ an paiz
Que tant ai fait uoz uolantez
Que toz me sui desfromantez
trop est uostre pors engoissex
car recourez uostre pertex
et uostre con qui est punais
Ia par moi ne mainera mais
Qant plus mainue plus fain a
fox fu qui primes l’ esua