que nostre sires fist
qui puis vers lui tant se mesfist
qu’ il passa son commandement
Se l’ escripture ne nous ment
ce fu par le mors de la pomme
de la terre forma diex l’ omme
puis si en prist v des costes
qu’ il li ot au costé apostes
onques n’ en prist ne plus ne mains
Si en fist fame a ses mains
por ce sueffre fame tant cops
que nostre sires le fist d’ os
qui acoustume fame a batre
foiz le ior ou ou
au premier ior de la semaine
foiz ou la quinsaine
ou ele ieünast ou non
ele n’ en vaudroit se miex non
fame ot biau col et biau vïaire
con i oublia diex a faire
qu’ il ne s’ en estoit donez garde
li maufez i vint et l’ esgarde
petit s’ abesse et encline
et vit au tiers neu de l’ eschine
qu’ il n’ i auoit c’ un seul pertuis
a dieu vint et se li dist puis
Sire mal auez esploitié
a fame faut bien la moitié
Fetes tost et tornez arriere
et metez ou quartier derriere
la chose qui miex i besoingne
quar ne vaudroit vne eschaloingne
fame . s’ ele n’ auoit tesniere
Mise pres de la creponiere
Hé dist diex ie n’ i puis entendre
de ce te countie garde prendre
dist deables Et ie comment
Ie le te di tout vraiement
que tu orendroit le feras
que rien du tien n’ i meteras
Ne n’ en osteras nient du mien
dist li maufez jel ferai bien
dnto prist li deables martiaus
et doleoires et cisiaus
besches trenchanz et besagües
et granz coingnies esmolues
et regarda selon son chiex
li quels des feremenz vaut miex
a l’ ueure fere q’ ot em
et dist ia n’ i sera repris
que il n’ i face vne grant roie
quar d’ autrui cuir large corroie
trestoz les feremenz esgarde
a vn que point ne s’ i tarde
et quant il a trestout veü
Si a molt bien aperceü
que la besche est assez trenchant
S’ en puet on fere maintenant
vne grande fosse et parfonde
Il dist qu’ il n’ a si bone el monde
la besche prent et si s’ afiche
toute enz iu’usq au manche la fiche
ainsi fist le con a la besche
vers la fame petit s’ abesse
pet li a fet sor la langue
por ce a fame tant de iangle
por ce borde ele et iengle tant
Et quant li pes li vint deuant
ele le cuida geter hors
Mes le pet li remest ou cors
que li deables i lessa
quant sus la fame s’ abessa
por ce le doit l’ en molt soufrir
de parler ne se puet tenir
Se n’ est par amors ou par don
Ia diex ne li face pardon
qui d’ eles dira fors que bien
Ne de lor cons por nule rien
quar il i a molt bon estruit
Mes maint preudomme en sont destruit
honi en sont et confondu
et lor auoir en ont perdu