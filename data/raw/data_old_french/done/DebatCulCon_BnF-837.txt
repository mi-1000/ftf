ier me vint en auison
que li cus demandoit au con .
sous . de rente qu’ il li doit
Mes li cons dist que non fesoit
que il ne l’ en doit mie tant
Si en estoit bien souenant
que il li doit sous . sanz plus
Comment deable dist li cus
Me veus tu fere desreson
nenil biaus amis dist le con
Ie ne demant fors que mon droit
Contons moi et toi orendroit
et si sauras que ie te doi
par foi dist li cus ie l’ otroi
Ie conterai molt volentiers
ne me dois tu deniers .
quant tu eschaufes et tu sues
por ce que dout que tu ne pues
Je te corne ie te deduis
Je te soufle au miex que ie puis
Je t’ abandone tout mon vent
ce sont sous . or le mes rent
Et dist li cons tu contes bien
Mes des autres ne sai ie rien
S’ il ne me sont amenteü
Il ne pueent estre perdu
ce dist li cus trop les achat
que ie en reçoif maint grant flat
Ie sui batuz ie sui roilliez
por ce sont il bien gaaingniez
quant tu engoules les morsiaus
et l’ en me bat des iumiaus
et d’ une grant borse velue
Sor moi la truis toz iors pendue
Icele borse a a non coille
ersoir menias tu vne andoille
c’ onques rien ne m’ en departis
par mon chief dist li cons si fis
Ie t’ en donai . non feïs voir
Si fis saches le tu de voir
au mains du brouet eüs tu
voire maugré en aies tu
que l’ escüele estoit fendue
Et maudehait cons qui meniue
Et dist li cons ce n’ est pas drois
n’ as tu assez quant tu en bois
Ie ne te doi fors abeurer
et bien batre por bien corner
li cop ne te font se bien non
ce n’ est pas maçue de plon
dont l’ en te bat ne de flaiaus
ne te plain fors des iumiaus
ce poise toi qu’ il sont si mols
qu’ il ne te fierent plus granz cops
nous sommes si pres herbregié
c’ uns parchemins qui est moillié
n’ est pas si par toz leuz
com la paroit entre nous
Mauuesement en esploita
qui si pres moi te herbrega
tu ne fleres pas comme vns coins
Se tu fusses poi plus loins
toz li mons fust a moi aclin
Mes i’ ai en toi si ort voisin
que tu ne vaus ne tu ne sez
a toz cels dont tu es amez
doinst dame male auenture
quar il le font contre nature
qui me lessent et a toi vont
Ie pri dieu que il les confont
Ie faz agenoillier les contes
les chastelains et les ucontesis
les euuesesq et les abez
S’ i sont maintes foiz aclinez
Ie les faz metre a estupons
et redrecier a reculons
qntua ie vueil ies remet en voie
Jes faz dansser en mi la voie
Je faz commencier la carole
Mes de toi n’ ert il ia parole
que diex ne fist preudomme nul
qui doie amer solaz de cul
tais toi dist li cus ors baueus
Molt par es ore ramposneus
l’ en ne se puet de moi soufrir
bien sez qu’ il couuendroit morir
homme et fame se ie n’ estoie
Ie les esuuide et esnetoie
Iamés homme ne mengeroit
et s’ il menioit il creueroit
S’ il ne s’ en deliuroit par moi
toutes merdes passent par moi
dist li cus . et toutes ordures
et toutes viez deslaueüres
de mes barbes de mes grenons
tu moilles en toutes sesons
vns cons vaut bien Mile cus
de m’ auenture n’ i a plus
Seignor ceste desputison
qu’ uaez oï du cul au con
Si m’ auint l’ autr’ ier en soniant
a mïenuit en mon dormant
tout issi com ie me dormoie
Si me prist vne si grant ioie
qu’ il me prist talent de rimer
por ceste auenture conter
Mes onques plus ie n’ en oï
fors ce que i’ ai conté ici