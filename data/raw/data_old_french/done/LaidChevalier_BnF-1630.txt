haus hon cheualiers estoit
qui vne damoisele anmoit
Plus assez que Raisson ne fu
Cilz cheualiers tres laiz hon fu
Laiz fu li cors et tuit li manbre
Mes si con l’ estoire Remanbr
Saiges estoit parfaitemant
Fors que d’ anmer tant seullemant
Seur touz fu a saiges tenus
Des viaux des jeunes des chenus
La damoiselle qu’ il anmoit
Bestiaux sotë et nice estoit
Mes tant estoit belle a deuis
De cors de manbres et de vis
Pusl belle ne pouoit l’ an querre
Par le païs ne par la terre
Li cheualiers uost celle auoir
Qu’ il anma miax que nul auoir
Pour ce que belle li sanbla
Ses bons amis an assanbla
Etet leur dist a ueil celi
Nulle autre ne me plest que li
Lors si ami li Responnirent
Etet tout apertemant li dirent
Sire vous sauez quelle elle est
Ge sai dist il belle et sote est
Si vous diré qu’ an auandra
Ueoir le peut qui atandra ;
Pour uoir anfans ara de moi
Etet sauez uous que ge y voi
Tres biaux pour cause de la mere
Etet saige por cause dou per
Si qu’ il seront et bel et saiges
Ou peut l’ an panre meilleurs taiches
Ceci sortri seur cel espoir
vost il la damoiselle auoir
Ansanble an mariaige furent
Anfans an ot sez quelz i furent
Lait et hideus de par le pere
Sot et nice de par la mer
Trestouz li contraires li vint
de ce que pour verité tint
Naturë i contrepansa
A ce que il premiers pansa