Al tans que rois Artus regnoit,
cil ki les terres conqueroit,
e qui dona les riches dons
as chevaliers e as barons,
avoit od lui .I. bacheler,
Melïon l'ai oï nomer;
molt par estoit cortois e prous,
e amer se f aisoit a tos;
molt ert de grant chevalerie
e de cortoise compaignie.
Li rois ot molt riche maisnie,
par tot le mont estoit proisie
de cortoisie e de proece
e de bonté e de largece.
A icel jor lor veu faisoient,
e sachiés bien k'il le gardoient.
Cil Melïons .I. en voa
que a grant mal li atorna.
Il dist : « Ja n'ameroit pucele
Une grant pièce fu ensi.
Cil ki le veu orent oï,
en pluisors lieus le recorderent
e as puceles le conterent,
e qant les puceles l'oïrent
molt durement l'en enhaïrent.
Celes ki es canbres estoient
e ki la roïne servoient,
dont il en i ot plus de cent,
en ont tenu .I. parlement :
dïent jamais ne l'ameront,
n'encontre lui ne parleront,
dame nel voloit regarder,
ne pucelë a lui parler.
Qant Melïon ice oï,
molt durement s'en asopli;
ne voloit mais querre aventure,
ne d'armes porter n'avoit cure;
molt fu dolans, molt asopli;
e de son pris alques perdi.
Li rois le sot, molt l'en pesa,
mander le fist, a lui parla.
« Melïons, fait li rois Artus,
Li rois li a en fief doné,
Melïons l'en a mercïé.
A son castel en est alés,
.C. chevaliers i a menés.
Li païs bien li conteça
e la forest que molt ama.
Qant il i ot .I. an esté,
molt a le païs enamé,
car ja deduit ne demandast
que en la forest ne trovast.
Un jor estoit alé chacier
Melïon e si forestier.
Od lui furent si venëor
ki l'amerent de bone amor,
car ce estoit lor liges sire,
totes honors en lui remire.
Tost orent .I. grant cerf trové,
tost l'orent pris e descoplé.
En une lande s'aresta
por sa meute k'il escouta.
Od lui estoit uns escuiers,
en sa main tenoit .II. levriers.
En la lande qu'est verte e bele
vit Melïons une pucele
venir sor .I. bel palefroi;
molt erent riche si conroi.
Un vermeil samit ot vestu,
estoit a las molt bien cosu,
a son col .I. mantel d'ermine,
ainc meillor n'afubla roïne.
Gent cors e bele espauleüre,
s'ot blonde la cheveleüre,
petite bouche bien mollee
e comme rose encoloree,
les ex ot vairs, clers e rians,
molt estoit bele en tos samblans;
seule venoit sans compaignie,
molt par fu gente e escavie.
Melïon contre lui en va,
molt belement le salua.
« Bele, dist il, jo vos salu
Cele respont : « Jel vos dirai,
Qant Melïons a antendu
que si veu erent avenu,
par mi les flans l'a enbracie,
e plus de trente fois baisie.
Puis a tote sa gent mandee,
l'aventure lor a contee.
Cil ont veüe la pucele,
el roialme n'avoit tant bele.
A son castel l'en a mené,
molt ont grant joie demené.
A grant richoise l'espousa,
e molt grant joie en demena;
.XV. jors a li pas duré.
.III. ans le tint en grant chierté,
.II. fiex en ot en ces .III. ans,
molt par en fu lies e joians.
Un jor en la forest ala,
sa chiere feme ot lui mena.
Un cerf trova, si l'ont chacié,
e il s'en fuit, le col baissié.
.I. escuier o lui avoit
ki sa bercerië portoit.
En une lande sont entré,
en .I. buisson a regardé,
un molt grant cerf i voit estant,
sa feme regarde en riant.
- Dame, fait il, se jo voloie,
Del palefroi chaï pasmee,
e Melïons l'a relevee.
Qant ne le pot reconforter,
molt durement prist a plorer.
- Dame, dist il, por Deu merci,
II apela son escuier,
si se commande a deschaucier.
Cil vint avant, sel descaucha,
e Melïon el bois entra.
Ses dras osta, nus est remez,
de son mantel s'est afublez.
Cele l'a de l'anel touchié
qant le vit nu e despoillié.
Lors devint leu grant e corsus,
en grant paine s'est enbatus.
Li leus s'en vait, molt tost corant
la ou il vit le cerf gisant,
tost se fu en la trace mis.
Anchois sera grant li estris
que il l'ait pris ne adesé,
ne que il avra del lardé.
La dame dist a l'escuier :
« Or le laissons assés chacier. »
Montee est, plus ne se targa,
e l'escuier o lui mena.
Droit vers Yrlande, sa contree
en est la dame retornee.
Al havne vint, nef i trova,
as mariniers tantost parla
qui l'ont mené a Duveline,
une cité sor la marine
qui son pere ert, le roi d'Yrlande;
des or ot ce qu'ele demande.
Lués qu'ele fu al port venue
a grant joie fu receüe.
De li lairomes aïtant,
de Melïon dirons avant.
Melïon ki le cerf chaça,
a grant merveille le hasta;
en la lande l'a conseü,
tot maintenant l'a abatu,
puis prist de lui .I. grant lardé,
en sa bouche l'en a porté.
Hastivement s'en retorna
la ou il sa feme laissa;
mais il ne l'i a pas trovee,
vers Yrlande s'en est tornee.
Molt fu dolans, ne set que face,
qant il ne le troeve en la place.
Mais neporqant se leus estoit,
sens e memoire d'orne avoit.
Tant atendi k'il avespra,
une nef vit que on charga,
ki la nuit devoit eskiper,
e en Yrlande droit aler.
Envers cele part s'en ala,
tant atendi k'il anuita,
entrés i est par aventure,
car de sa vie n'avoit cure.
Sos une cloie s'est muciés
e s'est tapis e enbuissiés.
Li maronier se sont hasté,
car molt avoient bon oré;
lors s'en tornerent vers Yrlande,
cascuns avoit quanque demande.
Il sachierent amont lor voiles,
al ciel corent, e as estoiles,
e l'endemain a l'ajornee
virent d'Yrlande la contree.
E qant il sont al port venu,
Melïon n'a plus atendu,
ains issi fors de son cloier,
de la nef sailli el gravier.
Li maronier l'ont escrié,
e de lor aviron geté;
li uns l'a d'un baston feru,
a poi k'il ne l'ont retenu.
Lies est qant lor fu escapés,
sor une montaigne est alés;
molt a regardé le païs
ou il savoit ses anemis.
Encore avoit il son lardé
ke de sa terre ot aporté;
grant faim avoit, si l'a mangié,
molt l'avoit la mer traveillié.
En une forest est alés,
vaches e bues i a trovés;
molt en ocit e estrangla,
iluec sa guerre comencha;
plus en i a ocis de cent
a cest premier commencement.
La gent ki estoit el boscage,
virent des bestes le damage;
corant vindrent a la cité,
al roi l'ont dit e aconté
qu'en la forest .I. leu avoit
ki le païs tot escilloit,
molt a ocis de lor almaille;
mais tot ce tient li rois a faille.
Tant a alé par la forest,
par montaignes e par dessert,
que a .X. leus s'acompaigna;
tant les blandi e losenga
que avoec lui les a menés,
e font totes ses volentés.
Par le païs molt se forvoient,
homes e femes malmenoient.
Un an tot plain ont si esté,
tot le païs ont degasté,
homes e femes ocioient,
tote la terre destruioient.
Molt se savoient bien gaitier,
li rois nes pooit engingnier.
Une nuit orent molt erré,
traveillié furent e pené;
en .I. bois joste Duveline
sor .I. tertre les la marine,
li bois estoit les une plaigne,
tot environ ot grant compaigne,
por reposer i sont entré;
traï seront e engané.
Un païsant les a veüs,
al roi en est tantost corus.
- Sire, dist il, el bois reont
Qant li rois l'ot, molt en fu liés,
ses homes en a araisniés.
Li rois ses homes apela.
- Baron, dist il, entendés cha !
Les rois dont soelent les pors prandre
environ le bois ont fait tendre.
Qant on les ot tot portendus,
lors monta, n'i atarga plus;
sa fille dist avoec venra
e la chace des leus verra.
Tantost se sont el bois alé,
tot coiement e a celé;
le bois ont tot avironé,
car gent i ot a grant plenté
ki portent haces e maçues,
e li alqant espees nues.
Adont i ot .M. chiens hués
ki les leus orent tost trovés.
Melïon vit k'il ert traïs,
bien set que il est malbaillis.
Li chien les vont molt angoissant,
e il vienent as rois fuiant.
Tot sont detrancié e ocis,
un tos seus n'en escapa vis
fors Melïon, qui escapa,
par deseure les rois lança;
en .I. grant bois s'en est alé,
par engien lor est escapé.
A la cité sont repairié,
li rois se fait durement lié.
Li rois grant joie demena
que il des .XI. leus .X. a,
car molt bien s'est vengié des leus,
escapés ne l'en est c'uns seus.
Sa fille dist : « C'est li plus grans,
Qant Melïon fu escapés,
sor une montaigne est montés;
molt fu dolans, molt li pesa
de ses leus que il perdu a;
molt a traveillié longement,
mais ore avra socors briement.
Artus en Yrlande venoit,
car une pais faire i voloit.
Mellé estoient el païs,
acorder vout les anemis;
Sor les Romains voloit conquerre,
mener les voloit en sa guerre.
Li rois venoit priveement,
ne menoit mie molt grant gent;
.XX. chevaliers od lui menoit.
Molt fist bel tans, bon vent avoit,
molt fu la nef e riche e grans,
il i avoit bons esturmans;
molt par fu bien apareillie,
d'ommes e d'armes bien garnie.
Lor escus furent fors pendus,
Melions les a coneüs;
primes conut l'escu Gawain,
e puis a ravisé l'Iwain,
e puis l'escu le roi Ydel;
tot ce li plot e li fu bel.
L'escu le roi bien ravisa,
sachiés, de voir, grant joie en a;
molt en fu liés, molt s'esjoï,
car encor quide avoir merci.
Vers la terre vienent siglant,
li vens lor est venus devant,
ne porent prendre cil le port;
adont i ot grant desconfort.
A .I. autre port sont torné,
a .II. lieues de la cité.
Un grant castel i ot jadis,
mais ore estoit tos agastis,
e qant il furent arivé,
nuis estoit, si ert avespré.
Li rois s'est al port arivés,
molt s'est traveilliés e penés,
car la nef li ot fait grant mal.
Il apela son senescal.
- Alés, dist il, la fors veïr
Cil est a la nef retornés,
les canberlens a apelés.
- Issiés, fait il, ça fors od moi,
Fors de la nef en sont issu,
si en sont a l'ostel venu;
.II. chierges i ont fait porter,
molt tost les firent alumer,
kieutes i portent e tapis;
hastivement fu bien garnis.
Adont s'en est li rois issus,
droit a l'ostel en est venus.
E qant il i fu ens entré
liés est qant si bel l'a trové.
Melïons pas ne se targa,
tostans contre la nef ala,
pres del chastel est arestus;
molt les a bien reconeüs.
Bien set, se del roi n'a confort,
qu'en Yrlande prendra la mort;
mais il ne set comment aler,
leus est, e si ne set parler;
e nekedent tostans ira,
en aventure se metra.
A l'uis le roi en est venus,
tot ses barons a coneüs.
Il ne s'est de rien arestés,
tot droit al roi en est alés,
en aventure est de morir.
As piés le roi se lait chaïr,
ne se voloit pas redrecier,
dont la veïsciés merveillier.
Ce dist li rois : « Merveilles voi !
Qant li mangier sont apresté
e li barons orent lavé,
li rois lava, si s'est assis,
devant ax ont les dobliers mis.
Li rois a Ydel apelé,
se l'assist joste son costé.
As piés le roi jut Melïons,
bien conut trestot les barons.
Li rois le regarda sovent,
un pain li done e il le prent,
puis le commença a mangier.
Li rois s'en prist a merveillier;
al roi Ydel dist : « Esgardés,
Li rois .I. lardé li dona
e il volentiers le manga.
Lors dist Gavains : « Segnor, veés,
Entr'aus dïent tot li baron
c'ainc si cortois leu ne vit on.
Li rois fait aporter le vin
devant le leu en .I. bacin.
Li leus le voit, beüt en a,
sachiés que molt le desira;
il a del vin assés beü,
e li rois l'a molt bien veü.
Qant del mangier furent levé
e li baron orent lavé
fors issirent sor le gravoi;
tostans fu li leus ot le roi,
onques ne sot cel lieu aler
c'on le peüst de lui oster.
Qant li rois volt aler colchier,
son lit rova apareillier,
dormir s'en vait, molt est lassés,
e li leus est od lui alés;
ainc nel pot on de li partir,
as piés le roi en vait gesir.
Li rois d'Yrlande a mes eüs
c'Artus estoit a lui venus;
molt en fu liés, grant joie en a.
Bien main a l'aube se leva;
deci al port en est alés,
ses barons a o lui menés,
tot droit al port en vint errant.
Molt s'entrefirent bel samblant,
Artus li mostra grant amor
e fait li a molt grant honor.
Qant il le voit a lui venir,
ne se volt mie enorgoillir,
ains leva sus, si l'a baisié.
Li ceval sont apareillié,
ne targent plus, ains sont monté,
ore en iront vers la cité.
Li rois monte en son palefroi,
de son leu a pris bon conroi,
ne le voloit mie laissier,
il fu tos jors a son estrier.
D'Artus fu molt li rois joians,
li conrois fu riches e grans.
A Duveline sont venu
e el grant palais descendu.
Qant li rois monta el doignon,
li leus li tint par le giron;
qant li rois Artus fu assis,
li leus s'est a ses pïés mis.
Li rois a son leu regardé,
joste le dois l'a apelé.
Ensemble sisent li doi roi,
molt par i ot riche conroi,
molt bien servoient li baron;
de totes pars par la maison
servi furent a grant plenté.
Mais Melïon a regardé,
enmi la sale ravisa
celui ki sa feme enmena.
Bien sot la mer estoit passés
e en Yrlande estoit alés.
Par l'espaule le vait saisir,
cil ne se pot a lui tenir;
en la sale l'a abatu,
ja l'eüst mort e confondu,
ne fuissent li sergant le roi
qui la vindrent a grant desroi;
de totes pars par le palais,
fus aporterent, e gamais.
Ja eüsent le leu tué,
qant li rois Artus a crié :
« Mar ert touchiés, fait il, par foi !
Dist Ydel, li fiex Yrïen :
« Segnor, ne faites mie bien;
E dist li rois : « Ydel, droit as. »
Artus s'en est del dois tornés,
deci al leu en est alés;
al vallet dist : « Tu jehiras
Melïons le roi regarda,
celui estraint, e il cria.
Cil a le roi merci rové,
dist k'il contera verité.
Maintenant a le roi conté
comment la dame l'ot mené,
comment del anel le toucha
e en Yrlande l'enmena.
Tot li a dit e coneü,
comment li estoit avenu.
Artus a le roi apelé :
« Or sai bien que c'est verité;
Li rois s'en est d'iluec tornés,
en sa cambre s'en est entrés,
le roi Ydel o lui mena.
Tant le blandi e losenga
qu'ele li a l'anel doné;
il l'a al roi Artu porté.
Si tost con l'anel a veü
Melïon l'a bien coneü,
al roí vint, si s'agenoilla
e ans .II. les piés li baisa.
Li rois Artus le vout touchier,
Gavains nel volt pas otroier.
- Biaus oncles, fait il, non ferés !
Li rois a Gavain apelé,
si a od lui Ydel mené;
en une cambre l'en mena,
qant il fu ens, l'uis si ferma.
L'anel li a sor le chief mis,
d'ome li aparut le vis,
tote sa figure mua,
lors devint hom e si parla.
As piés le roi se lait cheïr,
d'un mantel le firent covrir.
Qant le virent home formé,
molt ont grant joie demené.
De pitié li rois en plora,
e en plorant, li demanda
comment li estoit avenu,
par pechié l'avoient perdu.
Son canberlenc a fait mander,
riches dras li fist aporter;
bien le vesti e conrea
e en la sale le mena.
Merveillié sont par la maison
qant voient venir Melïon.
Li rois a sa fille amenee,
al roi Artus l'a presentee,
a tote sa volenté faire,
voille l'ardoir, voille desfaire.
Melïons dist : « Jel toucherai
Artus li a dit : « Non ferés !
Tot li baron l'en ont proié,
Melïon lor a otroié.
Li rois Artus tant demora
que la guerre tot acorda.
En sa contree en est alé,
Melïon a od lui mené;
molt en fu liés, grant joie en a,
sa feme en Yrlande laissa,
a deables l'a commandee;
jamais n'iert jor de li amee,
por ce qu'ele l'ot si bailli
con vos avés el conte oï;
ne le volt il onques reprendre,
ains le laissast ardoir u pendre.
Melïons dist « Ja ne faldra
Vrais est li lais de Melïon,
ce dïent bien tot li baron.