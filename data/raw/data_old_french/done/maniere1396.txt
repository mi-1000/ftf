Tresdoulx  regarde  amerousement  trait
Tant  de  douçour  fra  mon  coer  entrer  ,
Quant  lez  miens  oilx  te  poent  y  acountrer  ,
Que  tout  mon  sank  me  fuit  et  vers  toy  trait  .
Et  tant  me  plest  ton  gracious  attrait
Que  te  veoir  je  ne  me  puisse  sasuler  .
Je  t'  ai  purtant  en  mon  coer  portrait
Qu'  autre  pensee  ne  t'  en  purroit  ouster  ,
Et  tiel  pleisir  fait  dedeins  moi  entrer
Que  jammés  jour  tu  n'  en  serras  retraits  .
Dieu  vous  doint  bone  nut  et  bon  repos
Et  beau  lit  et  vous  dehors  .
Dieu  vous  doint  bone  noet  et  auxi  bon  repos  ,
Que  vous  n'  aiez  maishuy  le  cuil  clos  .
J'  endure  et  endure  me  faut  .
Mal  endurant  ne  poet  durer  .
A  bien  enduré  rien  ne  faut  .
Qi  voult  vivre  il  faut  endurer  .
Ici  fine  le  commune  parlance  ,
Nulle  meliour  en  tout  le  France  .
Hé  ,  hé  ,  la  bonne  vinee
Sera  cest  annee
Pour  les  compaingnons  .
Je  leur  ai  donnee
Mon  cuer  ,  ma  pansee  ,
Pour  tant  qu'  ils  sont  bons  .
Buvons  ,  buvons  de  cest  puree
Qui  est  degoutee
De  ces  morillons  .
Chantons  ,  dançons  .  Cest  annee
Est  a  bien  tournee  ;
Loer  Dieu  devons  .
Ja  feste  honeurable
Ne  verez  a  table
Se  bons  vins  n'  y  sont  .
Hé  ,  hé  ,  les  vins  delitables
Doulz  et  amiables
Rire  et  chanter  font  .
Vin  fait  de  fait  les  pouvres  gens  riches
Tel  fois  qu'  an  leur  huches
Pain  n'  argent  n'  ont  .
Bons  sont  .  Ils  font  eslargir  les  chiechies
Tel  fois  que  pour  nices
Aprés  s'  entendront  .
Quant  ces  jones  fames
Avront  fait  leur  glenes
Batant  en  leur   maisons
Recordant  leur  game
Trois  ou  quatre  ensamble
Iront  et  diront  :
Buvons  ,  ma  voisine
Chascune  sa  chopyne
Plus  aisés  en  serons  .
Alons  ,  alons  a  nostre  cusine
En  tresbonne  estraine
Nous  desjunerons  .
Bonne  detinee
Et  longue  duree
A  ces  vinerons
Qui  ont  labouree
Et  la  vigne  plantee
Dont  ces  vins  bevons  .
Bons  sont  .  Ils  font  m'  amours  conquestez
Les  doulz  rousees
Ore  chanter  me  font  .
Ja  ces  vins  feront  .
Ma  fame  hurter  la  front  .
Tan  qu'  elle  est  toumbee  les  piés  contremont  .
M'  amie  doulce  et  graciouse
De  bien  et  de  courtoisie  plaintivouse
A  qui  j'  ay  donnee  m'  amours  ,
Car  de  toutes  les  floures  arousee
Vous  estez  soveraine  a  mon  gree
Et  comme  la  rose  entre  lilie  flours  .
Ma  dame  gentille  de  pourtraiture
En  vous  j'  ay  mis  toute  ma  cure  et  m'  amour
Et  toute  plaisance  je  vous  ensure
Comme  de  toute  beautee  la  flour  .
Tresdoulz  regart  amerousement  trait
Tant  de  doulceur  fera  mon  cuer  entrer
Quant  les  miens  yeulx  te  pevent  racontrer
Que  tout  mon  sang  me  fuit  et  vers  toi  trait  .
Et  tant  me  plaist  ton  gracious  atrait
Que  de  veoir  je  ne  me  puis  saouler  .
Je  t'  ai  pourtant  si  en  mon  cuer  pourtrait
Qu'  autre  pansee  ne  t'  en  pourroit  ouster  .
Et  tel  plaiser  fait  dedans  moy  entrer
Que  jamais  jour  tu  n'  en  seras  retrait  .