que ie me vueil amoier
a rimer et a fabloier
dont vous doi Je fere sauoir
S’ il a en vous point de sauoir,
tout sanz mesfez et sanz mesdiz,
d’ une auenture qui iadis
auint en la forest d’ ardane
a . . liues pres d’ otane,
Si uous dirai tost et briefment
la fin et le commencement.
en la forest ancïanor
auoit manant vauassor
qui molt estoit bien herbregiez
d’ une part estoit ses uergiers
qui toz ert d’ arbres esleüs
Molt estoit precïex cil lieus
quant ce venoit au nouiau tans
d’ une part estoit ses estans
qui toz estoit plains de poissons
Molt ert sires de venoisons
S’ auoit ses chiens et ses oisiaus
Molt ert sires et damoisiaus
de toz les biens que terre porte
Son molin ert deunta sa porte
Se il fust sages et senez
a grant auoir fust assenez
Mes tant estoit sos par nature
qu’ il n’ ooit dire creature
que il ne deïst maintenant
plus de . . foiz en tenant
quar sotie l’ ot deceü
n’ onques n’ ot a fame geü
ne ne sauoit que cons estoit
neporquant loé li estoit
por ce qu’ il ert de haute gent
et riches d’ auoir et d’ argent
li ont si ami fame quise
qntua il l’ ot espousee et prise
Si le tint plus d’ un an pucele
Molt en pesa la damoisele
qui vausist ses deduis auoir
Mes cil n’ auoit tant de sauoir
qu’ il seüst au con adrecier
ne le pucelage percier
neporquant l’ auoit il tenue
par maintes foiz trestoute nue
tnta ert ele a greignor mesaise
quant ele sentoit la pasnaise
Sor ses cuisses et sor ses hanches
qui erent molt souez et blanches
qntua el ne pot mes consentir
de si fete chose sentir
Sa mere mande et ele i vint
or oiez comment li auint
ele li conta tout l’ afere
que ses sires li soloit fere
Sa mere molt bien s’ aperçoit
que sa folie le deçoit
le cheualieevalier prent par la main
ne sai la nuit ou lendemain
Si l’ en mena dedenz la chambre
qui toute estoit celee a l’ ambre
Si a ses cuisses descouuertes
et puis a les imbesa ouuertes
Se li moustra dant Connebert
puis li a dit sire robert
veez nule rien en cest val
ne contre ne contreval
oïl dame dist il traus
amis com fais est li plus haus
Il est plus lons qu’ il ne soit lez
Et com fais est cil par dalez
Il est plus cours ce m’ est auis
Gardez la ne voist vostre vis
quar il n’ est pas a cel oes fais
qui vit i met c’ est granz mesfais
on le doit ou plus lonc bouter,
aprés s’ i doit on culeter
et quant ce vient au daarrains
adonc doit l’ en serrer les rains
dame dist il volez vous donc
que mete mon vit ou plus lonc
nenil amis a ceste foiz
Il uous ert or mis en defoiz
quar ma fille en a plus biaus
et plus souez et plus nouiaus
Foutez le plus lonc anquenuit
comment qu’ il vous griet ne anuit
dame dist il molt volentiers
Ia n’ en ira li traus entiers
que semprés n’ i mete m’ andoille
Et que ferai ie de ma coille
amis le plus cort en batez
quant vous au lonc uous combatez
antta la dame se recueure
et li cheualieevaliers la chambre oeure
puis va a loi de non
le lonc et le cort maneçant.
nuit leua vns granz orez
Issi com vous dire m’ orrez
ou bois esraçoient li arbre
et cheoient les tors de marbre
a cele eure estoient ou bos
deuers cele terre de los
cheualieevalier cortois et sage
qui porté orent message
ou bois estoient esbahi
et tuit dolant et tuit mari
vers la meson au cheualieevalier
vienent fuiant tuit estraier
li vns en est deuant alez
qui estoit de saint nez
le pont et la porte trespasse
qui n’ estoit ne poure ne basse
ainz estoit haute et bien couuerte
et la meson estoit ouuerte
leenz vint trestoz eslessiez
par l’ uis qui ert ouuers lessiez
la dame et le seignor salue
puis a sa reson despondue
l’ ostel vous requier et demande
auoec cels qui sont en la lande
li cheualieevaliers a respondu
tantost comme il l’ a entendu
Ia mes ostels n’ ert escondis
bnie soiez vous uenu toz dis
vous auant et li autre aprés
Sont vo compaignon auques pres
alez les esraument haster
dont recommence a rïoter
et dist li plus lons ert foutuz
et li plus cours sera batuz
nt li vallés l’ ot et entent
plus n’ i arreste ne atent
Ses compaignons le cort tost dire
trestoz dolenz et toz plains d’ ire
Seignor dist il ie ai troué
lasus erite proué
Il dist qu’ il vous herbergera
et aprés vous ledengera
et si foutera le plus lonc
et si batera le plus cort
la ot cheualieevalier molt grant
qui ot non gales de dinant
Seignor dist il ie sai assez
que toz vous ai de lonc passez
Ie n’ irai mie a cel erite
qui en tele oeure se delite
Miex voudroie estre en croiz tonduz
que ie fusse d’ omme foutuz
la ot cheualieevalier de tongres
qui ot a non pierres li hongres
Seignor dist il ie n’ irai mie
a si tres vilaine enuaïe
Ie sai bien ie sui li plus cors
Ja n’ i aueroie secors
que ie ne fusse ledengiez
Ia n’ i seroie reuengiez
or remanons andui ça fors
encor soit li orages fors
li autre dient a ton
Seignor ne vous vaut bouton
nous le ferons miex autrement
ce sachiez . et plus sagement
quant nous serommes tuit venu
li plus court voisent estendu
et li plus lonc voisent crampi
et si soient trestuit crampi
ainsi l’ ont entr’ aus creanté
antta sont en la cort entré
puis sont venu en la meson
ou li feus ardoit de randon
quar li yuers estoit molt frois
lors descendent des palefrois
Mes ainz que chascuns sa chape oste
ont salué hautement l’ oste
Il respont seignor diex vous saut
a cest mot la mesnie saut
qui lor corurent aus estriers
et s’ ont receü les destriers
et cil se sont vers le feu trait
Gales li lons se fist contrait
et pierres vint sor les ortaus
Si s’ est assis sor hestaus
ainsi furent a grant dangier
desi a l’ eure de mengier
que li mengiers fu atornez
puis fu aus tables aportez
et li baron se sont assis
Gales li lons fu molt penssis
a premiers orent pois au lart
et puis et marlart
Si orent hastes et lardez,
et si orent molt bons pastez
bon vin burent et fort et roit
ce m’ est auis d’ auçoirre estoit
plaine vne bout de sistiers
S’ en remest bouciaus entiers
que cil auoient aporté
qui molt erent desconforté
qntua ont mengié par grant delit
adonc si furent fet li lit
Si se couchierent li baron
entre la dame et son baron
en sont dedenz la chambre entré
ainz qu’ il aient le sueil passé
li cheualieevaliers s’ escrie en haut
en charité dame mehaut
Je me voudrai anuit combatre
le plus lonc foutre et le cort batre
Se g’ i puis a droit assener
Gales commence a forsener
qui la nuit cuide foutuz estre
et pierres qui iut a senestre
cuide molt bien qu’ il le manace
et que il durement le hace
Et cil ne s’ asseüre mie
qui va gesir iouste s’ amie
Si le commence a descouurir
puis li fet les imbesa ouurir
Si a vne chandoile prise
trestoute ardant et toute esprise
Se li esgarde entre les imbesa
qui erent molt souez et blanches
qntua il ot les traus trouez
Si a parlé com fols prouez
Ma douce suer amie chiere
ces traus vous fist lechiere
Ie cuit qu’ il vaudront segloutir
por ma chandoile transgloutir
Il sont de molt bele façon
bnie resamble oeure de maçon
qntua les fist vostre mere fere
les fist ele aus siens contrefere
li sien me samblent plus velu
et plus noir et plus chauelu
Cist sont plus bel si com moi samble
a poi qu’ il ne tienent ensamble
respondi la bele nee
biaus douz sire ainsi fui ie nee
antta est la chandoile estainte
au mur ou ele estoit estrainte
puis a les traus mesurez
Il ne fu mie si deruez
que tant ne l’ ait traite et tracie
qu’ il a la piaucele percie
Si a tant hurté et empoint
que la chose est venue a point
et que li fols fist sa besoingne
Si com li fabliaus nous tesmoingne
plus de foiz en randon
quar toz li fu mis a bandon
et li harnas et li ostis
qui molt estoit entalentis
la dame li a tantost dit
sire fet ele soif m’ ocist
Se uous ne m’ a a boire
Ja me verrez morir ce croire
la ot ersoir boucel mis
ne sai s’ il est plains ou demis
Mes vin i a de fi le sai
ne sai ou d’ auçoirre ou d’ aussai
por dieu biaus sire aportez m’ ent
n’ i metez mie longuement
dnto recommence poi a muire
cil crient que sa moillier ne muire
Molt fu de mautalent espris
en sa main a hanap pris
desi au feu en est venus
trestoz despoilliez et toz nus
puis a pris manefle court
de qoi li bouuier de la cort
appareilloient leur atoiure
ce doit l’ en molt bien ramentoiure
peu a le feu descouuert
le cul galon a descouuert
qui se dormoit toz aïrez
et li cus ert eschequerrez
autressi granz comme porçaus
Il cuide ce soit li bouciaus
qui la geüst en la voie
Mes vne chose le desuoie
qu’ il n’ en set mie desfermer
ne le vin trere ne oster
or escoutez du vif maufé
Il a le manefle chaufé
ausi com li bouuier fesoient
quant lor harnas appareilloient
puis est au vaissel reperiez
ou il n’ auoit ne vin ne miez
tnta durement le fiert et boute
que li sos toz en esclaboute
du sanc qui par la plaie saut
Gales tresfremist et tressaut
Si s’ escria a haute vois
or sus or sus quar ie m’ en vois
cil erites m’ a acueilli
dont sont si compaignon sailli
quant il oïrent la bescousse
et li sos a sa main escousse
de qoi il tenoit le fer chaut
a le rue ne li chaut
Si fiert pierron lez le costé
c’ une grant piece en a osté
et cil s’ en tornent sanz congié
Mes il s’ en fussent bien vengié
Se ne fust la mere la dame
qui molt ert sage et bone fame
ele tout l’ afere leur conte
Si leur a aconté le conte
et leur fist sauoir et entendre
que nus hom ne doit sot atendre
quar sounte en auntie granz maus
li cus galon en fu vermaus
et pierres en ot vne trace
dont li sans remest en la place
et li sos ot apris a foutre
a cest mot est mon fablel outre