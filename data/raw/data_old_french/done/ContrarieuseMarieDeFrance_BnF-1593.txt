vns vilains ot sa fame espeuse
Qui molt estoit contralïeuse
iour furent ensemble alé
Por eus de par pré
Li vilains a sa fame dist
C’ onques mes de ses iex ne uit
Nul pré fauchié si yuentelm
El li respont hastiuement
Ainz fu o les forces trenchiez
Dist li vilains il est fauchiez
Ainz est fet la fame tondus
Dont s’ est li vilains irascus
Tu es fet il fole prouuee
Ceste herbe fu a faus coupee
Mes tu es si engreste et fole
Qu’ uaant ueuls metre ta parole
La moie ueuls faire remaindre
et par engin me ueuls ataindre
Li vilains l’ a aual gitee
Si li a la langue coupee
Puis demande qu’ uais li fu
et qu’ ele en auoit entendu
Se li prez fu a faus fauchiez
Ou s’ a forces estoit trenchiez
La ou cele ne pot parler
A ses dois li prist a moustrer
Que forces l’ auoient trenchié
et que faux ne l’ ot pas saié
par cest essemple ueult moustrer
Bien le puet l’ en souuent prouer
Se fox parole vne folie
et autre vient qui sens li die
Ne l’ en croit pas ainz s’ en aïre
La ou il set qu’ il en est pire
Veult sa mençonge metre auant
Nus nel feroit de ce taisant