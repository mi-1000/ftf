<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Tydorel</title>
      <title type="formal">tydorel</title>
      <title type="reference">tydorel</title>
      <title type="DEAF">TydorelT</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="ES">Ekaterina Shcherbina</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="PL">Pierre Levron</name>
      </respStmt>
      <respStmt xml:id="proofreader2">
        <resp>révision de tout le texte</resp>
        <name xml:id="VO">Vanessa Obry</name>
      </respStmt>
    </editionStmt>
    <extent>- Numéros de pages saisies : de 213 à 224 ;
            - Nombre de mots d'après la base des descripteurs : <num xml:id="nb_mots_given">2776</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">3274</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/tydorel</idno>
      <idno type="doi">10.34847/nkl.6ae5qr5c</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Tydorel, édité par Prudence Mary O'Hara Tobin, Genève, 1976. 
              Publié en ligne par la Base de français médiéval, http://catalog.bfm-corpus.org/tydorel.
              Dernière révision le 2016-06-19.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les lais anonymes : le lai de Tydorel</title>
          <respStmt>
            <resp xml:id="editor">Éditeur scientifique</resp>
            <name type="person">Prudence Mary O'Hara Tobin</name>
          </respStmt>
        </titleStmt>
          <extent>12 page(s), soit 213-224
        </extent>
        <publicationStmt>
          <publisher>Droz</publisher>
          <pubPlace>Genève</pubPlace>
          <date>1976</date>
          <idno type="sigle_DEAF">TydorelT</idno>
          <idno type="cote_biblio">ENS-LSH : 84/2 A lai</idno>
        </publicationStmt><seriesStmt><title>Publications romanes et françaises</title><idno type="collection">143</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="5"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="front" occurs="1"/>
        <tagUsage gi="gap" occurs="1"/>
        <tagUsage gi="lb" occurs="490"/>
        <tagUsage gi="num" occurs="29"/>
        <tagUsage gi="p" occurs="3"/>
        <tagUsage gi="pb" occurs="12"/>
        <tagUsage gi="q" occurs="18"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Tydorel</title>
      <date type="compo" when="1190-01-01" notBefore="1170-01-01" notAfter="1210-01-01" n="12">entre 1170 et 1230 ou même 1210</date>
      <date type="compo_periode">ancien</date>
      <date type="compo_sous_siecle" n="12_3">fin</date>
      <date type="ms" when="1300-01-01" notBefore="1295-01-01" notAfter="1294-12-31">ca. 1300</date>
      <idno type="msIdentifier">Paris, BnF, nafr. 1104 (S)</idno>
      <region type="dialecte_auteur">picard</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ES" when="2006-10-31">scannage et océrisation</change>
    <change who="#PL" when="2006-12-31">révision de tout le texte</change>
    <change who="#VO" when="2007-03-31">révision de tout le texte</change>
    <change who="#AL" when="2016-06-19">balisage du discours direct</change>
    <change who="#AL" when="2016-06-20">balisage, numérotation et vérifications finales</change>
    <change when="2016-06-19">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="213"/>
<front>
<div type="titre">
<p>C'EST LE LAY DE TYDOREL</p>
</div>
</front>
<body>
<div>
<ab>
<lb n="1"/>L'aventure d'un lai nouvel 
<lb n="2"/>que l'en apele Tydorel, 
<lb n="3"/>vos conterai conme ele avint. 
<lb n="4"/>Li sires qui Bretaingne tint
<lb n="5"/>e rois en fu par heritage 
<lb n="6"/>aprés plusors de son lignage, 
<lb n="7"/>en sa jovente, fame prist, 
<lb n="8"/>fille a <num>.I.</num> duc, que il requist ; 
<lb n="9"/>por sa biauté, por sa franchise, 
<lb n="10"/>l'a li sires des Bretons prise ; 
<lb n="11"/>molt la chieri e ennora, 
<lb n="12"/>e ele durement l'ama. 
<lb n="13"/>Onques ne fu jalous de li 
<lb n="14"/>e cele onques nu deservi. 
<lb n="15"/>Ensemble furent bien <num>.X.</num> anz 
<lb n="16"/>qu'il ne porent avoir enfanz. 
<lb n="17"/>Enmi esté, ce m'est avis, 
<lb n="18"/>si con dïent cil du païs, 
<lb n="19"/>li rois a Nantes sejorna 
<lb n="20"/>por la forest que il ama.
<pb n="214"/>
<lb n="21"/><num>.I.</num> jor estoit alez chacier 
<lb n="22"/>e la roïne esbanoier. 
<lb n="23"/>Estoit en <num>.I.</num> vergier entree 
<lb n="24"/>aprés mengier de relevee ; 
<lb n="25"/>dames, puceles i mena, 
<lb n="26"/>ensemble o elles sejorna, 
<lb n="27"/>molt demenerent grant deduit ; 
<lb n="28"/>li plusor ont mengié du fruit. 
<lb n="29"/>La roïne s'apesanti 
<lb n="30"/>soz une ente qu'ele choisi, 
<lb n="31"/>desor l'erbe s'estoit couchiee 
<lb n="32"/>sor une meschine apuiee. 
<lb n="33"/>Se la roïne fu pesanz, 
<lb n="34"/>la pucele fu qatre tanz ; 
<lb n="35"/>endormi soi, son chief clina, 
<lb n="36"/>e la roïne s'esveilla. 
<lb n="37"/>Aprés les autres volt aler, 
<lb n="38"/>mes n'en porra nule trover, 
<lb n="39"/>molt durement s'en merveilla. 
<lb n="40"/>Contreval le jardin garda, 
<lb n="41"/>si vit <num>.I.</num> chevalier venir 
<lb n="42"/>soëf le pas, tout a loisir. 
<lb n="43"/>Ce fu li plus biaus hon du mont 
<lb n="44"/>de toz iceus qui ore i sont, 
<lb n="45"/>de raineborc estoit vestuz, 
<lb n="46"/>genz ert e granz e bien membruz. 
<lb n="47"/>Qant el le voit venir vers soi 
<lb n="48"/>grant honte en ot e grant esfroi, 
<lb n="49"/><num>.I.</num> poi s'estut e si pensa. 
<lb n="50"/>Savez que la dame cuida ? 
<lb n="51"/>Que ce fust aucun riche ber 
<lb n="52"/>qui fust venuz au roi parler, 
<lb n="53"/>e qant il le roi ne trovast 
<lb n="54"/>q'a li venist, sel saluast. 
<lb n="55"/>Li chevaliers cortoisement 
<lb n="56"/>par la main senestre le prent ; 
<lb n="57"/>mercïe la de ses saluz. 
<lb n="58"/><q>« Dame, fet il, ci sui venuz 
<lb n="59"/>por vos que molt aim e desir. 
<lb n="60"/>Si me dites vostre plesir, 
<lb n="61"/>se vos savez e vos cuidiez 
<lb n="62"/>que vos amer me peüssiez
<pb n="215"/>
<lb n="63"/>d'itele amor con je vos quier, 
<lb n="64"/>ne me fetes longues proier. 
<lb n="65"/>Je vos ameré loiaument, 
<lb n="66"/>e si ne puet estre autrement 
<lb n="67"/>je m'en irai, vos remaindrez ; 
<lb n="68"/>sachiez, ja mes joie n'avrez. »</q> 
<lb n="69"/>La dame l'a molt esgardé, 
<lb n="70"/>e son semblant e sa biauté, 
<lb n="71"/>angoisseusement l'aama ; 
<lb n="72"/>otroie li qu'el l'amera 
<lb n="73"/>s'ele seüst qui il estoit, 
<lb n="74"/>conment ot non e dont venoit.
<lb n="75"/><q>« Par foi, fet il, je vos dirai, 
<lb n="76"/>noient ne vos en mentirai. 
<lb n="77"/>Venez o moi, si le verrez,
<lb n="78"/>car ja autrement nu savrez. »</q> 
<lb n="79"/>Il l'a menee ensemble o lui, 
<lb n="80"/>fors du vergier vienent andui, 
<lb n="81"/>son cheval truevent aresnié 
<lb n="82"/>qu'il ot a son arbre atachié. 
<lb n="83"/>Li destriers fu blans conme flor, 
<lb n="84"/>sor ciel n'ot plus bel ne meillor ; 
<lb n="85"/>s'espee e ses armes trova, 
<lb n="86"/>hastivement illec s'arma, 
<lb n="87"/>puis est montez, la dame a prise, 
<lb n="88"/>sor le col du cheval l'a mise, 
<lb n="89"/>o li s'en vet sifaitement. 
<lb n="90"/>N'ot erré gueres longuement ; 
<lb n="91"/>lez la forest, en <num>.I.</num> pendant, 
<lb n="92"/>desoz <num>.I.</num> tertre lé e grant 
<lb n="93"/>l'a descendue, sor <num>.I.</num> lai 
<lb n="94"/>ou plusor firent lor essai. 
<lb n="95"/>Qui le lac peüst tresnoer, 
<lb n="96"/>ja ne seüst de cuer penser 
<lb n="97"/>nule chose qu'il ne l'eüst, 
<lb n="98"/>e qanque desirrast seüst. 
<lb n="99"/>Sor la rive sëoir la fist, 
<lb n="100"/>tot el cheval el lac se mist ; 
<lb n="101"/>l'eve li clot desus le front, 
<lb n="102"/>e il se met el plus parfont, 
<lb n="103"/>qatre loëes i estut : 
<lb n="104"/>onques la dame ne se mut. 
<lb n="105"/>De l'autre part est fors issuz, 
<lb n="106"/>si est a la dame venuz.
<lb n="107"/><q>« Dame, fet il, desoz cest bois
<pb n="216"/>
<lb n="108"/>par ceste voie vien e vois.
<lb n="109"/>Ne me demandez noient plus. »</q>
<lb n="110"/>Sor le cheval la lieve sus.
<lb n="111"/><q>« Longuement nos entrameron,
<lb n="112"/>desi qu'aparceü seron.
<lb n="113"/>De moi avrez <num>.I.</num> fiz molt bel,
<lb n="114"/>sel ferez nomer Tydorel.
<lb n="115"/>Molt ert vaillanz e molt ert prouz,
<lb n="116"/>de biauté sormontera touz
<lb n="117"/>les chevaliers de ceste terre,
<lb n="118"/>ne ja nul ne li fera guerre,
<lb n="119"/>toz ses voisins sormontera,
<lb n="120"/>car grant proesce en li avra ;
<lb n="121"/>de Bretaigne seignor sera,
<lb n="122"/>mes ja des eulz ne dormira. 
<lb n="123"/>Qant il avra aage e sens,
<lb n="124"/>fetes o li veillier toz tens,
<lb n="125"/>ou qu'il onques soit a sejor,
<lb n="126"/>de chascune meson entor
<lb n="127"/>face <num>.I.</num> homme prendre, a son tor,
<lb n="128"/>qui chant e face grant baudor,
<lb n="129"/>e si li cont aucune rien,
<lb n="130"/>ce qu'il savra, ou mal ou bien.
<lb n="131"/>Nel porroient la gent soffrir
<lb n="132"/>q'aucun n'en esteüst morir.
<lb n="133"/>Puis avrez une fille bele ;
<lb n="134"/>qant creüe ert la damoisele,
<lb n="135"/>a <num>.I.</num> conte sera donnee
<lb n="136"/>en meïsmes ceste contree.
<lb n="137"/><num>.II.</num> filz avra preuz e vaillanz
<lb n="138"/>preuz e hardiz e combatanz,
<lb n="139"/>preuz e cortois e vertuos,
<lb n="140"/>e molt seront chevaleros,
<lb n="141"/>molt seront bel a desmesure,
<lb n="142"/>molt s'en entremetra Nature,
<lb n="143"/>car molt seront preuz e vaillanz,
<lb n="144"/>e si ravront assez enfanz,
<lb n="145"/>mes par lignage dormiront
<lb n="146"/>molt miex que autre gent ne font.
<lb n="147"/>De ceus istra li quenz Alains,
<lb n="148"/>e puis aprés ses filz Conains. »</q>
<lb n="149"/>Qant tot li ot dit son talent,
<lb n="150"/>el jardin vient, si la descent,
<lb n="151"/>la l'amena ou il la prist,
<lb n="152"/>toute sa volonté en fist,
<lb n="153"/>de li se part, si prent congié.
<lb n="154"/>Qant il fu issu du vergié,
<lb n="155"/>les puceles sont reperies
<pb n="217"/>
<lb n="156"/>qui ainz estoient esloingnies. 
<lb n="157"/>E la roïne s'en ala, 
<lb n="158"/>s'aventure tres bien cela ; 
<lb n="159"/>sovent parloit a son ami, 
<lb n="160"/>car assez reperoit o li. 
<lb n="161"/>Son ventre crut e engroissa ; 
<lb n="162"/>li rois le sot, grant joie en a 
<lb n="163"/>de ce qu'ençainte ert la raïne, 
<lb n="164"/>mes ne sot pas tout le covine. 
<lb n="165"/>Li vilains dit a son voisin 
<lb n="166"/>par mal respit en son latin :
<lb n="167"/> <q>« tex cuide norrir son enfant 
<lb n="168"/>ni li partient ne tant ne qant. »</q> 
<lb n="169"/>Issi fist li rois de cestui, 
<lb n="170"/>n'iert mie siens, ainz est autrui. 
<lb n="171"/>A merveille liez en estoit 
<lb n="172"/>que la roïne enceinte estoit, 
<lb n="173"/>e tuit si homme e si ami 
<lb n="174"/>ne sorent pas qu'il fust ainsi. 
<lb n="175"/>Li termes vint, li filz fu nez 
<lb n="176"/>e bien norriz e bien gardez, 
<lb n="177"/>Tydorel le firent nomer 
<lb n="178"/>en droit baptesme e apeler. 
<lb n="179"/>Onques des eulz ne someilla, 
<lb n="180"/>ne ne dormi, totjors veilla ; 
<lb n="181"/>a grant merveille l'ont tenu 
<lb n="182"/>tuit si homme qui l'ont veü. 
<lb n="183"/>Qant en aage fu venuz 
<lb n="184"/>e il estoit granz e creüz, 
<lb n="185"/>firent o lui veillier la gent 
<lb n="186"/>chascune nuit diversement. 
<lb n="187"/>Fables contoient e respit 
<lb n="188"/>si con sa mere li ot dit. 
<lb n="189"/>La suer qui fu aprés lui nee
<lb n="190"/>a <num>.I.</num> conte fu mariee. 
<lb n="191"/>Li chevaliers ques engendra 
<lb n="192"/>a la roïne repera 
<lb n="193"/>soventes foiz, car molt l'amot 
<lb n="194"/>e ele lui, que plus ne pot, 
<lb n="195"/>tant que furent aparceüz 
<lb n="196"/>par <num>.I.</num> vassal ques a veüz.
<lb n="197"/>Uns chevaliers gisoit plaiez 
<lb n="198"/>en la vile, forment bleciez, 
<lb n="199"/>de secors eüst grant mestier, 
<lb n="200"/>failli li erent si denier.
<pb n="218"/>
<lb n="201"/>Il s'est esforciez e levez,
<lb n="202"/>a la roïne en est alez
<lb n="203"/>a li requerre e demander
<lb n="204"/>que du sien li face donner,
<lb n="205"/>car ele a costumë avoit,
<lb n="206"/>as besoingneus assez donoit ;
<lb n="207"/>dras e chevaus, or e argent
<lb n="208"/>as besoigneus donnoit sovent.
<lb n="209"/>L'uis de la chambre ou ele gist
<lb n="210"/>trova overt, dedenz se mist.
<lb n="211"/>Lez la roïne vit celui 
<lb n="212"/>dont il ot puis ire e ennui ;
<lb n="213"/>entre ses braz la dame tint,
<lb n="214"/>dont s'en ala, puis ne revint.
<lb n="215"/>E cil amaladi le jor
<lb n="216"/>e empoira de sa dolor,
<lb n="217"/>l'endemain a l'eure fina
<lb n="218"/>que il les vit e esgarda.
<lb n="219"/>Aprés cest fet que je vos di,
<lb n="220"/>li rois de Bretaingne feni.
<lb n="221"/>De Tydorel firent seignor.
<lb n="222"/>Onques n'orent eü meillor,
<lb n="223"/>tant preu, tant cortois, tant vaillant,
<lb n="224"/>tant large, ne tant despendant,
<lb n="225"/>ne miex tenist em pes la terre ;
<lb n="226"/>nus ne li osa fere guerre. 
<lb n="227"/>De puceles ert molt amez
<lb n="228"/>e de dames molt desirrez,
<lb n="229"/>li sien l'amoient e servoient,
<lb n="230"/>e li estrangé le cremoient.
<lb n="231"/><num>.X.</num> anz fu rois poësteïs,
<lb n="232"/>si con dïent cil du païs.
<lb n="233"/>Qant li dis anz furent passé
<lb n="234"/>qu'il ot tenu em poësté,
<lb n="235"/>a Nantes ala sejorner.
<lb n="236"/>Molt pot cele contree amer
<lb n="237"/>por sa mere qui la manoit,
<lb n="238"/>e ci tot son conseil estoit.
<lb n="239"/>Tant conme il i a sejorné,
<lb n="240"/>par les mesons de la cité
<lb n="241"/>prenoient hommes chascun jor,
<lb n="242"/>einsi conme il venoit en tor,
<lb n="243"/>qui o le roi la nuit veillassent,
<pb n="219"/>
<lb n="244"/>fables deïssent e contassent. 
<lb n="245"/><num>.I.</num> samedi oï conter, 
<lb n="246"/>conmë il vint a l'avesprer, 
<lb n="247"/>sont a une meson venu 
<lb n="248"/>l'ome semons au roi meü, 
<lb n="249"/>car trop avoient demoré, 
<lb n="250"/>il estoient dedenz entré. 
<lb n="251"/>Une veve laienz manoit, 
<lb n="252"/>foible et viele, malade estoit. 
<lb n="253"/><num>.I.</num> filz avoit ensemble o li 
<lb n="254"/>qu'ele ot molt longuement norri. 
<lb n="255"/>Onques ne volt de lui partir, 
<lb n="256"/>ne fors de la cité issir. 
<lb n="257"/>A <num>.I.</num> orfevre l'out baillié, 
<lb n="258"/>apris l'avoit e ensaignié, 
<lb n="259"/>assez savoit de son mestier. 
<lb n="260"/>De ce qu'il pooit gaaingnier 
<lb n="261"/>pessoit sa mere chascun jor 
<lb n="262"/>e conreoit a grant honor. 
<lb n="263"/>Cil le ruevent apareillier 
<lb n="264"/>d'aler ensemble o eus veillier 
<lb n="265"/>en la chambre le roi la nuit, 
<lb n="266"/>si gart qu'il sache aucun deduit. 
<lb n="267"/>Il lor respont : <q>« Alez avant ! 
<lb n="268"/>Onques n'en soi ne tant ne qant ; 
<lb n="269"/>je ne sai fable ne chançon 
<lb n="270"/>ne bien conter une reson. »</q> 
<lb n="271"/>Li mesage furent irié, 
<lb n="272"/>le bacheler ont menacié 
<lb n="273"/>se il n'i veut par bel aler, 
<lb n="274"/>il l'i feront par mal mener, 
<lb n="275"/>e si sera en tel leu mis 
<lb n="276"/>dont a totjors li ert mes pis. 
<lb n="277"/>Sa mere ot grant poör d'iceus. 
<lb n="278"/><q>« Biaus filz, fet ele, alez o eus. »</q> 
<lb n="279"/>II li respont : <q>« Lessiez m'ester. 
<lb n="280"/>Se je ne savoie chanter, 
<lb n="281"/>en sa prison me getera 
<lb n="282"/>e <num>.I.</num> des eulz me crevera.</q>
<lb n="283"/><q>- Biaus fiz, fet ele, entent a moi, 
<lb n="284"/>tu iras veillier o le roi. 
<lb n="285"/>Qant il te rovera conter, 
<lb n="286"/>ne fable dire, ne chanter, 
<lb n="287"/>respon que tu n'en sez noient. 
<lb n="288"/>S'il se corrouce durement, 
<lb n="289"/>si li di tant : que n'est pas d'ome 
<lb n="290"/>qui ne dort, ne qui ne prent some. 
<lb n="291"/>Par tant le feras tu penser,
<pb n="220"/>
<lb n="292"/>e si qu'il te lera ester. 
<lb n="293"/>Va t'en, biau fiz tot asseür, 
<lb n="294"/>Diex te doint vers lui bon eür. »</q> 
<lb n="295"/>Qant cil oï l'enseignement, 
<lb n="296"/>a la cort vint hastivement. 
<lb n="297"/>Es chambres le roi est entrez, 
<lb n="298"/>cil sont a lor ostiex alez, 
<lb n="299"/>celui lesserent o le roi 
<lb n="300"/>qui l'apela dejoste soi. 
<lb n="301"/>Qant vesprés fu e anuitié, 
<lb n="302"/>li chambellenc se sont couchié. 
<lb n="303"/>Li rois seoit sor <num>.I.</num> haut lit, 
<lb n="304"/>celui apele, si li dist :
<lb n="305"/><q>« Amis, di moi aucune rien 
<lb n="306"/>ou j'entendré, si feras bien.</q>
<lb n="307"/><q>- Sire, fet il, onc ne contai, 
<lb n="308"/>si m'aït Dex, ne ne chantai.
<lb n="309"/>Bien a <num>.XV.</num> anz mort fu mon pere,
<lb n="310"/>une povre fame est ma mere,
<lb n="311"/>a grant angoisse m'a norri,
<lb n="312"/>onques de li ne departi ;
<lb n="313"/>petit ai oï e veü,
<lb n="314"/>e encor ai mains retenu. »</q>
<lb n="315"/>Li rois li dist : <q>« Merveilles oi !
<lb n="316"/>Il n'est nus hon tant sache poi
<lb n="317"/>conme tu ses, si con tu dis,
<lb n="318"/>dont es tu molt fol esbahiz.
<lb n="319"/>Mes ja si ne m'en gaberas.
<lb n="320"/>Qant tu de moi departiras
<lb n="321"/>n'avras tu talent de gaber
<lb n="322"/>ne de nul autre homme afoler. »</q>
<lb n="323"/>Molt le conmence a menacier.
<lb n="324"/><gap rend="points"/>
<lb n="325"/><q>« Sire, fet il, si con je di,
<lb n="326"/>petit ai veü e oï,
<lb n="327"/>fors tant que j'ai oï parler
<lb n="328"/>e a plusors genz raconter
<lb n="329"/>por vérité que n'est pas d'ome
<lb n="330"/>qui ne dort ne qui ne prent somme. »</q>
<lb n="331"/>Li rois se tut, son chief clina, 
<lb n="332"/>molt angoisseusement pensa 
<lb n="333"/>d'ice qu'il onques ne dormi. 
<lb n="334"/>Bien set que cil avoit oï 
<lb n="335"/>qu'il n'estoit mie d'ome nez. 
<lb n="336"/>Dolenz en est e trespensez 
<lb n="337"/>que toz li mondes reposoit
<pb n="221"/>
<lb n="338"/>e il par nuit e jor veilloit. 
<lb n="339"/>Il s'est levez hastivement, 
<lb n="340"/>soz son chevez s'espee prent, 
<lb n="341"/>en la chambre sa mere entra, 
<lb n="342"/>a son lit vint, si l'esveilla. 
<lb n="343"/>Qant el le vit, si s'est drecie, 
<lb n="344"/>sor son coute s'est apuïe.
<lb n="345"/><q>« Filz, fet ele, por Deu merci, 
<lb n="346"/>qu'est ce ? Que querez vos ici ?</q>
<lb n="347"/><q>- Par Deu ! fet il, toute i morrez, 
<lb n="348"/>ja de mes mains n'eschaperez,
<lb n="349"/>si vos ne me dites le voir 
<lb n="350"/>qui filz je sui, je veil savoir. 
<lb n="351"/>Cil qui o moi devoit veillier 
<lb n="352"/>ce dit orainz en reprovier : 
<lb n="353"/>ce m'est avis, si droit recort, 
<lb n="354"/>que n'est pas d'ome, qui ne dort. 
<lb n="355"/>Totes genz dorment e je veil ; 
<lb n="356"/>or l'ai oï, si m'en merveil. »</q> 
<lb n="357"/>Ele respont : <q>« ce que j'en sai 
<lb n="358"/>volentiers, biaus fiz, vos dirai. 
<lb n="359"/>Tu es mes filz, je sui ta mere, 
<lb n="360"/>li rois ne fu pas vostre pere. 
<lb n="361"/>Nos fumes ensemble <num>.X.</num> anz, 
<lb n="362"/>ne peüsmes avoir enfanz. 
<lb n="363"/>En ceste vile molt sovent 
<lb n="364"/>sejornoit li rois o sa gent. 
<lb n="365"/><num>.I.</num> jor ala em bois chacier 
<lb n="366"/>e je m'alai esbanoier 
<lb n="367"/>en un vergier, por la chalor, 
<lb n="368"/>sor l'erbe fresche e sor la flor. 
<lb n="369"/>De mes puceles i menai, 
<lb n="370"/>ensemble o eles me joai, 
<lb n="371"/>assez menasmes grant deduit, 
<lb n="372"/>li plusor menjoient du fruit. 
<lb n="373"/>Assis moi soz une ente bele, 
<lb n="374"/>o moi avoit une pucele ; 
<lb n="375"/>molt durement m'apesanti 
<lb n="376"/>e la damoisele autresi 
<lb n="377"/>endormi soi sifetement, 
<lb n="378"/>ne la poi esveillier noient. 
<lb n="379"/>Je m'esveillai, si m'esfreai, 
<lb n="380"/>grant pëor oi, si la lessai. 
<lb n="381"/>Qant verité dire vos doi,
<pb n="222"/>
<lb n="382"/>la vint <num>.I.</num> chevalier a moi ; 
<lb n="383"/>molt estoit biaus a desmesure, 
<lb n="384"/>par estuide l'ot fet Nature. 
<lb n="385"/>Nature ot en li asemblé 
<lb n="386"/>qanque sot fere de biauté, 
<lb n="387"/>e si estoit molt bien vestuz, 
<lb n="388"/>e granz e larges e membruz. 
<lb n="389"/>De druerie me requist, 
<lb n="390"/>menaça moi, e si me dist 
<lb n="391"/>se je ne l'amoie d'amor 
<lb n="392"/>ja mes n'avroie bien nul jor ; 
<lb n="393"/>il s'en iroit, je remaindroie, 
<lb n="394"/>ja mes joie ne bien n'avroie, 
<lb n="395"/>forment en fui espoërie. 
<lb n="396"/>Molt me requist ma druerie. 
<lb n="397"/>Tant le vi bel e avenant, 
<lb n="398"/>e si cortois e si parlant, 
<lb n="399"/>que je l'amai molt durement 
<lb n="400"/>e il moi angoisseusement. 
<lb n="401"/>Demandai li qui il estoit, 
<lb n="402"/>dit moi qu'il le me mostreroit. 
<lb n="403"/>Il m'en mena fors du vergié, 
<lb n="404"/>ou son cheval ot atachié ; 
<lb n="405"/>toutes ses armes i trouva 
<lb n="406"/>que il avec soi aporta. 
<lb n="407"/>Armez s'en est molt gentement, 
<lb n="408"/>molt furent bel si garnement ; 
<lb n="409"/>delivrement s'estoit armez, 
<lb n="410"/>puis est sor son cheval montez, 
<lb n="411"/>par la main destre dont me prist, 
<lb n="412"/>sor le col du cheval m'asist, 
<lb n="413"/>o lui alai sifaitement. 
<lb n="414"/>Sachiez de riens ne vos en ment. 
<lb n="415"/>Desoz ce bois, en ce grant lai, 
<lb n="416"/>la ou les genz font lor essai, 
<lb n="417"/>me porta, si me descendi ; 
<lb n="418"/>ilec m'asis, si atendi. 
<lb n="419"/>Ce sachiez bien veraiement, 
<lb n="420"/>de moi parti isnelement ; 
<lb n="421"/>a cheval est el lai entrez, 
<lb n="422"/>el plus parfont, trestoz armez. 
<lb n="423"/>Quatre loëes demora, 
<lb n="424"/>a moi revint e reparla, 
<lb n="425"/>e si me dit que il venoit 
<lb n="426"/>de son païs qant il voloit. 
<lb n="427"/>Par illec venoit e aloit
<pb n="223"/>
<lb n="428"/>sifetement qant li plesoit. 
<lb n="429"/>N'avoit cure d'ome mener 
<lb n="430"/>ne au venir ne a l'aler ; 
<lb n="431"/>il seus ses garnemenz portoit, 
<lb n="432"/>tot sol venoit, tot sol aloit, 
<lb n="433"/>n'avoit cure de conpaingnie. 
<lb n="434"/>Onques, tant con je fui s'amie, 
<lb n="435"/>ne vi garçon ne escuier 
<lb n="436"/>qui o lui deüst chevauchier. 
<lb n="437"/>O moi revint trestot ainsi, 
<lb n="438"/>e mainte foiz me desfendi 
<lb n="439"/>por ma vie bien me gardasse 
<lb n="440"/>que je plus ne li demandasse 
<lb n="441"/>de son estre ; plus ne l'enquis, 
<lb n="442"/>car son conmandement bien fis. 
<lb n="443"/>Bien gardai son conmandement, 
<lb n="444"/>car plus ne li enquis noient. 
<lb n="445"/>Longuement, ce dit, m'ameroit 
<lb n="446"/>deci q'aparceüz seroit. 
<lb n="447"/>Il savoit bien certainement 
<lb n="448"/>e bien le me disoit sovent, 
<lb n="449"/>que il seroit aparceüz 
<lb n="450"/>e encerchiez e conneüz ; 
<lb n="451"/><q>“ e si avrez de moi <num>.I.</num> fis 
<lb n="452"/>qui molt sera preuz e gentis 
<lb n="453"/>e biaus e genz e avenanz, 
<lb n="454"/>larges, cortois e despendanz, 
<lb n="455"/>e preuz a pié e a cheval. ”</q> 
<lb n="456"/>En vos avroit noble vassal, 
<lb n="457"/>petiz serez, ne gueres granz, 
<lb n="458"/>mes molt serez preuz e vaillanz, 
<lb n="459"/>mes ja someil ne vos prendra : 
<lb n="460"/><q>“ ne nuit ne jor ne dormira. 
<lb n="461"/>Qant il avroit entendement, 
<lb n="462"/>chascune nuit diversement 
<lb n="463"/>meïsse gent o lui veillier 
<lb n="464"/>por chanter e por fabloier. ”</q> 
<lb n="465"/>Qant tot m'ot dit e enseignié, 
<lb n="466"/>si m'amena desq'au vergié. 
<lb n="467"/>Biau fiz, ce est la verité : 
<lb n="468"/>ce jor fustes vos engendré. 
<lb n="469"/>Longuement repera a moi, 
<lb n="470"/>plus de <num>.XX.</num> anz, si con je croi, 
<lb n="471"/>tant c'uns chevaliers l'aparçut, 
<lb n="472"/>qui de male mort en morut. 
<lb n="473"/>Il s'en ala, puis ne revint
<pb n="224"/>
<lb n="474"/>ne je ne sai qex voies tint. »</q> 
<lb n="475"/>Qant Tydorel a tot oï, 
<lb n="476"/>de sa mere se departi ; 
<lb n="477"/>en ses chambres est reperiez, 
<lb n="478"/>ses chambellans a esveilliez, 
<lb n="479"/>ses armes rova aporter 
<lb n="480"/>e son bon cheval amener. 
<lb n="481"/>Cil ont fet son conmandement, 
<lb n="482"/>e il s'arma delivrement. 
<lb n="483"/>Sitost conme il se fu armez, 
<lb n="484"/>sor son cheval estoit montez. 
<lb n="485"/>Poignant en est au lai venuz, 
<lb n="486"/>el plus parfont s'est enz feruz ; 
<lb n="487"/>illec remest, en tel maniere, 
<lb n="488"/>que puis ne retorna ariere. 
<lb n="489"/>Cest conte tienent a verai 
<lb n="490"/>li Breton qui firent le lai.
				</ab>
</div>
</body>
</text>
</TEI>