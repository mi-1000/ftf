<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Chansons</title>
      <title type="formal">tdechamp</title>
      <title type="reference">tdechamp</title>
      <title type="DEAF">ThibChampW</title>
      <title type="gmd">transcription électronique</title>
      <author xml:id="TChampagne" key="Thibaud IV (comte de Champagne ; 1201-1253)" ref="http://www.idref.fr/028793153">Thibaut de Champagne</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
    </editionStmt>
    <extent>- Numéros de pages saisies : de 1 à 247 ;
            - Nombre de mots d'après la base des descripteurs : <num xml:id="nb_mots_given">21937</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">25455</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/tdechamp</idno>
      <idno type="doi">10.34847/nkl.dc8984n7</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Thibaut de Champagne, Chansons, édité par Axel Gabriel Wallensköld, Paris, 1925. 
              Publié en ligne par la Base de français médiéval, http://catalog.bfm-corpus.org/tdechamp.
              Dernière révision le 2013-07-29.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les chansons de Thibaut de Champagne roi de Navarre</title>
          <author>Thibaut de Champagne</author>
          <respStmt>
            <resp xml:id="editor">Éditeur scientifique</resp>
            <name type="person">Axel Gabriel Wallensköld</name>
          </respStmt>
        </titleStmt>
          <extent>209 page(s)
        </extent>
        <publicationStmt>
          <publisher>Champion</publisher>
          <pubPlace>Paris</pubPlace>
          <date>1925</date>
          <idno type="sigle_DEAF">ThibChampW</idno>
          <idno type="cote_biblio">ENS-LSH : Mag 7. B3 705</idno>
        </publicationStmt><seriesStmt><title>SATF</title><idno type="collection">69</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="445"/>
        <tagUsage gi="body" occurs="1"/>
        <tagUsage gi="div" occurs="71"/>
        <tagUsage gi="gap" occurs="3"/>
        <tagUsage gi="lb" occurs="3353"/>
        <tagUsage gi="pb" occurs="209"/>
        <tagUsage gi="q" occurs="118"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Thibaut de Champagne</name>
      <title>Chansons</title>
      <date type="compo" when="1226-01-01" notBefore="1201-01-01" notAfter="1253-01-01" n="13">entre 1201 et 1253</date>
      <date type="compo_periode">ancien</date>
      <date type="compo_sous_siecle" n="13_1">début</date>
      <date type="ms" when="1300-01-01" notBefore="1200-01-01" notAfter="1399-12-31">13 - 14e s.</date>
      <idno type="msIdentifier">[manuscrits multiples]</idno>
      <region type="dialecte_auteur">champenois</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">lyrique</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#AL" when="2013-07-29">balisage du discours direct</change>
    <change when="2013-07-29">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="1"/>
<body>
<div type="chanson" n="I">
<ab rend="gv" n="1">
<lb n="1"/>  Por conforter ma pesance
<lb n="2"/>         Faz un son.
<lb n="3"/> Bons ert, se il m'en avance,
<lb n="4"/>         Car Jason,
<lb n="5"/> Cil qui conquist la toison,
<lb n="6"/> N'ot pas si grief penitance.
<lb n="7"/>         E ! é ! é !
</ab>
<pb n="2"/>
<ab rend="gv" n="2">
<lb n="8"/>  Je meïsmes a moi tence,
<lb n="9"/>         Car reson
<lb n="10"/> Me dit que je faz enfance,
<lb n="11"/>        Quant prison
<lb n="12"/> Tieng ou ne vaut raençon ;
<lb n="13"/> Si ai mestier d'alejance.
<lb n="14"/>        E ! é ! é !
</ab>
<ab rend="gv" n="3">
<lb n="15"/>  Ma dame a tel conoissance
<lb n="16"/>        Et tel renon
<lb n="17"/> Que g'i ai mis ma fiance
<lb n="18"/>        Jusqu'en son.
<lb n="19"/> Meus aim que d'autre amor don
<lb n="20"/> Un regart, quant le me lance.
<lb n="21"/>        E ! é ! é !
</ab>
<ab rend="gv" n="4">
<lb n="22"/>  Melz aim de li l'acointance
<lb n="23"/>        Et le douz non
<lb n="24"/> Que le roiaume de France.
<lb n="25"/>        Mort Mahon !
<lb n="26"/> Qui d'amer qiert acheson
<lb n="27"/> Por esmai ne pour dotance !
<lb n="28"/>        E ! é ! é !
</ab>
<ab rend="gv" n="5">
<lb n="29"/>  Bien ai en moi remenbrance
<lb n="30"/>        A conpaignon ;
<lb n="31"/> Touz jorz remir sa senblance
<lb n="32"/>        Et sa façon.
<pb n="3"/>
<lb n="33"/> Aiez, Amors, guerredon !
<lb n="34"/> Ne sosfrez ma mescheance !
<lb n="35"/>        E ! é ! é !
</ab>
<ab rend="gv" n="6">
<lb n="36"/>  Dame, j'ai entencion
<lb n="37"/> Que vos avroiz conoissance.
<lb n="38"/>        E ! é ! é !
</ab>
</div>
<pb n="4"/>
<div type="chanson" n="II">
<ab rend="gv" n="1">
<lb n="1"/>  De touz maus n'est nus plesanz
<lb n="2"/> Fors seulement cil d'amer,
<lb n="3"/> Mès cil est douz et poignanz
<lb n="4"/> Et deliteus a penser
<lb n="5"/> Et tant set biau conforter,
<lb n="6"/> Et de granz biens i a tanz
<lb n="7"/> Que nus ne s'en doit oster.
</ab>
<ab rend="gv" n="2">
<lb n="8"/>  Fins amis obedianz,
<lb n="9"/> Vueil a ma dame encliner.
<lb n="10"/> Je ne puis estre dolanz,
<lb n="11"/> Quant je oi de li parler ;
<lb n="12"/> Tant me plest a remenbrer,
<lb n="13"/> Que de touz maus m'est garanz
<lb n="14"/> Sa biauté a recorder.
</ab>
<ab rend="gv" n="3">
<lb n="15"/>  Amors, quant vous m'avez mis
<lb n="16"/> Lïé en vostre prison,
<lb n="17"/> Melz ameroie estre ocis
<lb n="18"/> Que g'eüsse raençon.
<lb n="19"/> Tels maus est bien sanz reson
<lb n="20"/> Qui me plest, quant me fet pis,
<lb n="21"/> Ne ja n'en qier garison.
</ab>
<pb n="5"/>
<ab rend="gv" n="4">
<lb n="22"/>  Quanque il vous est a vis,
<lb n="23"/> Dame, me senble reson ;
<lb n="24"/> Si m'a vostre amor sorpris
<lb n="25"/> Et vostre plesant façon,
<lb n="26"/> Et biautez a tel foison
<lb n="27"/> Qui resplent en vostre vis
<lb n="28"/> Et dès les piez jusqu'en son.
</ab>
<ab rend="gv" n="5">
<lb n="29"/>  Se de vos peüsse avoir,
<lb n="30"/> Dame, un pou plus biau senblant,
<lb n="31"/> Je ne savroie voloir
<lb n="32"/> Querre Dieu merci si grant,
<lb n="33"/> Que de joie avroie tant
<lb n="34"/> Que tuit autre honme, pour voir,
<lb n="35"/> Seroient vers moi dolent.
</ab>
<ab rend="gv" n="6">
<lb n="36"/>  Dame, ou touz mes biens atent,
<lb n="37"/> Sachiez, quant vous puis veoir,
<lb n="38"/> Nus n'a si joieus torment.
</ab>
</div>
<pb n="6"/>
<div type="chanson" n="III">
<ab rend="gv" n="1">
<lb n="1"/>  Je ne voi mès nului qui gieut ne chant
<lb n="2"/> Ne volentiers face feste ne joie,
<lb n="3"/> Et pour ce ai je demoré longuement
<lb n="4"/> Que n'ai chanté ensi com je soloie,
<lb n="5"/> Ne je n'en ai eü conmandement ;
<lb n="6"/> Et pour ice, se je di folement
<lb n="7"/> En ma chançon de ce que je voudroie,
<lb n="8"/> Ne m'en doit on reprendre malement.
</ab>
<pb n="7"/>
<ab rend="gv" n="2">
<lb n="9"/>  Grant pechié fet qui fin ami reprent,
<lb n="10"/> N'il n'aime pas qui pour diz se chastoie ;
<lb n="11"/> Et la coustume est tels de fin amant :
<lb n="12"/> Plus pense a li, et il plus se desroie.
<lb n="13"/> Qui en amor a tot cuer et talent,
<lb n="14"/> Il doit sousfrir bien et mal merciant,
<lb n="15"/> Et qui ensi nel fet, il se foloie,
<lb n="16"/> Ne ja n'avra grant joie en son vivant.
</ab>
<ab rend="gv" n="3">
<lb n="17"/>  Se m'aït Deus, onques ne vi nului
<lb n="18"/> Tres bien amer qui s'en poïst retraire,
<lb n="19"/> Et cil est fous et fel et plains d'ennui
<lb n="20"/> Qui autrement veut mener son affaire.
<lb n="21"/> Ha ! s'avïez esté la ou je fui,
<lb n="22"/> Douce dame, s'ainz riens d'amors conui,
<lb n="23"/> Vostre fins cuers, qui si pert debonaire,
<lb n="24"/> Avroit merci, s'onques riens l'ot d'autrui.
</ab>
<ab rend="gv" n="4">
<lb n="25"/>  Quant plus m'enchauce amors, et mains la fui ;
<lb n="26"/> Cist maus est bien a touz autres contraire,
<lb n="27"/> Car qui aime, ainz Deus ne fist celui
<lb n="28"/> N'estuit souvent de ses maus joie faire.
<pb n="8"/>
<lb n="29"/> De vos amer onques ne me recrui
<lb n="30"/> Puis cele heure, dame, que vostres fui,
<lb n="31"/> Que mes fins cuers vous fist tant a moi plaire,
<lb n="32"/> Dont mau gré soi de ce que je l'en crui.
</ab>
<ab rend="gv" n="5">
<lb n="33"/>  Si sui pensis que ne sai que je qier
<lb n="34"/> Fors que merci, dame, s'il vous agree ;
<lb n="35"/> Que bien savez ja n'iert en reprouvier
<lb n="36"/> D'orgueilleus cuer bone chançon chantee.
<lb n="37"/> Mès par pitié se doit on essaucier,
<lb n="38"/> Ne ja orguels ne s'i doit herbegier
<lb n="39"/> La ou il a d'amors tel renonmee,
<lb n="40"/> Ainz doit le sien bien faire et avancier.
</ab>
<ab rend="gv" n="6">
<lb n="41"/>  Chançon, di li que tot ce n'a mestier ;
<lb n="42"/> Que, s'ele avoit cent foiz ma mort juree,
<lb n="43"/> Si m'estuet il remaindre en son dangier.
</ab>
</div>
<pb n="9"/>
<div type="chanson" n="IV">
<ab rend="gv" n="1">
<lb n="1"/>  Fueille ne flor ne vaut riens en chantant
<lb n="2"/> Que por defaut, sanz plus, de rimoier
<lb n="3"/> Et pour fere solaz vilaine gent
<lb n="4"/> Qui mauvès moz font souvent aboier.
<lb n="5"/> Je ne chant pas por aus esbanoier,
<lb n="6"/> Mès por mon cuer fere un pou plus joiant,
<pb n="10"/>
<lb n="7"/> Q'uns malades en guerist bien souvent
<lb n="8"/> Par un confort, quant il ne puet mengier.
</ab>
<ab rend="gv" n="2">
<lb n="9"/>  Qui voit venir son anemi corant
<lb n="10"/> Pour trere a lui granz saetes d'acier
<lb n="11"/> Bien se devroit destorner en fuiant
<lb n="12"/> Et garantir, s'il pouoit, de l'archier ;
<lb n="13"/> Mais, quant Amors vient plus a moi lancier,
<lb n="14"/> Et mains la fui, c'est merveille trop grant,
<lb n="15"/> Q'ausic reçoif son coup entre la gent
<lb n="16"/> Com se g'iere touz seus en un vergier.
</ab>
<ab rend="gv" n="3">
<lb n="17"/>  Je sai de voir que ma dame aime cent
<lb n="18"/> Et plus assez : c'est pour moi corrocier.
<lb n="19"/> Mais je l'aim plus que nule riens vivant,
<lb n="20"/> Si me doint Deus son gent cors enbracier !
<pb n="11"/>
<lb n="21"/> Ce est la riens que plus avroie chier,
<lb n="22"/> Et, se j'en sui parjurs a escïent,
<lb n="23"/> On me devroit traïner tout avant
<lb n="24"/> Et puis pendre plus haut que un clochier.
</ab>
<ab rend="gv" n="4">
<lb n="25"/>  Se je li di : <q>« Dame, je vous aim tant »,</q>
<lb n="26"/> Ele dira je la vueil engingnier,
<lb n="27"/> Ne je n'ai pas ne sens ne hardement
<lb n="28"/> Qu'encontre li m'osasse desresnier.
<lb n="29"/> Cuers me faudroit, qui me devroit aidier,
<lb n="30"/> Ne parole d'autrui n'i vaut noient.
<lb n="31"/> Que ferai je ? Conseilliez moi, amant !
<lb n="32"/> Li quels vaut melz, ou parler ou lessier ?
</ab>
<ab rend="gv" n="5">
<lb n="33"/>  Je ne di pas que nus aint folement,
<lb n="34"/> Que li plus fous en fet melz a prisier,
<lb n="35"/> Mès granz eürs i a mestier souvent
<lb n="36"/> Plus que n'a sens ne reson de pledier.
<lb n="37"/> De bien amer ne puet nus enseignier
<lb n="38"/> Fors que li cuers, qui done le talent.
<pb n="39"/>
<lb n="39"/> Qui plus aime de fin cuer loiaument,
<lb n="40"/> Cil en set plus et mains s'en set aidier.
</ab>
<ab rend="gv" n="6">
<lb n="41"/>  Dame, merci ! Vueilliez cuidier itant
<lb n="42"/> Que je vous aim ; riens plus ne vous demant.
<lb n="43"/> Vez le forfet dont je vous vueil proier !
</ab>
</div>
<pb n="13"/>
<div type="chanson" n="V">
<ab rend="gv" n="1">
<lb n="1"/>  Li rosignous chante tant
<lb n="2"/>    Que morz chiet de l'arbre jus ;
<lb n="3"/>    Si bele mort ne vit nus,
<lb n="4"/>    Tant douce ne si plesant.
<lb n="5"/> Autresi muir en chantant a hauz criz,
<lb n="6"/> Que je ne puis de ma dame estre oïz,
<lb n="7"/> N'ele de moi pitié avoir ne daigne.
</ab>
<ab rend="gv" n="2">
<lb n="8"/>  Chascuns dit q'il aime tant
<lb n="9"/>    C'onques si fort n'ama nus.
<lb n="10"/>   Ce fet les amanz confus
<lb n="11"/>   Que trop mentent li truant ;
<lb n="12"/> Mès dame doit conoistre a leur faus diz
<lb n="13"/> Que de toz biens s'est leur faus cuers partiz,
<lb n="14"/> N'il n'est pas droiz que pitiez leur en praingne.
</ab>
<ab rend="gv" n="3">
<lb n="15"/>  Onques fierté n'ot si grant
<lb n="16"/>   Vers Pompee Julius
<lb n="17"/>   Que ma dame n'en ait plus
<lb n="18"/>   Vers moi, qui muir desirrant.
<lb n="19"/> Devant li est touz jorz mes esperiz
<lb n="20"/> Et nuit et jor li crie mil merciz,
<lb n="21"/> Besant ses piez, que de moi li souviengne.
</ab>
<pb n="14"/>
<ab rend="gv" n="4">
<lb n="22"/>  J'en trerai Dieu a garant
<lb n="23"/>   Et touz les sainz de lasus
<lb n="24"/>   Que, se nus puet amer plus,
<lb n="25"/>   Que je n'aie amendement
<lb n="26"/> Ne ja de vous ne soie mès oïz,
<lb n="27"/> Ainz me tolez voz debonaires diz
<lb n="28"/> Et me chaciez com beste de montaingne.
</ab>
<ab rend="gv" n="5">
<lb n="29"/>  Je ne cuit pas que serpent
<lb n="30"/>   N'autre beste poigne plus
<lb n="31"/>   Que fet Amors au desus ;
<lb n="32"/>   Trop par sont si coup pesant.
<lb n="33"/> Plus tret souvent que Turs ne Arrabiz,
<lb n="34"/> N'onques oncor Salemons ne Daviz
<lb n="35"/> Ne s'i tindrent ne q'uns fous d'Alemaigne.
</ab>
<ab rend="gv" n="6">
<lb n="36"/>  N'est merveille se je sui esbahiz,
<lb n="37"/> Que li conforz me vient si a enviz
<lb n="38"/> Que je dout mout que touz biens ne sousfraigne.
</ab>
<ab rend="gv" n="7">
<lb n="39"/>  Dame, de vous ne puis estre partiz,
<lb n="40"/> Si vous en jur les grez et les merciz
<lb n="41"/> Que je atent c'oncor de vous me viengne.
</ab>
<pb n="15"/>
<ab rend="gv" n="8">
<lb n="42"/>  Mainz durs assauz m'avra Amors bastiz.
<lb n="43"/> Chançon, va tost et non pas a enviz
<lb n="44"/> Et salue nostre gent de Champaigne !
</ab>
</div>
<pb n="16"/>
<div type="chanson" n="VI">
<ab rend="gv" n="1">
<lb n="1"/>  De bone amor vient seance et bonté,
<lb n="2"/> Et amors vient de ces deus autresi.
<lb n="3"/> Tuit troi sunt un, qui bien i a pensé ;
<lb n="4"/> Ja a nul jor ne seront departi.
<lb n="5"/> Par un conseil ont ensenble establi
<lb n="6"/> Li coreor, qui sont avant alé :
<pb n="17"/>
<lb n="7"/> De mon cuer ont fet leur chemin ferré ;
<lb n="8"/> Tant l'ont usé, ja n'en seront parti.
</ab>
<ab rend="gv" n="2">
<lb n="9"/>  Li coreor sunt la nuit en clarté
<lb n="10"/> Et le jor sont por la gent oscurci :
<lb n="11"/> Li douz regart plesant et savoré,
<lb n="12"/> La granz biautez et li bien que g'i vi ;
<lb n="13"/> N'est merveille se je m'en esbahi.
<lb n="14"/> De li a Deus le siecle enluminé,
<lb n="15"/> Car qui avroit le plus biau jor d'esté,
<lb n="16"/> Lez li seroit oscurs a plain midi.
</ab>
<ab rend="gv" n="3">
<lb n="17"/>  En amor a paor et hardement :
<lb n="18"/> Li dui sont troi et du tierz sont li dui,
<lb n="19"/> Et grant valeur est a eus apendant,
<lb n="20"/> Ou tout li bien ont retret et refui.
<pb n="18"/>
<lb n="21"/> Por c'est Amors li hospitaus d'autrui
<lb n="22"/> Que nus n'i faut selonc son avenant.
<lb n="23"/> G'i ai failli, dame, qui valez tant,
<lb n="24"/> A vostre ostel, si ne sai ou je sui.
</ab>
<ab rend="gv" n="4">
<lb n="25"/>  Or n'i a plus fors qu'a li me conmant,
<lb n="26"/> Car touz biens fez ai lessié pour cestui :
<lb n="27"/> Ma bele joie ou ma mort i atent,
<lb n="28"/> Ne sai le quel, dès que devant li fui.
<lb n="29"/> Ne me firent lors si oeil point d'ennui,
<lb n="30"/> Ainz me vindrent ferir si doucement
<lb n="31"/> Par mi le cuer d'un amoreus talent ;
<lb n="32"/> Oncore i est li cous que j'en reçui.
</ab>
<ab rend="gv" n="5">
<lb n="33"/>  Li cous fu granz, il ne fet qu'enpoirier,
<lb n="34"/> Ne nus mires ne m'en porroit saner,
<pb n="19"/>
<lb n="35"/> Se cele non qui le dart fist lancier.
<lb n="36"/> Se de sa main i daignoit adeser,
<lb n="37"/> Bien en porroit le coup mortel oster
<lb n="38"/> A tout le fust, dont j'ai grant desirrier ;
<lb n="39"/> Mès la pointe du fer n'en puet sachier,
<lb n="40"/> Qu'ele bruisa dedenz au cop doner.
</ab>
<ab rend="gv" n="6">
<lb n="41"/>  Dame, vers vous n'ai autre messagier
<lb n="42"/> Par cui vous os mon corage envoier
<lb n="43"/> Fors ma chançon, se la volez chanter.
</ab>
</div>
<pb n="20"/>
<div type="chanson" n="VII">
<ab rend="gv" n="1">
<lb n="1"/>  Une dolor enossee
<lb n="2"/>         S'est dedenz mon cuer
<lb n="3"/> Que je ne puis oster fuer
<lb n="4"/> Por nule riens qui soit nee ;
<lb n="5"/>         C'est dolor d'amors,
<lb n="6"/> Dont n'ai confort ne secors,
<lb n="7"/> Ainz cuit ce que j'aim me hee.
</ab>
<ab rend="gv" n="2">
<lb n="8"/>  Dolenté desesperee
<lb n="9"/>         Doit on geter puer,
<lb n="10"/> Ne je ne vueil a nul fuer
<lb n="11"/> Qu'ele soit en moi entree.
<lb n="12"/>        Melz aim mes dolors
<lb n="13"/> Sousfrir et les granz poors,
<lb n="14"/> Que sousfrir vaint consieurree.
</ab>
<pb n="21"/>
<ab rend="gv" n="3">
<lb n="15"/>  Dame, ainz ne m'osai conplaindre
<lb n="16"/>        A vous tant ne quant,
<lb n="17"/> Que vostre biauté tres grant
<lb n="18"/> Fet mon sens el cuer estaindre,
<lb n="19"/>        Si que n'ai pouoir
<lb n="20"/> De vous dire mon voloir ;
<lb n="21"/> Por tant puet touz jorz remaindre.
</ab>
<ab rend="gv" n="4">
<lb n="22"/>  Bien voi que n'i puis ataindre
<lb n="23"/>        Par nul mandement,
<lb n="24"/> N'en qier, voir, parler avant
<lb n="25"/> Ne aillors ne m'en vueil plaindre ;
<lb n="26"/>        Ainz atendrai, voir,
<lb n="27"/> Sa merci de dur voloir,
<lb n="28"/> Se pitiez ne la fet fraindre.
</ab>
<ab rend="gv" n="5">
<lb n="29"/>  N'os entrer en son repaire,
<lb n="30"/>        Tant dout son corroz.
<lb n="31"/> As sospirs et as sangloz
<lb n="32"/> M'en tieng, que n'en puis plus faire ;
<lb n="33"/>        Ainz vois aorant
<lb n="34"/> Le leu et merci criant
<lb n="35"/> Conme a un haut saintuaire.
</ab>
<ab rend="gv" n="6">
<lb n="36"/>   Dame, cui j'aim tant,
<lb n="37"/> Quelque bien en delaiant
<lb n="38"/> Me donnez por plus atraire.
</ab>
<pb n="22"/>
<ab rend="gv" n="7">
<lb n="39"/>   Bernart, cil qui sent
<lb n="40"/> Mes maus et merci n'atent
<lb n="41"/> Trop a ennui et contraire.
</ab>
</div>
<pb n="23"/>
<div type="chanson" n="VIII">
<ab rend="gv" n="1">
<lb n="1"/>  Por mau tens ne por gelee
<lb n="2"/> Ne por froide matinee
<lb n="3"/> Ne por nule autre riens nee
<lb n="4"/> Ne partirai ma pensee
<lb n="5"/>         D'amors que j'ai,
<lb n="6"/>    Que trop l'ai amee
<lb n="7"/>         De cuer verai.
<lb n="8"/>              Valara !
</ab>
<ab rend="gv" n="2">
<lb n="9"/>  Bele et blonde et coloree,
<lb n="10"/> Moi plest quanq'il vous agree.
<lb n="11"/> He, Deus ! car me fust donee
<lb n="12"/> L'amor que vous ai rouvee !
<pb n="24"/>
<lb n="13"/>        Quant prierai,
<lb n="14"/>   S'ele m'est veee,
<lb n="15"/>        Je me morrai.
<lb n="16"/>             Valara !
</ab>
<ab rend="gv" n="3">
<lb n="17"/>  Dame, en la vostre baillie
<lb n="18"/> Ai mis mon cors et ma vie.
<lb n="19"/> Por Deu, ne m'ocïez mie !
<lb n="20"/> La ou fins cuers s'umilie
<lb n="21"/>        Doit on trouver
<lb n="22"/>   Merci et aïe
<lb n="23"/>        Pour conforter.
<lb n="24"/>             Valara !
</ab>
<ab rend="gv" n="4">
<lb n="25"/>  Dame, faites cortoisie !
<lb n="26"/> Plaise vos que en ma vie
<lb n="27"/> Iceste parole die :
<lb n="28"/> Ma bele, tres douce amie
<lb n="29"/>        Vos os nonmer,
<lb n="30"/>   C'onques n'oi envie
<lb n="31"/>        D'autrui amer.
<lb n="32"/>             Valara !
</ab>
<ab rend="gv" n="5">
<lb n="33"/>  Onques jor ne me soi plaindre,
<lb n="34"/> Tant seroit ma dolor graindre ;
<pb n="25"/>
<lb n="35"/> Ne d'amer ne me sai faindre,
<lb n="36"/> Ne mes maus ne puis estaindre,
<lb n="37"/>        Se je ne di
<lb n="38"/>   Que touz vueil remaindre
<lb n="39"/>        En sa merci.
<lb n="40"/>             Valara !
</ab>
<ab rend="gv" n="6">
<lb n="41"/>  Trop seroit fort a estaindre
<lb n="42"/>        Chançons de li ;
<lb n="43"/> L'amors est a fraindre,
<lb n="44"/>        Dont pens a li.
<lb n="45"/>             Valara !
</ab>
</div>
<pb n="27"/>
<div type="chanson" n="IX">
<ab rend="gv" n="1">
<lb n="1"/>  Tant ai amors servies longuement
<lb n="2"/> Que dès or mès ne m'en doit nus reprendre
<lb n="3"/> Se je m'en part. Ore a Dieu les conmant,
<lb n="4"/> Qu'en ne doit pas touz jorz folie enprendre ;
<lb n="5"/> Et cil est fous qui ne s'en set desfendre
<lb n="6"/> Ne n'i conoist son mal ne son torment.
<lb n="7"/> On me tendroit dès or mès por enfant,
<lb n="8"/> Car chascuns tens doit sa seson atendre.
</ab>
<ab rend="gv" n="2">
<lb n="9"/>  Je ne sui pas si com cele autre gent
<lb n="10"/> Qui ont amé, puis i vuelent contendre
<lb n="11"/> Et dïent mal par vilain mautalent.
<lb n="12"/> On ne doit pas seigneur servise vendre
<lb n="13"/> Ne vers Amors mesdire ne mesprendre ;
<lb n="14"/> Mès qui s'en part parte s'en bonement.
<pb n="28"/>
<lb n="15"/> Endroit de moi vueil je que tuit amant
<lb n="16"/> Aient grant bien, quant je plus n'i puis prendre.
</ab>
<ab rend="gv" n="3">
<lb n="17"/>  Amors m'a fet grant bien enjusqu'ici,
<lb n="18"/> Qu'ele m'a fet amer sanz vilanie
<lb n="19"/> La plus tres bele et la meilleur ausi,
<lb n="20"/> Au mien cuidier, qui onques fust choisie.
<lb n="21"/> Amors le veut et ma dame m'en prie
<lb n="22"/> Que je m'en parte, et je mult l'en merci.
<lb n="23"/> Quant par le gré ma dame m'en chasti,
<lb n="24"/> Meilleur reson n'ai je a ma partie.
</ab>
<ab rend="gv" n="4">
<lb n="25"/>  Autre chose ne m'a Amors meri
<lb n="26"/> De tant com j'ai esté en sa baillie,
<lb n="27"/> Mès bien m'a Deus par sa pitié gueri,
<lb n="28"/> Quant delivré m'a de sa seignorie.
<pb n="29"/>
<lb n="29"/> Quant eschapez li sui sanz perdre vie,
<lb n="30"/> Ainz de mes euz si bone heure ne vi,
<lb n="31"/> Si cuit je fere oncor maint jeu parti
<lb n="32"/> Et maint sonet et mainte raverdie.
</ab>
<ab rend="gv" n="5">
<lb n="33"/>  Au conmencier se doit on bien garder
<lb n="34"/> D'entreprendre chose desmesuree,
<lb n="35"/> Mès bone amor ne let honme apenser
<lb n="36"/> Ne bien choisir ou mete sa pensee.
<lb n="37"/> Plus tost aime on en estrange contree,
<lb n="38"/> Ou on ne puet ne venir ne aler,
<lb n="39"/> Qu'on ne fet ce qu'on puet toz jorz trouver
<lb n="40"/> Issi est bien la folie esprouvee.
</ab>
<ab rend="gv" n="6">
<lb n="41"/>  Or me gart Deus et d'amor et d'amer
<lb n="42"/> Fors de Celi, cui on doit aourer,
<lb n="43"/> Ou on ne puet faillir a grant soudee.
</ab>
</div>
<pb n="31"/>
<div type="chanson" n="X">
<ab rend="gv" n="1">
<lb n="1"/>  Douce dame, tout autre pensement,
<lb n="2"/> Quant pens a vous, oubli en mon corage.
<lb n="3"/> Dès que vous vi des euz premierement,
<lb n="4"/> Ainz puis Amors ne fu de moi sauvage ;
<lb n="5"/> Ançois m'a plus traveillié que devant.
<lb n="6"/> Pour ce voi bien que garison n'atent,
<lb n="7"/>         Qui m'assoage,
<lb n="8"/>    Fors seul de vos remirer
<lb n="9"/>    Des euz du cuer en penser.
</ab>
<pb n="32"/>
<ab rend="gv" n="2">
<lb n="10"/>  Se je ne puis vers vos aler souvent,
<lb n="11"/> Ne vos poist pas, bele, cortoise et sage,
<lb n="12"/> Que je me dot forment de male gent
<lb n="13"/> Qui devinant avront fait maint damage ;
<lb n="14"/> Et se je faz d'aillors amer senblant,
<lb n="15"/> Sachiez que c'est sanz cuer et sanz talent,
<lb n="16"/>        S'en soiez sage ;
<lb n="17"/>   Et s'il vous devoit peser,
<lb n="18"/>   Gel leroie ançois ester.
</ab>
<ab rend="gv" n="3">
<lb n="19"/>  Sanz vos ne puis, dame, ne je ne qier,
<lb n="20"/> Ne ja d'autrui Deus ne me doint mès joie !
<lb n="21"/> Car j'aim mult melz estre en vostre dangier
<lb n="22"/> Et sousfrir mal qu'autre bien, se l'avoie.
<lb n="23"/> Ha ! si bel oeil riant a l'acointier
<lb n="24"/> M'i firent si mon corage changier ;
<lb n="25"/>        Que je soloie
<lb n="26"/>   Blasmer et despire amors ;
<lb n="27"/>   Ore en sent mortieus dolors.
</ab>
<ab rend="gv" n="4">
<lb n="28"/>  Si grant biauté com s'i pot acointier
<lb n="29"/> En cortois sens, qui son gent cors mestroie,
<lb n="30"/> Ja li fist Deus por fere merveillier
<lb n="31"/> Touz ceus a qui ele veut fere joie.
<pb n="33"/>
<lb n="32"/> Nul outrage, dame, je ne vous qier
<lb n="33"/> Fors seul itant que daignissiez cuidier
<lb n="34"/>        Que vostres soie ;
<lb n="35"/>   Mult me seroit granz secors
<lb n="36"/>   Et esperance d'amors.
</ab>
<ab rend="gv" n="5">
<lb n="37"/>  Ainz riens ne vi en li ne m'ait navré
<lb n="38"/> D'un coup parfont a si tres douce lance :
<lb n="39"/> Front, bouche et nés, euz, vis frès coloré,
<lb n="40"/> Mains, chief et cors et bele contenance.
<lb n="41"/> Ma douce dame, et quant les reverré,
<lb n="42"/> Mes anemis, qui si fort m'ont grevé
<lb n="43"/>        Par leur puissance
<lb n="44"/>   C'ainz mès nus hons ne fu vis
<lb n="45"/>   Tant amast ses anemis ?
</ab>
<ab rend="gv" n="6">
<lb n="46"/>  Chançon, va t'en a celi que bien sé
<lb n="47"/> Et si li di por poor ai chanté
<lb n="48"/>        Et en doutance ;
<lb n="49"/>   Mes droiz est que fins amis
<lb n="50"/>   Soit a sa dame ententis.
</ab>
</div>
<pb n="35"/>
<div type="chanson" n="XI">
<ab rend="gv" n="1">
<lb n="1"/>  Tuit mi desir et tuit mi grief torment
<lb n="2"/> Viennent de la ou sont tuit mi pensé.
<lb n="3"/> Grant poor ai, pour ce que toute gent
<lb n="4"/> Qui ont veü son gent cors acesmé
<lb n="5"/> Sont si vers li de bone volenté.
<lb n="6"/> Nès Deus l'aime, gel sai a escïent ;
<lb n="7"/> Grant merveille est, quant il s'en suesfre tant.
</ab>
<ab rend="gv" n="2">
<lb n="8"/>  Touz esbahiz m'obli en merveillant
<lb n="9"/> Ou Deus trouva si estrange biauté ;
<lb n="10"/> Quant il la mist ça jus entre la gent,
<lb n="11"/> Mult nous en fist grant debounereté.
<lb n="12"/> Trestout le mont en a enluminé,
<lb n="13"/> Qu'en sa valor sont tuit li bien si grant ;
<lb n="14"/> Nus ne la voit ne vous en die autant.
</ab>
<ab rend="gv" n="3">
<lb n="15"/>  Bone aventure aviengne fol espoir,
<lb n="16"/> Qui mainz amanz fet vivre et resjoïr !
<pb n="36"/>
<lb n="17"/> Desperance fet languir et doloir,
<lb n="18"/> Et mes fous cuers me fet cuidier guerir ;
<lb n="19"/> S'il fust sages, il me feïst morir.
<lb n="20"/> Pour ce fet bon de la folie avoir,
<lb n="21"/> Qu'en trop grant sens puet il bien mescheoir.
</ab>
<ab rend="gv" n="4">
<lb n="22"/>  Qui la voldroit souvent ramentevoir,
<lb n="23"/> Ja n'avroit mal ne l'esteüst guerir,
<lb n="24"/> Car ele fet trestoz ceus melz valoir
<lb n="25"/> Cui ele veut belement acoillir.
<lb n="26"/> Deus ! tant me fu grief de li departir !
<lb n="27"/> Amors, merci ! Fetes li a savoir :
<lb n="28"/> Cuers qui n'ainme ne puet grant joie avoir.
</ab>
<pb n="37"/>
<ab rend="gv" n="5">
<lb n="29"/>  Souviengne vous, dame, du douz acueil
<lb n="30"/> Qui ja fu fez par si grant desirrier,
<lb n="31"/> Que n'orent pas tant de pouoir mi oeil
<lb n="32"/> Que je vers vous les osasse lancier ;
<lb n="33"/> De ma bouche ne vos osai prïer,
<lb n="34"/> Ne poi dire, dame, ce que je vueil ;
<lb n="35"/> Tant fui coarz, las, chetis ! q'or m'en dueil.
</ab>
<ab rend="gv" n="6">
<lb n="36"/>  Dame, se je vos puis mès aresnier,
<lb n="37"/> Je parlerai mult melz que je ne sueil,
<lb n="38"/> S'Amors me let, qui trop me maine orgueil.
</ab>
<ab rend="gv" n="7">
<lb n="39"/>  Chançon, va t'en droit a Raoul noncier
<lb n="40"/> Qu'il serve Amors et face bel acueil
<lb n="41"/> Et chant souvent com oiselez en brueil.
</ab>
</div>
<pb n="39"/>
<div type="chanson" n="XII">
<ab rend="gv" n="1">
<lb n="1"/>  De nouviau m'estuet chanter
<lb n="2"/> El tens que plus sui marriz.
<lb n="3"/> Quant ne puis merci trouver,
<lb n="4"/> Bien doi chanter a enviz ;
<lb n="5"/> Ne je n'os a li parler ;
<lb n="6"/> De ma chançon faz mesage,
<lb n="7"/> Que tant est cortoisie et sage
<lb n="8"/> Que ne puis aillors penser.
</ab>
<ab rend="gv" n="2">
<lb n="9"/>  Se je peüsse oublïer
<lb n="10"/> Sa biauté et ses bons diz
<lb n="11"/> Et son tres douz esgarder,
<lb n="12"/> Bien peüsse estre gueriz ;
<lb n="13"/> Mès n'en puis mon cuer oster,
<lb n="14"/> Tant i pens de fin corage.
<lb n="15"/> Espoir s'ai fet grant folage,
<lb n="16"/> Mès moi l'estuet endurer.
</ab>
<ab rend="gv" n="3">
<lb n="17"/>  Chascuns dit q'il muert d'amor,
<lb n="18"/> Mès je n'en qier ja morir.
<lb n="19"/> Melz aim sousfrir ma dolor,
<lb n="20"/> Vivre et atendre et languir,
<pb n="40"/>
<lb n="21"/> Qu'ele me puet bien merir
<lb n="22"/> Mes maus et ma consieurree.
<lb n="23"/> N'aime pas a droit qui bee
<lb n="24"/> Q'il l'en porroit avenir.
</ab>
<ab rend="gv" n="4">
<lb n="25"/>  Dame, qui a grant poor
<lb n="26"/> Souvent l'estuet esbahir
<lb n="27"/> Et penser a tel folor
<lb n="28"/> Dont je ne me puis tenir.
<lb n="29"/> S'il est a vostre plesir,
<lb n="30"/> S'iert bien ma paine sauvee,
<lb n="31"/> Que sol de la desirree
<lb n="32"/> Me fet mon cuer resbaudir.
</ab>
<ab rend="gv" n="5">
<lb n="33"/>  Nus ne puet grant joie avoir,
<lb n="34"/> S'il ne ra des maus apris.
<lb n="35"/> Qui touz jorz fet son voloir
<lb n="36"/> A poine ert ja fins amis.
<lb n="37"/> Pour ce fet Amors doloir
<lb n="38"/> Qu'ele veut guerredon rendre
<lb n="39"/> Ceus qui bien sevent atendre
<lb n="40"/> Et servir a son voloir.
</ab>
<ab rend="gv" n="6">
<lb n="41"/>  Dame, de tout mon pouoir
<lb n="42"/> M'otroi a vous sanz contendre,
<lb n="43"/> Que sanz vous ne me puet rendre
<lb n="44"/> Nus biens ne ne puet valoir.
</ab>
</div>
<pb n="42"/>
<div type="chanson" n="XIII">
<ab rend="gv" n="1">
<lb n="1"/>  Nus hons ne puet ami reconforter
<lb n="2"/> Se cele non ou il a son cuer mis.
<lb n="3"/> Por ce m'estuet souvent plaindre et plorer,
<lb n="4"/> Que nus conforz ne me vient, ce m'est vis,
<lb n="5"/> De la ou j'ai toute ma remenbrance.
<lb n="6"/> Por bien amer ai sovent esmaiance
<lb n="7"/>              A dire voir.
<lb n="8"/> Dame, merci ! Donez moi esperance
<lb n="9"/>              De joie avoir !
</ab>
<ab rend="gv" n="2">
<lb n="10"/>  Je ne puis pas souvent a li parler
<lb n="11"/> Ne remirer les biaus euz de son vis.
<lb n="12"/> Ce poise moi que je n'i puis aler,
<lb n="13"/> Car adès est mes cuers la ententis.
<lb n="14"/> Hé, bele riens, douce sanz conoissance !
<lb n="15"/> Car me metez en meilleur atendance
<lb n="16"/>             De bon espoir !
<lb n="17"/> Dame, merci ! Donez moi esperance
<lb n="18"/>             De joie avoir !
</ab>
<ab rend="gv" n="3">
<lb n="19"/>  Je ne sai tant vers li merci crïer
<lb n="20"/> Qu'ele ne cuit que je soie faintis,
<lb n="21"/> Que tante gent se sont pris au guiler
<lb n="22"/> Qu'a paine ert mès coneüz fins amis.
<lb n="23"/> Ice m'ocit, ice me desavance,
<lb n="24"/> Ice me tout ma joie et ma fiance
<lb n="25"/>             Et fet doloir.
<pb n="43"/>
<lb n="26"/> Dame, merci ! Donez moi esperance
<lb n="27"/>             De joie avoir !
</ab>
<ab rend="gv" n="4">
<lb n="28"/>  Aucuns i a qui me seulent blasmer,
<lb n="29"/> Quant je ne di a qui je sui amis,
<lb n="30"/> Mès ja, dame, ne savra mon penser
<lb n="31"/> Nus qui soit nez, fors vous, cui je le dis
<lb n="32"/> Coardement, pooros, en dotance.
<lb n="33"/> Vos poïstes lors bien a ma senblance
<lb n="34"/>             Mon cuer savoir.
<lb n="35"/> Dame, merci ! Donez moi esperance
<lb n="36"/>             De joie avoir !
</ab>
<ab rend="gv" n="5">
<lb n="37"/>  Amors, de vos me vueil du tout clamer,
<lb n="38"/> Car en vous est trestouz li larrecins.
<lb n="39"/> Trop savez bien le cuer d'un honme enbler,
<lb n="40"/> Mès du rendre n'est il termes ne fins,
<lb n="41"/> Ainz le tenez esmaiant en balance.
<lb n="42"/> Amors, en vous ai fet ma remenbrance
<lb n="43"/>             De mon voloir.
<lb n="44"/> Dame, merci ! Donez moi esperance
<lb n="45"/>             De joie avoir !
</ab>
<pb n="44"/>
<ab rend="gv" n="6">
<lb n="46"/>  Chançon, va t'en a Nantueil sanz faillance !
<lb n="47"/> Phelipe di que, s'il ne fust de France,
<lb n="48"/>        Trop puet valoir.
<lb n="49"/> Dame, merci ! Donez moi esperance
<lb n="50"/>             De joie avoir !
</ab>
</div>
<pb n="45"/>
<div type="chanson" n="XIV">
<ab rend="gv" n="1">
<lb n="1"/>  Tout autresi con fraint nois et yvers,
<lb n="2"/> Que vient estez, que li douz tens repaire,
<lb n="3"/> Deüst fraindre li faus prïerres sers
<lb n="4"/> Et fins amis amender son afaire ;
<lb n="5"/> Et je dot mult q'il ne me soit divers,
<lb n="6"/> Se il touz est aus autres debonaire ;
<lb n="7"/> Mès tant me fi la ou biautez repaire,
<lb n="8"/> Q'aÿmanz sui, se tout n'est vers moi fers.
</ab>
<ab rend="gv" n="2">
<lb n="9"/>  Par Dieu, Amors, ainz serai vains et pers
<lb n="10"/> Et plus destroiz que cil qui porte haire
<lb n="11"/> Que ne sache de vos un autre vers
<lb n="12"/> Que n'est icil qui tant me fet mal traire.
<pb n="46"/>
<lb n="13"/> Ne soiez pas con li cines c'adès
<lb n="14"/> Bat ses cisniaus, quant il lor doit melz faire,
<lb n="15"/> Quant il sont grant et il vient a son aire,
<lb n="16"/> Et a premiers les a norriz et ters.
</ab>
<ab rend="gv" n="3">
<lb n="17"/>  Nule paine, qui guerredon atent ;
<lb n="18"/> C'est aese, qui bien le set entendre.
<lb n="19"/> Car qui adès veut fere son talent,
<lb n="20"/> On i puet bien mainte chose reprendre.
<lb n="21"/> Tel chevauchent mult acemeement
<lb n="22"/> Qui ne sevent leur grant honor atendre.
<lb n="23"/> En Amors a maint guerredon a prendre
<lb n="24"/> Dont el puet bien son dru faire joiant.
</ab>
<ab rend="gv" n="4">
<lb n="25"/>  Certes, dame, bien cuit a escïent
<lb n="26"/> N'i doi perdre, se ne m'i puis desfendre.
<lb n="27"/> De vos amer me va Amors hastant,
<lb n="28"/> Que je me claim vaincu sanz plus coup rendre ;
<lb n="29"/> Et vos tenez le baston en estant,
<lb n="30"/> Si fetes tant c'on ne vos puist reprendre ;
<lb n="31"/> Et je vos vueil avuec itant aprendre :
<lb n="32"/> Se m'ocïez, n'i gaaigniez noient.
</ab>
<ab rend="gv" n="5">
<lb n="33"/>  Enviz prent nus nul oiselet au broi
<lb n="34"/> Q'il nel mehaint ou ocie ou afole,
<pb n="47"/>
<lb n="35"/> Et Amors prent tout autretel conroi
<lb n="36"/> De mult de ceus qu'ele tient a s'escole ;
<lb n="37"/> Gent les atret, si leur moustre pour quoi ;
<lb n="38"/> A premiers est chascuns si liez q'il vole.
<lb n="39"/> Mult m'atrest bel, mès ci me faut parole,
<lb n="40"/> Car vos dirai de qui ce poise moi.
</ab>
<ab rend="gv" n="6">
<lb n="41"/>  Chançon, va t'en cele part ou je voi
<lb n="42"/> Douz cuer au mains, que que die en parole ;
<lb n="43"/> Et se mi oeil sont loing, ice m'afole,
<lb n="44"/> Mès je me fi tout adès en ma foi.
</ab>
</div>
<pb n="48"/>
<div type="chanson" n="XV">
<ab rend="gv" n="1">
<lb n="1"/>  Amors me fet conmencier
<lb n="2"/>    Une chançon nouvele,
<lb n="3"/> Qu'ele me veut enseignier
<lb n="4"/>    A amer la plus bele
<lb n="5"/>    Qui soit el mont vivant :
<lb n="6"/>    C'est la bele au cors gent,
<lb n="7"/>    C'est cele dont je chant.
<lb n="8"/>    Deus m'en doint tel nouvele
<pb n="49"/>
<lb n="9"/>    Qui soit a mon talent !
<lb n="10"/>   Que menu et souvent
<lb n="11"/>   Mes cuers por li sautele.
</ab>
<ab rend="gv" n="2">
<lb n="12"/>  Bien me porroit avancier
<lb n="13"/>   Ma douce dame bele,
<lb n="14"/> S'ele me voloit aidier
<lb n="15"/>   A ceste chançonele.
<lb n="16"/>   Je n'aim nule riens tant
<lb n="17"/>   Conme li seulement
<lb n="18"/>   Et son afetement,
<lb n="19"/>   Qui mon cuer renouvele.
<lb n="20"/>   Amors me lace et prent
<lb n="21"/>   Et fet lié et joiant,
<lb n="22"/>   Por ce qu'a soi m'apele.
</ab>
<ab rend="gv" n="3">
<lb n="23"/>  Quant fine amor me semont,
<lb n="24"/>   Mult me plest et agree,
<lb n="25"/> Que c'est la riens en cest mont
<lb n="26"/>   Que j'ai plus desirree.
<lb n="27"/>   Or la m'estuet servir
<lb n="28"/>   - Ne m'en puis plus tenir -
<lb n="29"/>   Et du tout obeïr
<lb n="30"/>   Plus qu'a riens qui soit nee.
<lb n="31"/>   S'ele me fet languir
<lb n="32"/>   Et vois jusqu'au morir,
<lb n="33"/>   M'ame en sera sauvee.
</ab>
<pb n="50"/>
<ab rend="gv" n="4">
<lb n="34"/>  Se la mieudre de cest mont
<lb n="35"/>   Ne m'a s'amor donee,
<lb n="36"/> Tuit li amoreus diront
<lb n="37"/>   Ci a fort destinee.
<lb n="38"/>   S'a ce puis ja venir
<lb n="39"/>   Qu'aie, sanz repentir,
<lb n="40"/>   Ma joie et mon plesir
<lb n="41"/>   De li, qu'ai tant amee,
<lb n="42"/>   Lors diront, sanz mentir,
<lb n="43"/>   Qu'avrai tout mon desir
<lb n="44"/>   Et ma queste achevee.
</ab>
<ab rend="gv" n="5">
<lb n="45"/>  Cele pour qui souspir,
<lb n="46"/>   La blonde coloree,
<lb n="47"/>   Puet bien dire et gehir
<lb n="48"/>   Que por li, sanz mentir,
<lb n="49"/>   S'est Amors mult hastee.
</ab>
</div>
<pb n="51"/>
<div type="chanson" n="XVI">
<ab rend="gv" n="1">
<lb n="1"/>  En chantant vueil ma dolor descouvrir,
<lb n="2"/> Quant perdu ai ce que plus desirroie.
<lb n="3"/> Las ! si ne sai que puisse devenir,
<lb n="4"/> Que m'amors est ce dont g'espoire joie ;
<lb n="5"/> Si m'estouvra a tel dolor languir,
<lb n="6"/> Quant je ne puis ne veoir ne oïr
<lb n="7"/> La bele riens a qui je m'atendoie.
</ab>
<ab rend="gv" n="2">
<lb n="8"/>  Quant m'en souvient, grief en sont li souspir,
<lb n="9"/> Et c'est toz jorz, ne ja n'en recrerroie.
<lb n="10"/> Por li m'estuet mainte gent obeïr,
<pb n="52"/>
<lb n="11"/> Que je ne sai se nus va cele voie ;
<lb n="12"/> Mès, se nus puet a bone amor venir
<lb n="13"/> Par bien amer et loiaument servir,
<lb n="14"/> Ge sai de voir qu'encore en avrai joie.
</ab>
<ab rend="gv" n="3">
<lb n="15"/>  Mi chant sont tuit plain d'ire et de dolor
<lb n="16"/> Por vos, dame, que je ai tant amee,
<lb n="17"/> Que je ne sai se je chant ou je plor ;
<lb n="18"/> Ensi m'estuet sousfrir ma destinee.
<lb n="19"/> Mès, se Deu plest, oncor verrai le jor
<lb n="20"/> Qu'Amors sera changiee en autre tor,
<lb n="21"/> Si vos donra vers moi meillor pensee.
</ab>
<ab rend="gv" n="4">
<lb n="22"/>  Souviengne vos, dame, de fine amor,
<lb n="23"/> Que loiautez ne vos ait oublïee,
<lb n="24"/> Que je me fi tant en vostre valor
<lb n="25"/> Qu'adès m'est vis que merci ai trouvee,
<lb n="26"/> Et ne por quant je muir et nuit et jor !
<lb n="27"/> Or vous doint Deus, pour oster ma dolor,
<lb n="28"/> Que par vos soit m'ire reconfortee !
</ab>
<ab rend="gv" n="5">
<lb n="29"/>  Dame, bien vueil que vous sachiez de voir
<lb n="30"/> C'onques par moi ne fu mès dame amee,
<lb n="31"/> Ne ja de vous ne me qier mès mouvoir ;
<lb n="32"/> Mon cuer i ai et m'entente atornee.
<pb n="53"/>
<lb n="33"/> Je n'ai mestier, dame, de decevoir,
<lb n="34"/> Que de tel mal ne me sueil pas doloir.
<lb n="35"/> Ne m'esfreez, s'il vous plest, a l'entree !
</ab>
<ab rend="gv" n="6">
<lb n="36"/>  Chançon, va t'en, garde ne remanoir !
<lb n="37"/> Prie celi qui plus i a pooir
<lb n="38"/> Que tu soies souvent par li chantee.
</ab>
</div>
<pb n="54"/>
<div type="chanson" n="XVII">
<ab rend="gv" n="1">
<lb n="1"/>  Je me cuidoie partir
<lb n="2"/> D'Amors, mès riens ne me vaut.
<lb n="3"/> Li douz maus du souvenir,
<lb n="4"/> Qui nuit et jor ne m'i faut,
<lb n="5"/> Le jor m'i fet maint assaut,
<lb n="6"/> Et la nuit ne puis dormir,
<lb n="7"/> Ainz plain et pleur et souspir.
<lb n="8"/> Deus ! tant art quant la remir,
<lb n="9"/> Mès bien sai q'il ne l'en chaut.
</ab>
<pb n="55"/>
<ab rend="gv" n="2">
<lb n="10"/>  Nus ne doit Amors traïr
<lb n="11"/> Fors que garçon et ribaut ;
<lb n="12"/> Et, se n'est par son plesir,
<lb n="13"/> Je n'i voi ne bas ne haut ;
<lb n="14"/> Ainz vueil qu'ele me truist baut
<lb n="15"/> Sanz guiler et sanz mentir ;
<lb n="16"/> Mès se je puis consivir
<lb n="17"/> Le cerf, qui tant puet fouir,
<lb n="18"/> Nus n'est joianz a Thiebaut.
</ab>
<ab rend="gv" n="3">
<lb n="19"/>  Li cers est aventureus
<lb n="20"/> Et si est blans conme nois
<lb n="21"/> Et si a les crins andeus
<lb n="22"/> Plus sors que or espanois.
<lb n="23"/> Li cers est en un defois
<lb n="24"/> A l'entrer mult perilleus
<lb n="25"/> Et si est gardez de leus :
<lb n="26"/> Ce sont felon envïeus
<lb n="27"/> Qui trop grievent aus cortois.
</ab>
<pb n="56"/>
<ab rend="gv" n="4">
<lb n="28"/>  Ainz chevaliers angoisseus
<lb n="29"/> Qui a perdu son hernois,
<lb n="30"/> Ne vielle qui art li feus
<lb n="31"/> Mesons, vignes, blez et pois,
<lb n="32"/> Ne chacierres qui prent sois,
<lb n="33"/> Ne leus qui est fameilleus
<lb n="34"/> N'est avers moi dolereus,
<lb n="35"/> Que je ne soie de ceus
<lb n="36"/> Qui aiment deseur leur pois
</ab>
<ab rend="gv" n="5">
<lb n="37"/>  Dame, une riens vous demant :
<lb n="38"/> Cuidiez vous que soit pechiez
<lb n="39"/> D'ocirre son vrai amant ?
<lb n="40"/> Oïl, voir ! bien le sachiez !
<lb n="41"/> S'il vos plest, si m'ocïez,
<lb n="42"/> Que je le vueil et creant,
<lb n="43"/> Et se melz m'amez vivant,
<lb n="44"/> Je le vos di en oiant,
<lb n="45"/> Mult en seroie plus liez.
</ab>
<pb n="57"/>
<ab rend="gv" n="6">
<lb n="46"/>  Dame, ou nule ne se prent,
<lb n="47"/> Mès que vos vueilliez itant
<lb n="48"/> C'un pou i vaille pitiez !
</ab>
<ab rend="gv" n="7">
<lb n="49"/>  Renaut, Phelippe, Lorent,
<lb n="50"/> Mult sont or li mot sanglent
<lb n="51"/> Dont couvient que vos rïez.
</ab>
</div>
<pb n="58"/>
<div type="chanson" n="XVIII">
<ab rend="gv" n="1">
<lb n="1"/>  De ma dame souvenir
<lb n="2"/> Fet Amors lié mon corage,
<lb n="3"/> Qui me fet joiant morir,
<lb n="4"/> Si la truis vers moi sauvage.
<lb n="5"/> La bele que tant desir
<pb n="59"/>
<lb n="6"/> Fera de moi son plesir,
<lb n="7"/> Que touz sui siens sanz fausser.
<lb n="8"/> Nus ne puet trop acheter
<lb n="9"/> Les biens qu'Amors set doner.
</ab>
<ab rend="gv" n="2">
<lb n="10"/>  Bele et bone, a vos servir
<lb n="11"/> Vueil estre tout mon aage,
<lb n="12"/> Si sui vostres sanz faillir
<lb n="13"/> Et de cuer et de corage.
<lb n="14"/> Car me daigniez retenir,
<lb n="15"/> Amors, par vostre plesir !
<lb n="16"/> Fetes li de moi menbrer !
<lb n="17"/> Nus ne puet trop acheter
<lb n="18"/> Les biens qu'Amors set doner.
</ab>
<ab rend="gv" n="3">
<lb n="19"/>  Une costume a Amors,
<lb n="20"/> Qui ami forment guerroie :
<lb n="21"/> Plere li fet ses dolors.
<lb n="22"/> Ce me senble, por la moie,
<lb n="23"/> Que nus biens ne puet d'aillors
<lb n="24"/> Venir fors du haut secors
<lb n="25"/> Qu'en li me doint Deus trouver.
<lb n="26"/> Nus ne puet trop acheter
<lb n="27"/> Les biens qu'Amors set doner.
</ab>
<pb n="60"/>
<ab rend="gv" n="4">
<lb n="28"/>  Et qui ses tres granz valors
<lb n="29"/> Recorderoit, toute voie
<lb n="30"/> Est ele sor les meillors ;
<lb n="31"/> Qu'adès m'estuet que la voie
<lb n="32"/> Et que sa fresche colors
<lb n="33"/> Soit en mon cuer mireors.
<lb n="34"/> Deus ! con s'i fet biau mirer !
<lb n="35"/> Nus ne puet trop acheter
<lb n="36"/> Les biens qu'Amors set doner.
</ab>
<ab rend="gv" n="5">
<lb n="37"/>  Atendre m'estuet ensi,
<lb n="38"/> Si m'est vis que je foloie.
<lb n="39"/> ja n'i cuit trouver merci,
<lb n="40"/> Si feré, voir, toute voie ;
<lb n="41"/> Qu'en ma dame trop me fi,
<lb n="42"/> Ne je n'ai pas deservi
<lb n="43"/> Que si me doie grever.
<lb n="44"/> Nus ne puet trop acheter
<lb n="45"/> Les biens qu'Amors set doner.
</ab>
<ab rend="gv" n="6">
<lb n="46"/>  Chançon, va t'en tost et di
<lb n="47"/> A Blazon, a mon ami,
<lb n="48"/> Que il te face chanter !
<lb n="49"/> Nus ne puet trop acheter
<lb n="50"/> Les biens qu'Amors set doner.
</ab>
</div>
<pb n="62"/>
<div type="chanson" n="XIX">
<ab rend="gv" n="1">
<lb n="1"/>  Li douz penser et li douz souvenir
<lb n="2"/> M'i font mon cuer esprendre de chanter,
<lb n="3"/> Et fine Amor, qui ne m'i let durer,
<lb n="4"/> Qui fet les siens en joie maintenir
<lb n="5"/> Et met es cuers la douce remenbrance.
<lb n="6"/> Pour c'est Amors de trop haute poissance,
<lb n="7"/> Qui en esmai fet honme resjoïr
<lb n="8"/> Ne pour doloir nel let de li partir.
</ab>
<ab rend="gv" n="2">
<lb n="9"/>  Sens et honor ne puet nus maintenir,
<lb n="10"/> S'il n'a en soi senti les maus d'amer,
<lb n="11"/> N'a grant valor ne puet pour riens monter,
<lb n="12"/> N'onques oncor nel vit nus avenir ;
<lb n="13"/> Pour ce vous pri, d'Amors droite senblance,
<lb n="14"/> C'on ne s'en doit partir pour esmaiance,
<lb n="15"/> Ne ja de moi nou verroiz avenir,
<lb n="16"/> Que touz parfez vueil en amors morir.
</ab>
<pb n="63"/>
<ab rend="gv" n="3">
<lb n="17"/>  Dame, se je vos osasse prïer,
<lb n="18"/> Mult me seroit, ce cuit, bien avenu,
<lb n="19"/> Mès il n'a en moi tant de vertu
<lb n="20"/> Que devant vous vous os bien aresnier ;
<lb n="21"/> Ice me font et m'ocit et m'esmaie.
<lb n="22"/> Vostre biauté fet a mon cuer tel plaie
<lb n="23"/> Que de mes euz seul ne me puis aidier
<lb n="24"/> Dou regarder dont je ai desirrier.
</ab>
<ab rend="gv" n="4">
<lb n="25"/>  Quant me couvient, dame, de vous loignier,
<lb n="26"/> Onques, certes, plus dolenz hons ne fu ;
<lb n="27"/> Et Deus feroit, ce croi, pour moi vertu,
<lb n="28"/> Se je jamès vous pouoie aprochier ;
<lb n="29"/> Que touz les biens et touz les maus que j'aie
<lb n="30"/> Ai je de vous, douce dame veraie,
<lb n="31"/> Ne ja sanz vous nus ne me puist aidier !
<lb n="32"/> Non fera il, q'il n'i avroit mestier.
</ab>
<ab rend="gv" n="5">
<lb n="33"/>  Ses granz biautez, dont nus hons n'a pouoir
<lb n="34"/> Q'il en deïst la cinqantisme part,
<lb n="35"/> Li dit plesant, li amoreus regart
<lb n="36"/> M'i font souvent resjoïr et doloir.
<pb n="64"/>
<lb n="37"/> Joie en atent, que mes cuers a ce bee,
<lb n="38"/> Et la poors rest dedenz moi entree.
<lb n="39"/> Ensi m'estuet morir par estouvoir
<lb n="40"/> En grant esmai, en joie et en voloir.
</ab>
<ab rend="gv" n="6">
<lb n="41"/>  Dame, de qui est ma granz desirree,
<lb n="42"/> Saluz vos mant d'outre la mer salee,
<lb n="43"/> Conme a celi ou je pens main et soir ;
<lb n="44"/> N'autres pensers ne me fet joie avoir.
</ab>
</div>
<pb n="65"/>
<div type="chanson" n="XX">
<ab rend="gv" n="1">
<lb n="1"/>  Chanter m'estuet, que ne m'en puis tenir,
<lb n="2"/> Et si n'ai je fors qu'ennui et pesance ;
<lb n="3"/> Mès tout adès se fet bon resjoïr,
<lb n="4"/> Qu'en fere duel nus del mont ne s'avance.
<lb n="5"/> Je ne chant pas com hons qui soit amez,
<lb n="6"/> Mès com destroiz, pensis et esgarez ;
<lb n="7"/> Que je n'ai mès de bien nule esperance,
<lb n="8"/> Ainz sui toz jorz a parole menez.
</ab>
<ab rend="gv" n="2">
<lb n="9"/>  Je vous di bien une riens sanz mentir :
<lb n="10"/> Qu'en Amors a eür et grant cheance.
<lb n="11"/> Se je de li me poïsse partir,
<lb n="12"/> Melz me venist qu'estre sires de France.
<lb n="13"/> Ore ai je dit com fous desesperez :
<lb n="14"/> Melz aim morir recordant ses biautez
<lb n="15"/> Et son grant sens et sa douce acointance
<lb n="16"/> Qu'estre sires de tout le mont clamez.
</ab>
<ab rend="gv" n="3">
<lb n="17"/>  Ja n'avrai bien, gel sai a escïent,
<lb n="18"/> Qu'Amors me het et ma dame m'oublie,
<pb n="66"/>
<lb n="19"/> S'est il resons, qui a amer entent,
<lb n="20"/> Q'il ne dout mort ne paine ne folie.
<lb n="21"/> Puis que me sui a ma dame donez,
<lb n="22"/> Amors le veut, et quant il est ses grez,
<lb n="23"/> Ou je morrai ou je ravrai m'amie,
<lb n="24"/> Ou ma vie n'iert mie ma santez.
</ab>
<ab rend="gv" n="4">
<lb n="25"/>  Li Fenix qiert la busche et le sarment
<lb n="26"/> En quoi il s'art et gete fors de vie.
<lb n="27"/> Ausi quis je ma mort et mon torment,
<lb n="28"/> Qant je la vi, se pitiez ne m'aïe.
<lb n="29"/> Deus ! tant me fu li veoirs savorez
<lb n="30"/> Dont j'avrai puis tant de maus endurez !
<lb n="31"/> Li souvenirs me fet morir d'envie
<lb n="32"/> Et li desirs et la granz volentez.
</ab>
<ab rend="gv" n="5">
<lb n="33"/>  Mult est Amors de merveilleus pouoir,
<lb n="34"/> Qui bien et mal fet tant com li agree.
<lb n="35"/> Moi fet ele trop longuement doloir ;
<lb n="36"/> Resons me dit que g'en ost ma pensee.
<lb n="37"/> Mès j'ai un cuer, ains teus ne fu trouvez ;
<lb n="38"/> Touz jorz me dit : <q>« Amez ! amez ! amez ! »,</q>
<lb n="39"/> N'autre reson n'iert ja par lui moustree,
<lb n="40"/> Et j'amerai, n'en puis estre tornez.
</ab>
<pb n="67"/>
<ab rend="gv" n="6">
<lb n="41"/>  Dame, merci ! qui touz les biens savez.
<lb n="42"/> Toutes valors et toutes granz bontez
<lb n="43"/> Sont plus en vous qu'en dame qui soit nee.
<lb n="44"/> Secourez moi, que fere le poëz !
</ab>
<ab rend="gv" n="7">
<lb n="45"/>  Chançon, Phelipe, a mon ami, courez !
<lb n="46"/> Puis que il s'est dedenz la cort boutez,
<lb n="47"/> Bien est s'amors en haïne tornee ;
<lb n="48"/> A paine ert ja de bele dame amez.
</ab>
</div>
<pb n="68"/>
<div type="chanson" n="XXI">
<ab rend="gv" n="1">
<lb n="1"/>  Tout autresi con l'ente fet venir
<lb n="2"/> Li arrousers de l'eve qui chiet jus,
<lb n="3"/> Fet bone amor nestre et croistre et florir
<lb n="4"/> Li ramenbrers par coustume et par us.
<lb n="5"/> D'amors loial n'iert ja nus au desus,
<lb n="6"/> Ainz li couvient au desouz maintenir.
<pb n="69"/>
<lb n="7"/>    Por c'est ma douce dolor
<lb n="8"/>    Plaine de si grant poor,
<lb n="9"/>    Dame, si faz grant vigor
<lb n="10"/>   De chanter, quant de cuer plor.
</ab>
<ab rend="gv" n="2">
<lb n="11"/>  Pleüst a Dieu, pour ma dolor garir,
<lb n="12"/> Qu'el fust Tisbé, car je sui Piramus ;
<lb n="13"/> Mès je voi bien ce ne puet avenir :
<lb n="14"/> Ensi morrai que ja n'en avrai plus.
<lb n="15"/> Ahi, bele ! con sui pour vous confus !
<lb n="16"/> Que d'un qarrel me venistes ferir,
<lb n="17"/>   Espris d'ardant feu d'amor,
<lb n="18"/>   Quant vos vi le premier jor.
<lb n="19"/>   Li ars ne fu pas d'aubor,
<lb n="20"/>   Qui si trest par grant douçor.
</ab>
<ab rend="gv" n="3">
<lb n="21"/>  Dame, se je servisse Dieu autant
<lb n="22"/> Et priasse de verai cuer entier
<lb n="23"/> Con je faz vous, je sai certainement
<lb n="24"/> Qu'en Paradis n'eüst autel loier ;
<pb n="70"/>
<lb n="25"/> Mès je ne puis ne servir ne prïer
<lb n="26"/> Nului fors vous, a qui mes cuers s'atent,
<lb n="27"/>   Si ne puis apercevoir
<lb n="28"/>   Que ja joie en doie avoir,
<lb n="29"/>   Et si ne vos puis vooir
<lb n="30"/>   Fors d'euz clos et de cuer noir.
</ab>
<ab rend="gv" n="4">
<lb n="31"/>  La prophete dit voir, qui pas ne ment,
<lb n="32"/> Que en la fin faudront li droiturier,
<lb n="33"/> Et la fins est venue voirement,
<lb n="34"/> Que cruautez vaint merci et prïer,
<lb n="35"/> Ne servises n'i puet avoir mestier,
<lb n="36"/> Ne bone amor n'atendre longuement,
<lb n="37"/>   Ainz a plus orgueus pouoir
<lb n="38"/>   Et beubanz que douz vouloir,
<lb n="39"/>   N'encontre Amor n'a savoir
<lb n="40"/>   Q'atendue sanz espoir.
</ab>
<ab rend="gv" n="5">
<lb n="41"/>  Aygles, sanz vos ne puis merci trouver.
<lb n="42"/> Bien sai et voi qu'a touz biens ai failli,
<pb n="71"/>
<lb n="43"/> Se vous ensi me volez eschiver,
<lb n="44"/> Que vous de moi n'aiez quelque merci.
<lb n="45"/> Ja n'avrez mès nul si loial ami
<lb n="46"/> Ne ne porroiz a nul jor recovrer.
<lb n="47"/>   Et je me morrai chetis,
<lb n="48"/>   Ma vie sera mès pis
<lb n="49"/>   Loing de vostre biau cler vis,
<lb n="50"/>   Ou nest la rose et li lis.
</ab>
<ab rend="gv" n="6">
<lb n="51"/>  Aygle, j'ai touz jorz apris
<lb n="52"/>   A estre loiaus amis,
<lb n="53"/>   Si me vaudroit melz un ris
<lb n="54"/>   De vous qu'autre paradis.
</ab>
</div>
<pb n="73"/>
<div type="chanson" n="XXII">
<ab rend="gv" n="1">
<lb n="1"/>  A enviz sent mal qui ne l'a apris :
<lb n="2"/> Guerir l'estuet ou morir ou remaindre,
<lb n="3"/> Et li miens maus, las ! dont je ne m'os plaindre,
<lb n="4"/> Icil par est seur touz poosteïs.
<lb n="5"/> Morir en vueil, mès quant me vient devant
<lb n="6"/> L'esperance de la grant joie ataindre,
<lb n="7"/> Lors me confort. Voire, qui poïst tant
<lb n="8"/> Sousfrir en pais, mès ne puis, ce m'est vis !
</ab>
<ab rend="gv" n="2">
<lb n="9"/>  Et cil qui est d'Amors si entrepris
<lb n="10"/> Qu'il li estuet a sa volenté maindre,
<lb n="11"/> Mult me merveil s'Amors se puet tant faindre
<lb n="12"/> Vers moi, qui sui a ma dame ententis ;
<lb n="13"/> Despuis que vi son biau cors droit et gent
<lb n="14"/> Et son cler vis, qui trop m'i set destraindre,
<lb n="15"/> Nel cuidai pas trouver si decevant
<lb n="16"/> Conme il estoit ; oncor m'en va il pis.
</ab>
<ab rend="gv" n="3">
<lb n="17"/>  Mès cil qui sert et merci i atent,
<lb n="18"/> Cil doit avoir joie fine et entiere ;
<lb n="19"/> Et je, qui n'os vers li fere proiere
<lb n="20"/> - Tant par redout son escondisement -,
<lb n="21"/> G'en deüsse partir, voire par foi,
<lb n="22"/> Mès je ne puis veoir en quel maniere.
<lb n="23"/> Estre ne puet ensi, a li m'otroi,
<lb n="24"/> Qu'en mon dangier n'est ele de noient.
</ab>
<pb n="74"/>
<ab rend="gv" n="4">
<lb n="25"/>  Dès ore mès vueil prïer en chantant,
<lb n="26"/> Et, se li plest, ne me sera tant fiere,
<lb n="27"/> Car je ne cuit que nus hons qui reqiere
<lb n="28"/> Merci d'amors, qu'il n'ait le cuer plorant,
<lb n="29"/> Que, se Pitiez li chiet aus piez por moi,
<lb n="30"/> Si dout je mult qu'ele ne la conqiere.
<lb n="31"/> Ensi ne sai se faz sens ou foloi,
<lb n="32"/> Car cist esgarz va par son jugement.
</ab>
<ab rend="gv" n="5">
<lb n="33"/>  Se ma dame ne prent oncor conroi
<lb n="34"/> De moi, qui l'aim par si grant couvoitise,
<lb n="35"/> Mult la desir et, s'ele me desprise,
<lb n="36"/> Narcisus sui, qui noia tout par soi.
<lb n="37"/> Noiez sui près, loing est ma garison,
<lb n="38"/> S'entendré je touz jorz a son servise.
<lb n="39"/> Servir doi bien pour si grant guerredon ;
<lb n="40"/> Mult voudroie qu'ele en seüst ma foi.
</ab>
<ab rend="gv" n="6">
<lb n="41"/>  Dame, merci ! qu'aie de vos pardon !
<lb n="42"/> Se je vous aim, ci a bele entreprise.
<lb n="43"/> Je ne puis pas bien couvrir ma reson,
<lb n="44"/> Si le savrez encor, si con je croi.
</ab>
</div>
<pb n="79"/>
<div type="chanson" n="XXIII">
<ab rend="gv" n="1">
<lb n="1"/>  Chançon ferai, que talenz m'en est pris,
<lb n="2"/> De la meilleur qui soit en tout le mont.
<lb n="3"/> De la meilleur ? Je cuit que j'ai mespris.
<lb n="4"/> S'ele fust teus, se Deus joie me dont,
<lb n="5"/> De moi li fust aucune pitié prise,
<lb n="6"/> Qui sui touz siens et sui a sa devise.
<lb n="7"/> Pitiez de cuer, Deus ! que ne s'est assise
<lb n="8"/> En sa biauté ? Dame, qui merci proi,
<lb n="9"/>    Je sent les maus d'amer por vos.
<lb n="10"/>        Sentez les vos por moi ?
</ab>
<ab rend="gv" n="2">
<lb n="11"/>  Douce dame, sanz amor fui jadis,
<lb n="12"/> Quant je choisi vostre gente façon ;
<lb n="13"/> Et quant je vi vostre tres biau cler vis,
<lb n="14"/> Si me raprist mes cuers autre reson :
<lb n="15"/> De vos amer me semont et justise,
<lb n="16"/> A vos en est a vostre conmandise.
<lb n="17"/> Li cors remaint, qui sent felon juïse,
<lb n="18"/> Se n'en avez merci de vostre gré.
<lb n="19"/>   Li douz mal dont j'atent joie
<lb n="20"/>        M'ont si grevé
<lb n="21"/>   Morz sui, s'ele m'i delaie.
</ab>
<pb n="80"/>
<ab rend="gv" n="3">
<lb n="22"/>  Mult a Amors grant force et grant pouoir,
<lb n="23"/> Qui sanz reson fet choisir a son gré.
<lb n="24"/> Sanz reson ? Deus ! je ne di pas savoir,
<lb n="25"/> Car a mes euz en set mes cuers bon gré,
<lb n="26"/> Qui choisirent si tres bele senblance,
<lb n="27"/> Dont jamès jor ne ferai desevrance,
<lb n="28"/> Ainz sousfrirai por li grief penitance,
<lb n="29"/> Tant que pitiez et merciz l'en prendra.
<lb n="30"/>   Diré vos qui mon cuer enblé m'a ?
<lb n="31"/>   Li douz ris et li bel oeil qu'ele a.
</ab>
<ab rend="gv" n="4">
<lb n="32"/>  Douce dame, s'il vos plesoit un soir,
<lb n="33"/> M'avrïez vos plus de joie doné
<lb n="34"/> C'onques Tristans, qui en fist son pouoir,
<lb n="35"/> N'en pout avoir nul jor de son aé ;
<lb n="36"/> La moie joie est tornee a pesance.
<lb n="37"/> Hé, cors sanz cuer ! de vos fet grant venjance
<lb n="38"/> Cele qui m'a navré sanz defiance,
<lb n="39"/> Et ne por quant je ne la lerai ja.
<lb n="40"/>   L'en doit bien bele dame amer
<lb n="41"/>        Et s'amor garder, qui l'a.
</ab>
<pb n="81"/>
<ab rend="gv" n="5">
<lb n="42"/>  Dame, por vos vueil aler foloiant,
<lb n="43"/> Que je en aim mes maus et ma dolor,
<lb n="44"/> Qu'après les maus la grant joie en atent
<lb n="45"/> Que je avrai, se Deu plest, a brief jor.
<lb n="46"/> Amors, merci ! ne soiez oublïee !
<lb n="47"/> S'or me failliez, c'iert traïson doublee,
<lb n="48"/> Que mes granz maus por vos si fort m'agree.
<lb n="49"/> Ne me metez longuement en oubli !
<lb n="50"/>   Se la bele n'a de moi merci,
<lb n="51"/>   Je ne vivrai mie longuement ensi.
</ab>
<ab rend="gv" n="6">
<lb n="52"/>  La grant biautez qui m'esprent et agree,
<lb n="53"/> Qui seur toutes est la plus desirree,
<lb n="54"/> M'a si lacié mon cuer en sa prison.
<lb n="55"/>   Deus ! je ne pens s'a li non.
<lb n="56"/>   A moi que ne pense ele donc ?
</ab>
</div>
<pb n="83"/>
<div type="chanson" n="XXIV">
<ab rend="gv" n="1">
<lb n="1"/>  Contre le tens qui devise
<lb n="2"/> Yver et pluie d'esté,
<lb n="3"/> Et la mauvis se debrise,
<lb n="4"/> Qui de lonc tens n'a chanté,
<lb n="5"/> Ferai chançon, car a gré
<lb n="6"/> Me vient que j'ai enpensé.
<lb n="7"/> Amors, qui en moi s'est mise,
<lb n="8"/> Bien m'a droit son dart geté.
</ab>
<ab rend="gv" n="2">
<lb n="9"/>  Douce dame, de franchise
<lb n="10"/> N'ai je point en vous trouvé,
<lb n="11"/> S'ele ne s'i est puis mise
<lb n="12"/> Que je ne vous esgardé.
<lb n="13"/> Trop avez vers moi fierté,
<lb n="14"/> Mès ce fet vostre biauté,
<lb n="15"/> Ou il n'a point de devise ;
<lb n="16"/> Tant en i a grant plenté.
</ab>
<ab rend="gv" n="3">
<lb n="17"/>  En moi n'a pas abstinence
<lb n="18"/> Que je puisse ailleurs penser
<lb n="19"/> Fors qu'a li, ou conoissance
<lb n="20"/> Ne merci ne puis trouver.
<lb n="21"/> Bien fui fez pour li amer,
<lb n="22"/> Car ne m'en puis saouler,
<lb n="23"/> Et qant plus avrai cheance,
<lb n="24"/> Plus la me couvient douter.
</ab>
<pb n="84"/>
<ab rend="gv" n="4">
<lb n="25"/>  D'une riens sui en dotance
<lb n="26"/> Que je ne puis plus celer :
<lb n="27"/> Qu'en li n'ait un pou d'enfance.
<lb n="28"/> Ce me fet desconforter
<lb n="29"/> Que, s'a moi a bon penser,
<lb n="30"/> Ne l'ose ele demoustrer.
<lb n="31"/> Si feïst qu'a sa senblance
<lb n="32"/> Le peüsse deviner !
</ab>
<ab rend="gv" n="5">
<lb n="33"/>  Dès que je li fis prïere
<lb n="34"/> Et la pris a esgarder,
<lb n="35"/> Me fist Amors la lumiere
<lb n="36"/> Des euz par le cuer passer.
<lb n="37"/> Cist conduiz me fet grever,
<lb n="38"/> Dont je ne me sai garder,
<lb n="39"/> N'il ne puet torner arriere ;
<lb n="40"/> Li cuers melz voudroit crever.
</ab>
<ab rend="gv" n="6">
<lb n="41"/>  Dame, a vos m'estuet clamer
<lb n="42"/> Et que merci vos reqiere.
<lb n="43"/> Deus m'i dont merci trouver !
</ab>
</div>
<pb n="85"/>
<div type="chanson" n="XXV">
<ab rend="gv" n="1">
<lb n="1"/>  Dame, l'en dit que l'en muert bien de joie.
<lb n="2"/> Je l'ai douté, mès ce fu pour noient
<lb n="3"/> Que je cuidai, s'entre voz braz estoie,
<lb n="4"/> Que je fenisse enqui joieusement.
<lb n="5"/> Si douce morz fust bien a mon talent,
<lb n="6"/> Que la dolor d'amors qui me guerroie
<lb n="7"/> Par est si grant que du morir m'esfroie.
</ab>
<ab rend="gv" n="2">
<lb n="8"/>  Se Deus me doint ce que je li querroie,
<lb n="9"/> Ce me retient a morir seulement,
<pb n="86"/>
<lb n="10"/> Que resons est, se je por li moroie,
<lb n="11"/> Qu'ele en eüst por moi son cuer dolent ;
<lb n="12"/> Et je me doi garder a escïent
<lb n="13"/> De corocier li, qu'estre ne voudroie
<lb n="14"/> En Paradis, s'ele n'i estoit moie.
</ab>
<ab rend="gv" n="3">
<lb n="15"/>  Deus nous pramet que, qui porra ataindre
<lb n="16"/> A Paradis, q'il porra souhedier
<lb n="17"/> Quanq'il voudra ; ja puis ne l'estuet plaindre,
<lb n="18"/> Que il l'avra tantost sanz delaier ;
<lb n="19"/> Et, se je puis Paradis gaaignier,
<lb n="20"/> La avrai je ma dame sanz contraindre,
<lb n="21"/> Ou Deus fera sa parole remaindre.
</ab>
<ab rend="gv" n="4">
<lb n="22"/>  Tres granz amors ne puet partir ne fraindre,
<lb n="23"/> S'el n'est en cuer desloial, losengier,
<lb n="24"/> Faus, guileor, qu'a mentir et a faindre
<lb n="25"/> Font les loiaus de leur joie esloignier.
<lb n="26"/> Mès ma dame set bien, au mien cuidier,
<lb n="27"/> A ses doz moz cointes si bel ataindre
<lb n="28"/> Qu'ele i conoist ce qui la fet destraindre.
</ab>
<ab rend="gv" n="5">
<lb n="29"/>  Se je puis tant vivre que il li chaille
<lb n="30"/> De mes dolors, bien porroie guerir ;
<pb n="87"/>
<lb n="31"/> Mès ele tient mes diz a controuvaille
<lb n="32"/> Et dit toz jorz que je la vueil traïr ;
<lb n="33"/> Et je l'aim tant et la vueil et desir
<lb n="34"/> Q'el mont n'a bien qui sanz li riens me vaille.
<lb n="35"/> Melz vaut la morz que trop vilaine faille.
</ab>
<ab rend="gv" n="6">
<lb n="36"/>  Dame, qui veut son prison bien tenir
<lb n="37"/> Et si l'a pris a si dure bataille,
<lb n="38"/> Doner li doit le grain après la paille.
</ab>
</div>
<pb n="88"/>
<div type="chanson" n="XXVI">
<ab rend="gv" n="1">
<lb n="1"/>  Je ne puis pas bien metre en nonchaloir
<lb n="2"/> Que je ne chant, quant Amors m'en semont,
<lb n="3"/> Que de ç'ai je le greigneur duel du mont
<lb n="4"/> Que je n'os pas descouvrir ma pensee,
<lb n="5"/> Ce dont je voi les autres decevoir.
<lb n="6"/> Tels fet senblant d'amor qui point n'i bee ;
<lb n="7"/> Por ce chant je que g'en refraig mon plor,
<lb n="8"/> Et s'en atent joie après ma dolor.
</ab>
<ab rend="gv" n="2">
<lb n="9"/>  Ceste dolor me devroit mult seoir
<lb n="10"/> Qui est sanz rive et n'i a point de font ;
<pb n="89"/>
<lb n="11"/> Et s'il est nus qu'autrement m'en respont,
<lb n="12"/> Je l'en avrai mult tost reson moustree ;
<lb n="13"/> Qu'après granz maus, ce dit on tot por voir,
<lb n="14"/> Est mainte foiz grant joie recouvree.
<lb n="15"/> S'il ensi est, dont n'ai je pas poor
<lb n="16"/> Que de mes maus n'aie bien le retor.
</ab>
<ab rend="gv" n="3">
<lb n="17"/>  Ice retor, Deus ! et quant l'avrai gié ?
<lb n="18"/> Certes, dame, de vos sole l'atent.
<lb n="19"/> Les voz biautez et vostre fin senblant
<lb n="20"/> Me font avoir une bone esperance ;
<lb n="21"/> Et si ne sai se je ai foloié,
<lb n="22"/> Que mult redout de vous fausse senblance.
<lb n="23"/> Ensi le di, que ne m'en puis celer,
<lb n="24"/> Ne ne m'en puis partir ne remuër.
</ab>
<ab rend="gv" n="4">
<lb n="25"/>  Dou remuër ja ne prendrai congié,
<lb n="26"/> Nel feroie por riens qui soit vivant ;
<lb n="27"/> Si i parra, quant mis m'en sui en tant
<lb n="28"/> Que j'atendrai queus sera ma cheance,
<lb n="29"/> Et couverrai ensi mon cuer irié
<lb n="30"/> Et si savrai s'Amors a conoissance,
<lb n="31"/> Ne s'ele set ami guerredoner.
<lb n="32"/> Ja n'i perdrai pour belement celer.
</ab>
<pb n="90"/>
<ab rend="gv" n="5">
<lb n="33"/>  Celer dit on que mult vaut a ami,
<lb n="34"/> Mès ne m'en puis apercevoir de rien.
<lb n="35"/> Li miens celers me fet plus mal que bien,
<lb n="36"/> Que jangleor, qui poignent et atisent,
<lb n="37"/> Vont tant parlant que tantost ont merci,
<lb n="38"/> Ne le mentir une feve ne prisent.
<lb n="39"/> Et je, dame, me rent a vos pensis,
<lb n="40"/> Hunbles, celanz et fins, loiaus amis.
</ab>
<ab rend="gv" n="6">
<lb n="41"/>  Nus hons n'ert ja de bien amer espris,
<lb n="42"/> S'il est de cuer decevanz et faintis.
</ab>
</div>
<pb n="91"/>
<div type="chanson" n="XXVII">
<ab rend="gv" n="1">
<lb n="1"/>  Empereor ne roi n'ont nul pouoir
<lb n="2"/> Envers Amors, ice vous vueil prouver :
<lb n="3"/> Il puënt bien doner de leur avoir,
<lb n="4"/> Terres et fiez, et mesfez pardoner,
<lb n="5"/> Mès Amors puet honme de mort garder
<lb n="6"/>    Et doner joie qui dure,
<lb n="7"/>    Plaine de bone aventure.
</ab>
<ab rend="gv" n="2">
<lb n="8"/>  Amors, fet bien un honme melz valoir,
<lb n="9"/> Que nus fors li ne porroit amender ;
<lb n="10"/> Le grant desir done du douz voloir,
<lb n="11"/> Tel que nus hons ne puet autre penser.
<lb n="12"/> Seur toute riens doit on Amors amer ;
<lb n="13"/>   En li ne faut fors mesure
<lb n="14"/>   Et ce qu'ele m'est trop dure.
</ab>
<pb n="92"/>
<ab rend="gv" n="3">
<lb n="15"/>  S'Amors vosist guerredoner autant
<lb n="16"/> Conme ele puet, mult fust ses nons a droit,
<lb n="17"/> Mès el ne veut, dont j'ai le cuer dolent,
<lb n="18"/> Qu'ensi me tient sanz guerredon destroit ;
<lb n="19"/> Et je sui cil, quels que la fins en soit,
<lb n="20"/>   Qui a li servir s'otroie.
<lb n="21"/>   Empris l'ai, n'en recrerroie.
</ab>
<ab rend="gv" n="4">
<lb n="22"/>  Dame, avra ja bien qui merci atent ?
<lb n="23"/> Vous savez bien de moi au parestroit
<lb n="24"/> Que vostres sui, ne puet estre autrement ;
<lb n="25"/> Je ne sai pas se ce mal me feroit.
<lb n="26"/> De tant d'essais fetes petit d'esploit,
<lb n="27"/>   Que, se je dire l'osoie,
<lb n="28"/>   Trop me demeure la joie.
</ab>
<ab rend="gv" n="5">
<lb n="29"/>  Je ne cuit pas q'il onques fust nus hon
<lb n="30"/> Qu'Amors tenist en point si perilleus.
<lb n="31"/> Tant m'i destraint que g'en pert ma reson ;
<lb n="32"/> Bien sent et voi que ce n'est mie a gieus.
<lb n="33"/> Quant me moustroit ses senblanz amoreus,
<lb n="34"/>   Bien cuidai avoir amie,
<lb n="35"/>   Mès oncor ne l'ai je mie.
</ab>
<pb n="93"/>
<ab rend="gv" n="6">
<lb n="36"/>  Dame, ma mort et ma vie
<lb n="37"/>   Est en vous, que que je die.
</ab>
<ab rend="gv" n="7">
<lb n="38"/>  Raoul, cil qui sert et prie
<lb n="39"/>   Avroit bien mestier d'aïe.
</ab>
</div>
<pb n="94"/>
<div type="chanson" n="XXVIII">
<ab rend="gv" n="1">
<lb n="1"/>  Por froidure ne por yver felon
<lb n="2"/>         Ne lesserai
<lb n="3"/> Que ne face d'amors une chançon,
<lb n="4"/>         Et si dirai
<lb n="5"/> Que qui aime repente s'en, s'il puet.
<lb n="6"/> Chascuns le dit, mès mentir l'en estuet.
<lb n="7"/> Qui bien aime, il ne s'en puet partir,
<lb n="8"/> Tant que l'ame li soit du cors partie.
</ab>
<pb n="95"/>
<ab rend="gv" n="2">
<lb n="9"/>  Por moi le di, que j'ai mis a reson :
<lb n="10"/>        A moi tençai.
<lb n="11"/> Plus pren conseil de si fete acheson,
<lb n="12"/>        Plus m'en esmai,
<lb n="13"/> Que li esmais de mon fin penser muet.
<lb n="14"/> Plus pens a li, et plus en i apluet.
<lb n="15"/> Dame, merci ! je ne vos puis faillir ;
<lb n="16"/> Ançois sera mers por pluie faillie.
</ab>
<ab rend="gv" n="3">
<lb n="17"/>  Dame, se j'ai de mes granz maus poor,
<lb n="18"/>        Ne vous poist pas,
<lb n="19"/> Que bien poëz alegier ma dolor.
<lb n="20"/>        Et tu, t'en vas,
<lb n="21"/> Chançon, a li, si li di en plorant
<lb n="22"/> Qu'une merciz d'amors en souspirant
<lb n="23"/> Vaut bien cent tanz a fin, loial ami
<lb n="24"/> Que ne porroit pour riens cuidier s'amie.
</ab>
<ab rend="gv" n="4">
<lb n="25"/>  Fort sont li laz et grant li couvertor
<lb n="26"/>        - Ce n'est pas gas -
<lb n="27"/> En que cil est qui aime par amor.
<lb n="28"/>        Et qu'en diras,
<lb n="29"/> Puis que je sai et conois son senblant
<lb n="30"/> Et je me tieng ensi devers sa gent ?
<lb n="31"/> M'a ele donc pris, lïé ne saisi ?
<lb n="32"/> Oïl, certes, ja n'en ert dessaisie.
</ab>
<pb n="96"/>
<ab rend="gv" n="5">
<lb n="33"/>  Puis qu'ensi est, j'atendrai bonement
<lb n="34"/>        En lonc espoir,
<lb n="35"/> Car il n'est riens que je vousisse tant
<lb n="36"/>        Con son vouloir
<lb n="37"/> Faire par tout sanz acheson trouver,
<lb n="38"/> Et el seüst mon cuer et mon penser ;
<lb n="39"/> Que par ce cuit que j'avroie merci.
<lb n="40"/> Deus, quant verrai pour quoi je la mercie !
</ab>
<ab rend="gv" n="6">
<lb n="41"/>  Nus ne porroit de cestui mal esmer
<lb n="42"/> Fors vos, dame, conbien il puet durer ;
<lb n="43"/> Et, s'il vous plest, nel metez en oubli,
<lb n="44"/> Que nule foiz mes cuers ne vous oublie.
</ab>
</div>
<pb n="97"/>
<div type="chanson" n="XXIX">
<ab rend="gv" n="1">
<lb n="1"/>  Coustume est bien, quant on tient un prison,
<lb n="2"/> Qu'on ne le veut oïr ne escouter,
<lb n="3"/> Car nule riens ne fet tant cuer felon
<lb n="4"/> Con grant pouoir, qui mal en veut user.
<lb n="5"/> Pour ce, dame, de moi m'estuet douter,
<lb n="6"/> Car je n'i os parler de raençon
<pb n="98"/>
<lb n="7"/> N'estre ostagiez s'en bele guise non.
<lb n="8"/> Après tout ce ne puis je eschaper.
</ab>
<ab rend="gv" n="2">
<lb n="9"/>  D'une chose ai au cuer grant soupeçon,
<lb n="10"/> Et c'est la riens qui plus me fet douter :
<lb n="11"/> Que tant de genz li vont tout environ.
<lb n="12"/> Je sai de voir que c'est por moi grever ;
<lb n="13"/> Adès dïent : <q>« Dame, on vos veut guiler ;
<lb n="14"/> Ja par amors n'amera riches hom ».</q>
<lb n="15"/> Mès il mentent, li losengier felon,
<lb n="16"/> Car qui plus a, melz doit amors garder.
</ab>
<ab rend="gv" n="3">
<lb n="17"/>  Se ma dame ne veut amer nului,
<lb n="18"/> Moi ne autrui, cinq cenz merciz l'en rent,
<lb n="19"/> Qu'assez i a d'autres que je ne sui
<lb n="20"/> Qui la prïent de faus cuer baudement.
<lb n="21"/> Esbaudise fet gaaingnier souvent,
<lb n="22"/> Mès ne sé riens, quant je devant li sui ;
<pb n="99"/>
<lb n="23"/> Tant ai de mal et de paine et d'ennui,
<lb n="24"/> Quant me couvient dire : <q>« A Dieu vous conmant ! »</q>
</ab>
<ab rend="gv" n="4">
<lb n="25"/>  Vous savez bien qu'en ne conoist en lui
<lb n="26"/> Ce qu'en conoist en autrui plainement.
<lb n="27"/> Ma grant folie onques jor ne conui,
<lb n="28"/> Tant ai amé de fin cuer loiaument ;
<lb n="29"/> Mès une riens m'i fet alegement :
<lb n="30"/> Qu'en esperance ai un pou de refui.
<lb n="31"/> Li oiselez se va ferir el glui,
<lb n="32"/> Quant il ne puet trouver autre garant.
</ab>
<ab rend="gv" n="5">
<lb n="33"/>  Souvent m'avient, quant je pens bien a li,
<lb n="34"/> Qu'a mes dolors une douçors me vient
<lb n="35"/> Si granz au cuer que trestouz m'entroubli,
<lb n="36"/> Et m'est a vis qu'entre ses braz me tient ;
<lb n="37"/> Et après ce, quant li sens me revient
<lb n="38"/> Et je voi bien qu'a tout ce ai failli,
<lb n="39"/> Lors me courrouz et ledange et maudi,
<lb n="40"/> Car je sai bien que il ne l'en souvient.
</ab>
<pb n="100"/>
<ab rend="gv" n="6">
<lb n="41"/>  Bele du tout et dure de merci,
<lb n="42"/> Se mi travail ne sont par vous meri,
<lb n="43"/> Mult vivrai mal, s'a vivre me couvient.
</ab>
</div>
<div type="chanson" n="XXX">
<ab rend="gv" n="1">
<lb n="1"/>  Savez por quoi Amors a non amors,
<lb n="2"/> Qui ne grieve fors les siens soulement ?
<lb n="3"/> Qui le savra s'en die son talant,
<lb n="4"/> Car je nel sai, se Deus me doint secors !
<pb n="101"/>
<lb n="5"/> Amors semble deable qui maistrie :
<lb n="6"/> Plus engigne celui qu'en li se fie ;
<lb n="7"/> Et poise m'en, se j'aie ja merci,
<lb n="8"/> Plus que por moi cent mile tanz por li,
<lb n="9"/> Quant on la puet rester de felonnie.
</ab>
<ab rend="gv" n="2">
<lb n="10"/>  Je sui touz siens et s'en sent les dolors,
<lb n="11"/> Et me poise de son mal durement,
<lb n="12"/> Et en son bien cuit mon avancement,
<lb n="13"/> Car de seignors vient granz biens a plusors ;
<lb n="14"/> Et cil sert bien son seignor qui chastie,
<lb n="15"/> A cui poise, quant il fait vilenie.
<lb n="16"/> Mais Amors n'a cure de nul chasti,
<lb n="17"/> Car ele a tant et veü et oï
<lb n="18"/> Que ne li chaut de rien que on li die.
</ab>
<ab rend="gv" n="3">
<lb n="19"/>  Amors m'a fait tantes foiz corrocier
<lb n="20"/> Qu'en mon corrouz n'a mès point de pooir,
<lb n="21"/> Ainz sui plus siens, quant plus me desespoir.
<lb n="22"/> Ausi con cil qui delez le foier
<lb n="23"/> Gist malades et ne se puet desfendre
<pb n="102"/>
<lb n="24"/> Et menace la gent par mi a fendre,
<lb n="25"/> Ausi di je ce por moi desenfler.
<lb n="26"/> Il fait grant bien, quant on en ot parler ;
<lb n="27"/> Mieuz en puet on l'assaut d'Amors atendre.
</ab>
<ab rend="gv" n="4">
<lb n="28"/>  Se je m'en duil, ne fait a merveillier,
<lb n="29"/> Que Deus la fist pour gent faire doloir.
<lb n="30"/> La ou Amors la m'amena veoir
<lb n="31"/> Oi je adès un tres douz atochier
<lb n="32"/> Qu'ele me fist de sa blance main tendre,
<lb n="33"/> Quant par la main me prist au salu rendre.
<lb n="34"/> Mieuz aim la main dont me volt adeser
<lb n="35"/> Que l'autre cors ou ce me fait penser,
<lb n="36"/> Car dou confort set Amors as siens rendre.
</ab>
<ab rend="gv" n="5">
<lb n="37"/>  Qui set amer, il savroit bien haïr,
<lb n="38"/> Se il voloit, plus que nus autres hom,
<lb n="39"/> Mais n'est pour ce loiautez ne raison,
<lb n="40"/> Qui bien aime, qu'il en doie partir ;
<lb n="41"/> Ainz doit chascuns amer sa renonmee.
<lb n="42"/> Et se Amors estoit bien apensee,
<lb n="43"/> Ele donroit a fin ami loial
<pb n="103"/>
<lb n="44"/> Joie et secors pour sosfrir trop grant mal ;
<lb n="45"/> Ensi seroit servie et honoree.
</ab>
<ab rend="gv" n="6">
<lb n="46"/>  Dame, merci ! La mains enbausemee
<lb n="47"/> Que nuit et jor bais cent foiz d'un estal
<lb n="48"/> Me fait parler de vos si a cheval
<lb n="49"/> Qu'il m'est a vis que merci ai trouvee.
</ab>
</div>
<pb n="104"/>
<div type="chanson" n="XXXI">
<ab rend="gv" n="1">
<lb n="1"/>  Les douces dolors
<lb n="2"/>    Et li mal plesant
<lb n="3"/>    Qui viennent d'amors
<lb n="4"/>    Sont douz et cuisant,
<lb n="5"/> Et qui fet fol hardement
<lb n="6"/> A paines avra secors.
<lb n="7"/> G'en fis un dont la poors
<lb n="8"/> Me tient el cors que g'en sent.
</ab>
<ab rend="gv" n="2">
<lb n="9"/>  Bien est grant folors
<lb n="10"/>   D'amer loiaument.
<lb n="11"/>   Qui porroit aillors
<lb n="12"/>   Changier son talent !
<lb n="13"/> Hé, Deus ! g'en ai apris tant
<lb n="14"/> Q'ançois seroit une tors
<lb n="15"/> Portee a terre de flors
<lb n="16"/> Qu'on m'en veïst recreant.
</ab>
<ab rend="gv" n="3">
<lb n="17"/>  Lonc respit m'ont mort
<lb n="18"/>   Et grant desirrier
<lb n="19"/>   Et ce qu'a son tort
<lb n="20"/>   Me veut corrocier.
<lb n="21"/> Mains en fera a prisier,
<lb n="22"/> Se je n'ai de li confort,
<lb n="23"/> Qu'el mont n'a chose si fort
<lb n="24"/> Port li ne me fust legier.
</ab>
<pb n="105"/>
<ab rend="gv" n="4">
<lb n="25"/>  Je chant et deport
<lb n="26"/>   Pour moi solacier
<lb n="27"/>   Et voi en ma sort
<lb n="28"/>   Ennui et dangier,
<lb n="29"/> Si porrai bien perillier
<lb n="30"/> Quant ne puis venir a port,
<lb n="31"/> Ne je n'ai aillors resort
<lb n="32"/> Sanz ma lejance brisier.
</ab>
<ab rend="gv" n="5">
<lb n="33"/>  Dame, j'ai tout mis
<lb n="34"/>   - Et cuer et penser -
<lb n="35"/>   En vous et assis
<lb n="36"/>   Sanz ja remuër.
<lb n="37"/> Se je voloie aconter
<lb n="38"/> Vostre biauté, vostre pris,
<lb n="39"/> J'avroie trop anemis ;
<lb n="40"/> Por ce ne m'en os parler.
</ab>
<ab rend="gv" n="6">
<lb n="41"/>  Dame, je n'i puis durer,
<lb n="42"/> Car tout adès m'ira pis,
<lb n="43"/> Tant que vous dïez : <q>« Amis,
<lb n="44"/> Je vous vueil m'amor donner ».</q>
</ab>
</div>
<pb n="107"/>
<div type="chanson" n="XXXII">
<ab rend="gv" n="1">
<lb n="1"/>  Por ce se d'amer me dueil,
<lb n="2"/>    Si i ai je grant confort,
<lb n="3"/>    Car adès en li recort,
<lb n="4"/>    Deus ! ce que virent mi oeil :
<lb n="5"/>    C'est sa grant biauté veraie
<lb n="6"/>    Qui en pluseurs sens m'essaie,
<lb n="7"/> Que ce que j'ai, ce se combat a moi :
<lb n="8"/> C'est cuers et cors et li oeil dont la voi ;
<lb n="9"/> Mès le cuer a, qu'est de greigneur pouoir.
<lb n="10"/> Or me dont Deus les autres vueille avoir !
</ab>
<ab rend="gv" n="2">
<lb n="11"/>  Maintes genz ont un escueil,
<lb n="12"/>   Ou soit a droit ou a tort,
<lb n="13"/>   Et Amors fiert sanz deport ;
<lb n="14"/>   Ja n'i doutera orgueil.
<lb n="15"/>   Li sages plus s'en esmaie,
<lb n="16"/>   Que trop set fere grant plaie.
<lb n="17"/> Grant la me fist, quant le cuer a de moi.
<lb n="18"/> En sa prison biau m'est quant je l'i voi ;
<lb n="19"/> Melz l'aim en li qu'en nul autre pouoir.
<lb n="20"/> Or li dont Deus garder a mon vouloir !
</ab>
<ab rend="gv" n="3">
<lb n="21"/>  Dame, qui pert au besoing
<lb n="22"/>   Por son ami ce qu'il a,
<lb n="23"/>   Se cil le guerredon n'a,
<lb n="24"/>   Honiz en est par tesmoing ;
<pb n="108"/>
<lb n="25"/>   Et je pert, sanz reconquerre,
<lb n="26"/>   Mon cuer, que tenez en serre.
<lb n="27"/> Perdu non ai, nel perdrai pas ensi,
<lb n="28"/> Que pour le cuer prïera tant merci
<lb n="29"/> Li cors vers vos que merveilles ert grant,
<lb n="30"/> Se ne fraigniez vers lui vostre talent.
</ab>
<ab rend="gv" n="4">
<lb n="31"/>  Se je a un honme doing
<lb n="32"/>   - Aucuns de tels genz i a, -
<lb n="33"/>   Demain autant me harra,
<lb n="34"/>   Se ne li remet el poing.
<lb n="35"/>   Mult grant sens a a biau querre
<lb n="36"/>   Et a doner sanz requerre ;
<lb n="37"/> Et je, dame, mil foiz vos cri merci :
<lb n="38"/> De ce qui miens deüst estre vos pri ;
<lb n="39"/> Que n'espoir pas, a vostre douz senblant,
<lb n="40"/> Que la merciz me viengne au cuer devant.
</ab>
<ab rend="gv" n="5">
<lb n="41"/>  Dame, ore ai dit ma poor.
<lb n="42"/>   Mult voudroie ore escouter
<lb n="43"/>   Se ja daigneroiz penser
<lb n="44"/>   Vers moi aucune douçor
<lb n="45"/>   Ne riens nule qui me vaille,
<lb n="46"/>   Si que li cuers en tresaille
<pb n="109"/>
<lb n="47"/> En la prison, la ou vos le tenez.
<lb n="48"/> Deus ! fu ainz mès cuers si bien enchantez ?
<lb n="49"/> Nenil, certes ! Mès se li cors pris fust
<lb n="50"/> Avec le cuer, ja ne li despleüst.
</ab>
<ab rend="gv" n="6">
<lb n="51"/>  Dame, ne puis loër voz granz biautez,
<lb n="52"/> Que trop petiz me seroit uns estez ;
<lb n="53"/> Mès, se riens puis fere qui vos pleüst,
<lb n="54"/> N'iert ja si grief que mie me neüst.
</ab>
</div>
<pb n="110"/>
<div type="chanson" n="XXXIII">
<ab rend="gv" n="1">
<lb n="1"/>  Une chançon oncor vueil
<lb n="2"/> Fere por moi conforter.
<lb n="3"/> Pour celi dont je me dueil
<lb n="4"/> Vueil mon chant renouveler ;
<lb n="5"/> Pour ce ai talent de chanter
<lb n="6"/> Que, quant je ne chant, mi oeil
<lb n="7"/> Tornent souvent a plorer.
</ab>
<ab rend="gv" n="2">
<lb n="8"/>  Simple et franche, sanz orgueil
<lb n="9"/> Cuidai ma dame trouver.
<lb n="10"/> Mult me fu de bel acueil,
<lb n="11"/> Si le fist por moi grever.
<lb n="12"/> Si sont a li mi penser
<lb n="13"/> Que la nuit, quant je sonmeil,
<lb n="14"/> Vet mes cuers merci crïer.
</ab>
<ab rend="gv" n="3">
<lb n="15"/>  En dormant et en veillant
<lb n="16"/> Est mes cuers du tout a li
<lb n="17"/> Et li prie doucement,
<lb n="18"/> Conme a sa dame, merci.
<lb n="19"/> En sa pitié tant me fi
<lb n="20"/> Que, quant g'i pens durement,
<lb n="21"/> De joie toz m'entroubli.
</ab>
<pb n="111"/>
<ab rend="gv" n="4">
<lb n="22"/>  Joie et duel a cil souvent
<lb n="23"/> Qui le mien mal a senti.
<lb n="24"/> Mes cuers plore, et ge en chant ;
<lb n="25"/> Ensi m'ont mi oeil traï.
<lb n="26"/> Amors, tost avez saisi,
<lb n="27"/> Mès vous guerredonez lent ;
<lb n="28"/> Ne pour qant de moi vous pri.
</ab>
<ab rend="gv" n="5">
<lb n="29"/>  Hé, las ! s'il ne li souvient
<lb n="30"/> De moi, morz sui sanz faillir.
<lb n="31"/> S'el savoit dont mes maus vient,
<lb n="32"/> Bien l'en devroit souvenir.
<lb n="33"/> Cist maus me fera morir,
<lb n="34"/> Se ma dame n'en soustient
<lb n="35"/> Une part par son plesir.
</ab>
<ab rend="gv" n="6">
<lb n="36"/>  Chançon, di li sanz mentir
<lb n="37"/> C'uns resgarz le cuer me tient
<lb n="38"/> Que li vi fere au partir.
</ab>
</div>
<pb n="112"/>
<div type="chanson" n="XXXIV">
<ab rend="gv" n="1">
<lb n="1"/>  Ausi conme unicorne sui
<lb n="2"/> Qui s'esbahist en regardant,
<pb n="113"/>
<lb n="3"/> Quant la pucele va mirant.
<lb n="4"/> Tant est liee de son ennui,
<lb n="5"/> Pasmee chiet en son giron ;
<lb n="6"/> Lors l'ocit on en traïson.
<lb n="7"/> Et moi ont mort d'autel senblant
<lb n="8"/> Amors et ma dame, por voir :
<lb n="9"/> Mon cuer ont, n'en puis point ravoir.
</ab>
<ab rend="gv" n="2">
<lb n="10"/>  Dame, quant je devant vous fui
<lb n="11"/> Et je vous vi premierement,
<lb n="12"/> Mes cuers aloit si tressaillant
<lb n="13"/> Qu'il vous remest, quant je m'en mui.
<lb n="14"/> Lors fu menez sanz raençon
<lb n="15"/> En la douce chartre en prison
<lb n="16"/> Dont li piler sont de talent
<lb n="17"/> Et li huis sont de biau veoir
<lb n="18"/> Et li anel de bon espoir.
</ab>
<ab rend="gv" n="3">
<lb n="19"/>  De la chartre a la clef Amors
<lb n="20"/> Et si i a mis trois portiers :
<lb n="21"/> Biau Senblant a non li premiers,
<lb n="22"/> Et Biautez cele en fet seignors ;
<pb n="114"/>
<lb n="23"/> Dangier a mis a l'uis devant,
<lb n="24"/> Un ort, felon, vilain, puant,
<lb n="25"/> Qui mult est maus et pautoniers.
<lb n="26"/> Cil troi sont et viste et hardi :
<lb n="27"/> Mult ont tost un honme saisi.
</ab>
<ab rend="gv" n="4">
<lb n="28"/>  Qui porroit sousfrir les tristors
<lb n="29"/> Et les assauz de ces huissiers ?
<lb n="30"/> Onques Rollanz ne Oliviers
<lb n="31"/> Ne vainquirent si granz estors ;
<lb n="32"/> Il vainquirent en conbatant,
<lb n="33"/> Mès ceus vaint on humiliant.
<lb n="34"/> Sousfrirs en est gonfanoniers ;
<lb n="35"/> En cest estor dont je vous di
<lb n="36"/> N'a nul secors fors de merci.
</ab>
<ab rend="gv" n="5">
<lb n="37"/>  Dame, je ne dout mès riens plus
<lb n="38"/> Que tant que faille a vous amer.
<pb n="115"/>
<lb n="39"/> Tant ai apris a endurer
<lb n="40"/> Que je sui vostres tout par us ;
<lb n="41"/> Et se il vous en pesoit bien,
<lb n="42"/> Ne m'en puis je partir pour rien
<lb n="43"/> Que je n'aie le remenbrer
<lb n="44"/> Et que mes cuers ne soit adès
<lb n="45"/> En la prison et de moi près.
</ab>
<ab rend="gv" n="6">
<lb n="46"/>  Dame, quant je ne sai guiler,
<lb n="47"/> Merciz seroit de seson mès
<lb n="48"/> De soustenir si greveus fès.
</ab>
</div>
<pb n="117"/>
<div type="chanson" n="XXXV">
<ab rend="gv" n="1">
<lb n="1"/>  Qui plus aime plus endure,
<lb n="2"/> Plus a mestier de confort,
<lb n="3"/> Qu'Amors est de tel nature
<lb n="4"/> Que son ami maine a mort ;
<lb n="5"/> Puis en a joie et deport,
<lb n="6"/> S'il est de bone aventure ;
<lb n="7"/> Mès je n'en puis point avoir,
<lb n="8"/> Ainz m'a mis en nonchaloir
<lb n="9"/> Cele qui n'a de moi cure.
</ab>
<ab rend="gv" n="2">
<lb n="10"/>  Onques riens ne fu si dure
<lb n="11"/> D'aÿmant en mon recort.
<lb n="12"/> Des souspirs et de l'ardure
<lb n="13"/> Et des lermes que je port
<lb n="14"/> Sui perciez par la plus fort
<lb n="15"/> Et mis a desconfiture,
<lb n="16"/> Et je n'ai vers li pouoir,
<lb n="17"/> Ainz rit, quant me voit doloir :
<lb n="18"/> Ci faut pitiez et mesure.
</ab>
<pb n="118"/>
<ab rend="gv" n="3">
<lb n="19"/>  Puis que pitiez est faillie,
<lb n="20"/> Bien m'en devroie partir ;
<lb n="21"/> Mes sens m'en semont et prie,
<lb n="22"/> Mès mes cuers nel veut sousfrir,
<lb n="23"/> Ainz me het por li servir ;
<lb n="24"/> Tant aime sa seignorie.
<lb n="25"/> Dame, une riens vos demant :
<lb n="26"/> Que vous jugiez qui se rent,
<lb n="27"/> Se il a mort deservie.
</ab>
<ab rend="gv" n="4">
<lb n="28"/>  Par maintes foiz l'ai sentie
<lb n="29"/> En dormant tout a loisir,
<lb n="30"/> Mès quant pechiez et envie
<lb n="31"/> M'esveilloit et que tenir
<lb n="32"/> La cuidoie a mon plesir,
<lb n="33"/> Et ele n'i estoit mie,
<lb n="34"/> Lors ploroie durement
<lb n="35"/> Et melz vousisse en dormant
<lb n="36"/> Li tenir toute ma vie.
</ab>
<ab rend="gv" n="5">
<lb n="37"/>  Ma grant joie en dormant iere
<lb n="38"/> Si granz que nel puis conter.
<pb n="119"/>
<lb n="39"/> En veillant ne truis maniere
<lb n="40"/> De ma dolor conforter.
<lb n="41"/> Bien me deüst trestorner
<lb n="42"/> Amors ce devant deriere
<lb n="43"/> Li dormirs fust en oubli
<lb n="44"/> Et g'eüsse en veillant li ;
<lb n="45"/> Lors seroit ma joie entiere.
</ab>
<ab rend="gv" n="6">
<lb n="46"/>  Quant li vueil crïer merci,
<lb n="47"/> Lors ai tel poor de li
<lb n="48"/> Que n'os dire ma proiere.
</ab>
<ab rend="gv" n="7">
<lb n="49"/>  Raoul, Turc ne Arrabi
<lb n="50"/> N'ont riens dou vostre sesi ;
<lb n="51"/> Revenez par tens arriere !
</ab>
</div>
<pb n="121"/>
<div type="chanson" n="XXXVI">
<ab rend="gv" n="1">
<lb n="1"/>  De grant joie me sui toz esmeüz
<lb n="2"/> En mon voloir, qui mon fin cuer esclaire :
<lb n="3"/> Quant ma dame m'a envoié saluz,
<lb n="4"/> Je ne me puis ne doi de chanter taire.
<lb n="5"/> De ce present doi je estre si liez
<lb n="6"/> Com de celui qui a, bien le sachiez,
<lb n="7"/> Fine biauté, cortoisie et vaillance ;
<lb n="8"/> Pour ce i ai mis trestoute m'esperance.
</ab>
<ab rend="gv" n="2">
<lb n="9"/>  Dame, pour Dieu ne soie deceüz
<lb n="10"/> De vos amer, que ne m'en puis retraire !
<lb n="11"/> De touz amis sui li plus elleüz,
<lb n="12"/> Mès ne vos os descouvrir mon afaire.
<lb n="13"/> Tant vous redout forment a corrocier
<lb n="14"/> C'onques vers vous n'osai puis envoier,
<lb n="15"/> Que, se de vous eüsse en atendance
<lb n="16"/> Mauvès respons, morz fusse sanz doutance.
</ab>
<ab rend="gv" n="3">
<lb n="17"/>  Onques ne soi decevoir ne trichier
<lb n="18"/> - Ne je pour rien aprendre nel voudroie -
<lb n="19"/> Envers celi qui me puet avancier.
<lb n="20"/> Faire et desfaire et donner bien et joie,
<pb n="122"/>
<lb n="21"/> Tout c'est en li et en sa volenté.
<lb n="22"/> Deus ! s'el savoit mon cuer et mon pensé,
<lb n="23"/> Je sai de voir que j'avroie conquise
<lb n="24"/> Douce dame, ce que mes cuers plus prise.
</ab>
<ab rend="gv" n="4">
<lb n="25"/>  Nus qui aime ne se doit esmoier,
<lb n="26"/> Se fine amor le destraint et mestroie,
<lb n="27"/> Car qui atent si precïeus loier,
<lb n="28"/> Il n'est pas droiz que d'amer se recroie,
<lb n="29"/> Car qui plus sert, plus en doit avoir gré ;
<lb n="30"/> Et je me fi tant en sa grant biauté,
<lb n="31"/> Qui des autres se desoivre et devise,
<lb n="32"/> Que il me plest a estre en son servise.
</ab>
<ab rend="gv" n="5">
<lb n="33"/>  Des euz du cuer, dame, vous puis veoir,
<lb n="34"/> Car trop sont loing li mien oil de ma chiere,
<lb n="35"/> Qui tant m'ont fet pour vous pensee avoir.
<lb n="36"/> Dès celui jor que je vous vi premiere,
<lb n="37"/> De vous veoir ai volenté trop grant.
<lb n="38"/> Par ma chançon vous envoi en present
<lb n="39"/> Mon cuer et moi et toute ma pensee.
<lb n="40"/> Recevez le, dame, s'il vous agree !
</ab>
<ab rend="gv" n="6">
<lb n="41"/>  Dame, de vous sont tuit mi pensement,
<lb n="42"/> Et a vous sui remés a mon vivant.
<lb n="43"/> Pour Dieu vous pri, se mes fins cuers i bee,
<lb n="44"/> Ma volenté ne soit trop comparee.
</ab>
</div>
<pb n="123"/>
<div type="chanson" n="XXXVII">
<ab rend="gv" n="1">
<lb n="1"/>  Baudoÿn, il sunt dui amant
<lb n="2"/> Qui ainment de cuer sanz trichier
<lb n="3"/> Une pucele de jovent.
<lb n="4"/> Li quelx la doit mieuz desraignier ?
<pb n="124"/>
<lb n="5"/> Li uns l'ainme por ses valors
<lb n="6"/> Et por sa cortoisie ausi ;
<lb n="7"/> Li autres l'ainme par amours
<lb n="8"/> Por la grant beauté qu'est en li.
</ab>
<ab rend="gv" n="2"><q>
<lb n="9"/>  - Sire, saichiez certeinnement
<lb n="10"/> Que celui doit tenir plus chier
<lb n="11"/> Qui por son bon ensoignement
<lb n="12"/> L'ainme de leal cuer entier ;
<lb n="13"/> Car cortoisie et granz honors
<lb n="14"/> Plaisent plus a leal ami
<lb n="15"/> Que beautez ne fresche colors
<lb n="16"/> Ou il n'a pitié ne merci.</q>
</ab>
<ab rend="gv" n="3"><q>
<lb n="17"/>  - Baudoïn, la tres grant beauté
<lb n="18"/> A valor et mainte vertu.
<lb n="19"/> S'ele disoit grant niceté,
<lb n="20"/> Onques si cortois moz ne fu.
<lb n="21"/> Granz beautez fait cuer forsenner
<lb n="22"/> Plus que nule autre rien vivant,
<lb n="23"/> Ne nuns ne puet son cuer doner,
<lb n="24"/> Se la beautez n'i est avant.</q>
</ab>
<ab rend="gv" n="4"><q>
<lb n="25"/>  - Sire, saichiez de verité :
<lb n="26"/> Beautez a tout son non perdu,
<lb n="27"/> Puis que valors a alevé
<lb n="28"/> A dame son non et creü ;
<lb n="29"/> Car cortoisie fait loër
<pb n="125"/>
<lb n="30"/> Dames et bel acointement
<lb n="31"/> Et toz jors en bon pris monter,
<lb n="32"/> Ce dont beautez ne fait noiant.</q>
</ab>
<ab rend="gv" n="5"><q>
<lb n="33"/>  - Baudoÿn, assez trueve l'en
<lb n="34"/> Vielles plus laides que nuns chiens
<lb n="35"/> Qui ont cortoisie et grant sen,
<lb n="36"/> Mais au touchier ne valent riens.
<lb n="37"/> Si la fait or si bon amer
<lb n="38"/> Por ce que bel vos parlera ?
<lb n="39"/> La bele ne puet mesparler,
<lb n="40"/> Ainz est bon quanque me dira.</q>
</ab>
<ab rend="gv" n="6"><q>
<lb n="41"/>  - Sire, je ne dirai oian
<lb n="42"/> Qu'a vielle soie, ne ja siens
<lb n="43"/> Ne serai mais, si con j'entent.
<lb n="44"/> Blamer me volez les granz biens
<lb n="45"/> Que bele dame set mostrer
<lb n="46"/> Qui cortoisie et bon pris a.
<lb n="47"/> Mieuz devrïez celui blamer
<lb n="48"/> Qui por beauté valour laira.</q>
</ab>
<ab rend="gv" n="7"><q>
<lb n="49"/>  - Baudoÿn, soul d'un resgarder
<lb n="50"/> Ou d'un ris, quant le me fera,
<lb n="51"/> La bele que je n'os nonmer
<lb n="52"/> Vaut quanque la laide donra.</q>
</ab>
<pb n="126"/>
<ab rend="gv" n="8"><q>
<lb n="53"/>  - Sire, li miens cuers remuër
<lb n="54"/> Ne se veut de cel qui l'a.
<lb n="55"/> Valors l'a fait emprisoner,
<lb n="56"/> Qui cortoisie li dona.</q>
</ab>
</div>
<pb n="128"/>
<div type="chanson" n="XXXVIII">
<ab rend="gv" n="1">
<lb n="1"/>  Une chose, Baudoÿn, vos demant :
<lb n="2"/> S'il avenoit a fin, leal ami,
<lb n="3"/> Qui sa dame a amee longuement
<lb n="4"/> Et proiee tant qu'ele en a merci
<lb n="5"/> Et li mande que parler veingne a li
<lb n="6"/>    Tout por sa volenté faire,
<lb n="7"/> Que fera il tot avant por li plaire,
<lb n="8"/> Quant li dira : <q>« Beaus amis, bien veingniez » ?</q>
<lb n="9"/> Baisera il ou sa bouche ou ses piez ?
</ab>
<ab rend="gv" n="2"><q>
<lb n="10"/>  - Sire, je lo que il premierement
<lb n="11"/> En la bouche la baist, car je vos di
<lb n="12"/> Que de baisier la boche au cuer descent
<lb n="13"/> Une douçours dont sunt tuit acompli
<lb n="14"/> Li grant desir par qu'il s'entrainment si ;
<lb n="15"/>   Et joie qui cuer esclaire
<lb n="16"/> Ne puet celer lëaus amis ne taire,
<lb n="17"/> Ainz li semble qu'il soit toz alegiez,
<lb n="18"/> Quant de la boche a sa dame est baisiez.</q>
</ab>
<ab rend="gv" n="3"><q>
<lb n="19"/>  - Baudoÿn, voir ! je n'en mentirai ja :
<lb n="20"/> Qui sa dame vuet tout avant baisier
<pb n="129"/>
<lb n="21"/> En la bouche, de cuer onques n'ama ;
<lb n="22"/> Qu'ainsi baise on la fille a un bergier.
<lb n="23"/> J'aing mieuz baisier ses piez et mercïer
<lb n="24"/>   Que faire si grant outrage.
<lb n="25"/> L'en doit cuidier que sa dame soit sage,
<lb n="26"/> Et sens done que granz humilitez
<lb n="27"/> Doit bien valoir a estre mieuz amez.</q>
</ab>
<ab rend="gv" n="4"><q>
<lb n="28"/>  - Sire, j'ai bien oï dire pieç'a
<lb n="29"/> Qu'umilitez fait l'amant avancier,
<lb n="30"/> Et puis qu'Amors par humilité l'a
<lb n="31"/> Tant avancié que rende le loier,
<lb n="32"/> Qu'il ait cele que tant ainme et tient chier,
<lb n="33"/>   Je di qu'il feroit folage
<lb n="34"/> S'en la bouche ne li feïst honmage,
<lb n="35"/> Car j'oï dire, et vos bien le savez :
<lb n="36"/> Qui bouche lait por piez, c'est nicetez.</q>
</ab>
<ab rend="gv" n="5"><q>
<lb n="37"/>  - Baudoÿn, voir ! ice ne di je pas
<lb n="38"/> Qu'en sa bouche laist por ses piez avoir,
<lb n="39"/> Mais baisier vuil ses piez eneslepas
<lb n="40"/> Et puis après sa bouche a mon voloir
<lb n="41"/> Et son beau cors, c'on ne tient mie a noir,
<lb n="42"/>   Et ses beaus eulz et sa face
<lb n="43"/> Et son chief blont, qui le fin or efface.
<lb n="44"/> Mais vos estes bauz et desmesurez,
<lb n="45"/> Si semble bien que pou d'amour savez.</q>
</ab>
<pb n="130"/>
<ab rend="gv" n="6"><q>
<lb n="46"/>  - Sire, bien est et recreanz et las
<lb n="47"/> Qui congié a de baisier et d'avoir
<lb n="48"/> Le douz solaz dou cors lonc, graille et gras
<lb n="49"/> Et met douçour de bouche en nonchaloir
<lb n="50"/> Por piez baisier ; ne fait mie savoir.
<lb n="51"/>   Ja Deus ne doint que il face
<lb n="52"/> Jamès chose par quoi il ait sa grace,
<lb n="53"/> Que mil tanz est li baisiers savorez
<lb n="54"/> De la bouche que cil des piez assez !</q>
</ab>
<ab rend="gv" n="7">
<q><lb n="55"/>   - Baudoÿn, cil qui tant chace
<lb n="56"/> Que il ataint, bien se tient a eschace,
<lb n="57"/> Quant a ses piez ne chiet toz enclinez ;
<lb n="58"/> Je di qu'il est deables forsennez.</q>
</ab>
<ab rend="gv" n="8">
<q><lb n="59"/>   - Sire, cil cui Amors lace
<lb n="60"/> Ne puet muër, quant il a leu n'espace
<lb n="61"/> Qu'asevir puist toutes ses volentez,
<lb n="62"/> Tost n'ait les piez por la boche oblïez.</q>
</ab>
</div>
<pb n="131"/>
<div type="chanson" n="XXXIX">
<ab rend="gv" n="1">
<lb n="1"/>  Phelipe, je vous demant :
<lb n="2"/> Dui ami de cuer verai
<lb n="3"/> Sont qui aiment loiaument,
<lb n="4"/> Bacheler novel et gai.
<pb n="132"/>
<lb n="5"/> Li uns a tout son talent,
<lb n="6"/> Li autres est a l'essai.
<lb n="7"/> Qui doit plus venir avant,
<lb n="8"/> Li amez ou cil qui prie ?
</ab>
<ab rend="gv" n="2"><q>
<lb n="9"/>  - Cuens, sachiez certainement :
<lb n="10"/> Li amez est fors d'esmai
<lb n="11"/> Et pour c'est il plus en grant
<lb n="12"/> De melz valoir, bien le sai ;
<lb n="13"/> Quant plus a, et plus enprent
<lb n="14"/> Et plus fet bien sanz delai ;
<lb n="15"/> Ne cil ne puet valoir tant
<lb n="16"/> Qui qiert merci et aïe.</q>
</ab>
<ab rend="gv" n="3"><q>
<lb n="17"/>  - Phelipe, cil qui reqiert
<lb n="18"/> Doit melz valoir qar raison,
<lb n="19"/> Que toute bontez affiert
<lb n="20"/> A atendre a si haut don.
<lb n="21"/> Cil s'esforce qui conqiert,
<lb n="22"/> Mès cil qui en est a son
<lb n="23"/> Jamès partir ne se qiert
<lb n="24"/> Por nul pris d'avec s'amie.</q>
</ab>
<ab rend="gv" n="4"><q>
<lb n="25"/>  - Cuens, ja li prïerres n'iert
<lb n="26"/> Qui n'ait duel et soupeçon,
<pb n="133"/>
<lb n="27"/> Et pensee au cuer le fiert
<lb n="28"/> Conment il avra pardon ;
<lb n="29"/> Mès cil qui a ce q'il qiert
<lb n="30"/> Ne pense s'a valoir non :
<lb n="31"/> Joie son pris li porqiert
<lb n="32"/> Et sa dame, qui l'en prie.</q>
</ab>
<ab rend="gv" n="5"><q>
<lb n="33"/>  - Phelipe, plus doit valoir
<lb n="34"/> Cil qui veut entendre a li
<lb n="35"/> Et qui atent main et soir
<lb n="36"/> De sa dame avoir merci.
<lb n="37"/> Cist pensers li fet avoir
<lb n="38"/> Le cuer vaillant et hardi.
<lb n="39"/> Trop fet cil mains son pouoir
<lb n="40"/> Qui a sa joie aconplie.</q>
</ab>
<ab rend="gv" n="6"><q>
<lb n="41"/>  - Cuens, sachiez vos bien de voir
<lb n="42"/> Que ci avez vos failli :
<lb n="43"/> S'on vaut mains por joie avoir,
<lb n="44"/> Dont sunt tout amant honi.
<lb n="45"/> Se cil qui se doit doloir
<lb n="46"/> Vaut melz de joieus ami,
<lb n="47"/> Dont fesons dames savoir
<lb n="48"/> Par tot c'on nes ainme mie.</q>
</ab>
<ab rend="gv" n="7"><q>
<lb n="49"/>  - Phelipe, je faz savoir
<lb n="50"/> A Auberon, mon ami,
<pb n="134"/>
<lb n="51"/> Q'il nos en die le voir,
<lb n="52"/> U sa langue soit honie !</q>
</ab>
<ab rend="gv" n="8"><q>
<lb n="53"/>  - Cuens, a Rodrigue le Noir
<lb n="54"/> Mant de par vos et li pri
<lb n="55"/> Q'il nos en mant son voloir
<lb n="56"/> Qui a droit de la partie</q>.
</ab>
</div>
<pb n="135"/>
<div type="chanson" n="XL">
<ab rend="gv" n="1">
<lb n="1"/>  Cuens, je vous part un gieu par aatie
<lb n="2"/> Et si m'en met seur vostre jugement :
<lb n="3"/> Dui chevalier aiment chascuns s'amie ;
<lb n="4"/> Li uns des deus aime mult loiaument,
<lb n="5"/> Et li autres guile mult durement.
<lb n="6"/> Li quels tret pis, se Deus vous beneïe,
<lb n="7"/> Ou li loiaus ou cil qui triche et ment
<lb n="8"/>                   Et deçoit ?
<lb n="9"/>              Dites m'en droit,
<lb n="10"/>        Sire, tout orendroit
<lb n="11"/> Et si prenez l'un des deus maintenant,
<lb n="12"/>   Et j'avrai l'autre partie
<lb n="13"/>   Et respondrai avenant,
<lb n="14"/>   Selonc voz diz, en chantant.
</ab>
<pb n="136"/>
<ab rend="gv" n="2"><q>
<lb n="15"/>  - Mesire Guis, mult me siet la partie,
<lb n="16"/> Mès du meilleur vous dirai mon senblant ;
<lb n="17"/> Que loiautez n'iert ja par moi perie,
<lb n="18"/> Oncor la bé a tenir mon vivant.
<lb n="19"/> Li desloiaus ne bien ne mal ne sent,
<lb n="20"/> Qu'endormiz est en sa vil tricherie,
<lb n="21"/> Si ne li chaut li quels chiés voist avant,
<lb n="22"/>                  Tort ou droit,
<lb n="23"/>             Quant il deçoit
<lb n="24"/>        Celi qui tout metroit,
<lb n="25"/> Et cuer et cors, en son conmandement.
<lb n="26"/>   Dehez ait qui plus s'i fie !
<lb n="27"/>   Qui bien a et bien atent
<lb n="28"/>   Ja n'avra son cuer dolent.</q>
</ab>
<ab rend="gv" n="3"><q>
<lb n="29"/>  - Cuens, je sai bien auques vostre pensee ;
<lb n="30"/> Ne savez pas d'amors jusq'au doloir :
<lb n="31"/> Toutes dolors sont vers celi rousee
<lb n="32"/> D'ome qui aime et n'en puet joie avoir ;
<lb n="33"/> Et je pri Dieu q'il vous face savoir
<lb n="34"/> Quel mal cil sent qui bien aime a celee.
<lb n="35"/> Adonc primes savroiz vos bien de voir,
<lb n="36"/>                  Ce m'est vis,
<lb n="37"/>             Que mult est pris
<lb n="38"/>        Cil qui aime et trait pis
<lb n="39"/> Que li autres, qui guile a son pooir
<lb n="40"/>   Et a toute honor quitee.
<pb n="137"/>
<lb n="41"/>   Endroit moi, pour nul avoir
<lb n="42"/>   Ne vueil avoir tel voloir.</q>
</ab>
<ab rend="gv" n="4"><q>
<lb n="43"/>  - Messires Guis, touz jorz ert honoree
<lb n="44"/> La bone amor la ou ele est, por voir !
<lb n="45"/> Mains trait de mal qui toute a sa pensee
<lb n="46"/> En la joie dont muevent tuit savoir.
<lb n="47"/> La fole gent n'i puënt remanoir,
<lb n="48"/> Ainz dit chascuns que trop atent qui bee.
<lb n="49"/> Fins amerres doit touz jorz mentevoir
<lb n="50"/>                  Son cler vis
<lb n="51"/>             Et son douz ris,
<lb n="52"/>        Qui li est Paradis,
<lb n="53"/> Si ne se doit pas puis de li doloir
<lb n="54"/>   Dont atent joie honoree.
<lb n="55"/>   Qui s'i fet apercevoir,
<lb n="56"/>   Tuit l'en doivent mal voloir.</q>
</ab>
<ab rend="gv" n="5"><q>
<lb n="57"/>  - A Gilon pri q'il en die le voir,
<lb n="58"/>        Qui a tort de la meslee
<lb n="59"/>        Ne qui s'en doit plus doloir.
<lb n="60"/>        Die le por pès avoir !</q>
</ab>
<ab rend="gv" n="6"><q>
<lb n="61"/>  - Sor dan Perron m'en met a son voloir,
<lb n="62"/>        Qui du vis resenble espee,
<lb n="63"/>        Qui nos face remanoir
<lb n="64"/>        Et voir die a son pooir.</q>
</ab>
</div>
<pb n="139"/>
<div type="chanson" n="XLI">
<ab rend="gv" n="1">
<lb n="1"/>  Sire, ne me celez mie
<lb n="2"/> Li queus vous ert melz a gré :
<lb n="3"/> S'il avient que vostre amie
<lb n="4"/> Vous ait parlement mandé
<pb n="140"/>
<lb n="5"/> Nu a nu lez son costé
<lb n="6"/> Par nuit que n'en verroiz mie,
<lb n="7"/> Ou de jorz vous best et rie
<lb n="8"/>    En un biau pré
<lb n="9"/> Et enbrast, mès ne di mie
<lb n="10"/> Q'il i ait de plus parlé.
</ab>
<ab rend="gv" n="2"><q>
<lb n="11"/>  - Guilleaume, c'est grant folie,
<lb n="12"/> Quant ensi avez chanté ;
<lb n="13"/> Li bergiers d'une abeïe
<lb n="14"/> Eüst assez melz parlé.
<lb n="15"/> Quant j'avrai lez mon costé
<lb n="16"/> Mon cuer, ma dame, m'amie,
<lb n="17"/> Que j'avrai toute ma vie
<lb n="18"/>   Desirré,
<lb n="19"/> Lors vous quit la druërie
<lb n="20"/> Et le parlement dou pré.</q>
</ab>
<ab rend="gv" n="3"><q>
<lb n="21"/>  - Sire, je di qu'en s'enfance
<lb n="22"/> Doit on aprendre d'amors ;
<lb n="23"/> Mès mult faites mal senblance
<lb n="24"/> Que n'en sentez les dolors.
<lb n="25"/> Pou prisiez esté ne flors,
<lb n="26"/> Gent cors ne douce acointance,
<lb n="27"/> Biaus regarz ne contenance
<lb n="28"/>   Ne colors.
<pb n="141"/>
<lb n="29"/> En vous n'a point d'abstinence ;
<lb n="30"/> Ce deüst prendre uns priors.</q>
</ab>
<ab rend="gv" n="4"><q>
<lb n="31"/>  - Guilleaume, qui ce conmence,
<lb n="32"/> Bien le demaine folors,
<lb n="33"/> Et mult a pou conoissance
<lb n="34"/> Qui n'en va au lit le cors ;
<lb n="35"/> Que desouz biaus couvertors
<lb n="36"/> Prent on tele seürtance
<lb n="37"/> Dont on s'oste de doutance
<lb n="38"/>   Et de freors.
<lb n="39"/> Tant com je soie en balance,
<lb n="40"/> N'ert ja mes cuers sanz poors.</q>
</ab>
<ab rend="gv" n="5"><q>
<lb n="41"/>  - Sire, pour riens ne voudroie
<lb n="42"/> Que nus m'eüst a ce mis.
<lb n="43"/> Quant celi qui j'ameroie
<lb n="44"/> Et qui tout m'avroit conquis
<lb n="45"/> Puis veoir en mi le vis
<lb n="46"/> Et besier a si grant joie
<lb n="47"/> Et enbracier toute voie
<lb n="48"/>   A mon devis,
<lb n="49"/> Sachiez, se l'autre prenoie,
<lb n="50"/> Ne seroie pas amis.</q>
</ab>
<pb n="142"/>
<ab rend="gv" n="6"><q>
<lb n="51"/>  - Guilleaume, se Deus me voie,
<lb n="52"/> Folie avez entrepris,
<lb n="53"/> Que, se nue la tenoie,
<lb n="54"/> N'en prendroie Paradis.
<lb n="55"/> Ja por resgarder son vis
<lb n="56"/> A paiez ne me tendroie.
<lb n="57"/> S'autre chose n'en avoie.
<lb n="58"/>   J'ai melz pris,
<lb n="59"/> Qu'au partir, s'el vos convoie,
<lb n="60"/> N'en porteroiz c'un faus ris.</q>
</ab>
<ab rend="gv" n="7"><q>
<lb n="61"/>  - Sire, Amors m'a si sorpris
<lb n="62"/> Que siens sui, ou que je soie,
<lb n="63"/> Et sor Gilon m'en metroie
<lb n="64"/>   A son devis,
<lb n="65"/> Li quels va plus droite voie
<lb n="66"/> Ne li quels maintient le pris.</q>
</ab>
<ab rend="gv" n="8"><q>
<lb n="67"/>  - Guilleaume, fous et pensis
<lb n="68"/> I remaindroiz toute voie ;
<lb n="69"/> Et cil qui ensi dosnoie
<lb n="70"/>   Est bien chaitis.
<lb n="71"/> Bien vueil que Gilon en croie,
<lb n="72"/> Mès sor Jehan m'en sui mis.</q>
</ab>
</div>
<pb n="144"/>
<div type="chanson" n="XLII">
<ab rend="gv" n="1">
<lb n="1"/>  Rois Thiebaut, sire, en chantant responnez :
<lb n="2"/> Joene dame tres bele et avenant
<lb n="3"/> Seur toute riens de fin cuer amerez,
<lb n="4"/> Mès n'en porrez avoir vostre talent,
<lb n="5"/> S'a vostre col gesir ne la portez
<lb n="6"/> Chiés un autre qui de li est amez,
<lb n="7"/> Ou se celui ne li fetes venir
<lb n="8"/> En vostre ostel pour avec li gesir.
</ab>
<pb n="145"/>
<ab rend="gv" n="2"><q>
<lb n="9"/>  - Baudoïn, voir ! mauvès gieu me partez !
<lb n="10"/> Mès, por avoir ma dame, a son talent
<lb n="11"/> La porterai, puis que li est ses grez,
<lb n="12"/> Entre mes braz, besant et acolant.
<lb n="13"/> Ja ne crerrai tels soit sa volentez,
<lb n="14"/> Se me juroit cent foiz sainz Barnabez,
<lb n="15"/> Après tel bien que me vueille traïr.
<lb n="16"/> Fins amis doit ou ataindre ou morir.</q>
</ab>
<ab rend="gv" n="3"><q>
<lb n="17"/>  - Par Dieu, sire, trop avez meschoisi,
<lb n="18"/> Quant vous de li voulez saisir celui
<lb n="19"/> Qui ele tient pour son loial ami.
<lb n="20"/> Ne la verrez jamès jour sanz ennui,
<lb n="21"/> Puis que celui en avrïez saisi.
<lb n="22"/> Trop a le cuer mauvès et endormi
<lb n="23"/> Qui s'amie porte autrui a son col.
<lb n="24"/> J'aim melz sousfrir qu'en m'en tenist por fol.</q>
</ab>
<ab rend="gv" n="4"><q>
<lb n="25"/>  - Baudoïn, cil a bien d'amors menti
<lb n="26"/> Qui sa dame veut lessier a nului.
<lb n="27"/> S'en m'en devoit detrenchier tout par mi,
<lb n="28"/> Ne la puis je guerpir, dès que siens sui.
<lb n="29"/> Ainz me plest tant l'atente de merci
<lb n="30"/> Que le vilain enuieus en oubli,
<lb n="31"/> Que je mult haz, foi que je doi saint Pol ;
<lb n="32"/> Mès tot le mont ne pris sanz li un chol.</q>
</ab>
<pb n="146"/>
<ab rend="gv" n="5"><q>
<lb n="33"/>  - Certes, sire, de cuer onques n'ama
<lb n="34"/> Qui s'amie veut chiés autrui lessier ;
<lb n="35"/> Et qui de ce a droit jugier voudra,
<lb n="36"/> Je doi servir ce qu'ele aime et tient chier,
<lb n="37"/> Tout m'ennuit il ce que ele en fera.
<lb n="38"/> Melz vueil sousfrir de ce qu'ele amera
<lb n="39"/> Qu'en mon ostel en face son voloir
<lb n="40"/> Qu'il fust saisiz et j'amasse en espoir.</q>
</ab>
<ab rend="gv" n="6"><q>
<lb n="41"/>  - Baudoïn, voir ! ja chiés moi n'entrera
<lb n="42"/> Mes anemis por ma dame baillier,
<lb n="43"/> Mès ma dame la ou il li plera
<lb n="44"/> Vueil je porter et servir sanz dangier ;
<lb n="45"/> Ne ja por riens mes cuers n'en retrera.
<lb n="46"/> S'ele me dit : <q>« Biaus amis, je vois la »,</q>
<lb n="47"/> C'est faintise, je nel cuit pas de voir ;
<lb n="48"/> Qu'ele le dit por moi fere doloir.</q>
</ab>
</div>
<pb n="148"/>
<div type="chanson" n="XLIII">
<ab rend="gv" n="1">
<lb n="1"/>  Sire, loëz moi a choisir
<lb n="2"/> D'un gieu ! Li quels doit melz valoir :
<lb n="3"/> Ou souvent s'amie sentir,
<lb n="4"/> Besier, acoler, sanz veoir,
<lb n="5"/> Sanz parler et sanz plus avoir
<lb n="6"/> A touz jorz mès de ses amors,
<lb n="7"/> Ou parler et veoir touz jorz,
<lb n="8"/> Sanz sentir et sanz atouchier ?
<lb n="9"/> Se l'un en couvient a lessier,
<lb n="10"/> Dites li quels est mains joianz
<lb n="11"/> Et du quel la joie est plus granz.
</ab>
<ab rend="gv" n="2"><q>
<lb n="12"/>  - Raoul, je vous di sanz mentir
<lb n="13"/> Que il ne puet nul bien avoir
<lb n="14"/> En prendre ce dont a morir
<lb n="15"/> Couvient ami par estouvoir ;
<lb n="16"/> Mès, quant il ne puet remanoir,
<lb n="17"/> El veoir a plus de secors
<lb n="18"/> Et el parler qui est d'amors.
<lb n="19"/> Si bel ris et si solacier
<lb n="20"/> Feront ma dolor alegier,
<lb n="21"/> Que je ne vueil estre senblanz
<lb n="22"/> Meremellin ne ses paranz.</q>
</ab>
<pb n="149"/>
<ab rend="gv" n="3"><q>
<lb n="23"/>  - Sire, vous avez mult bien pris
<lb n="24"/> De vostre amie regarder,
<lb n="25"/> Que voz ventres gros et farsis
<lb n="26"/> Ne porroit sousfrir l'adeser,
<lb n="27"/> Et por ce amez vous le parler
<lb n="28"/> Que voz solaz n'est preus aillors.
<lb n="29"/> Ensi vait des faus pledeors,
<lb n="30"/> Dont li senblant sont mençongier.
<lb n="31"/> Mès d'acoler et de besier
<lb n="32"/> Fet bone dame a son ami
<lb n="33"/> Cuer large, loial et hardi.</q>
</ab>
<ab rend="gv" n="4"><q>
<lb n="34"/>  - Raoul, du regart m'est a vis
<lb n="35"/> Q'il doit plus ami conforter
<lb n="36"/> Qu'estre de nuiz lez li pensis
<lb n="37"/> La ou l'en ne puet alumer,
<lb n="38"/> Veoir, oïr, joie mener ;
<lb n="39"/> L'en n'i doit avoir fors que plors.
<lb n="40"/> Et s'ele met sa main aillors,
<lb n="41"/> Quant vous cuidera enbracier,
<lb n="42"/> Se la potence puet baillier,
<lb n="43"/> Plus avra duel, je vous afi,
<lb n="44"/> Que de mon gros ventre farsi.</q>
</ab>
<ab rend="gv" n="5"><q>
<lb n="45"/>  - Rois, vous resenblez le gaignon
<lb n="46"/> Qui se revenche en abaiant ;
<lb n="47"/> Por ce avez mors en mon baston
<lb n="48"/> De quoi je m'aloie apuiant.
<pb n="150"/>
<lb n="49"/> Mès pris avez a loi d'enfant ;
<lb n="50"/> Car il n'est si granz tenebrors,
<lb n="51"/> Se je pouoie les douçors
<lb n="52"/> De ma douce dame enbracier,
<lb n="53"/> Qui ja me poïst ennuier ;
<lb n="54"/> Et si me puis melz delivrer
<lb n="55"/> De mon bordon que vous d'enfler.</q>
</ab>
<ab rend="gv" n="6"><q>
<lb n="56"/>  - Raoul, j'aing melz nostre tençon
<lb n="57"/> A lessier tout cortoisement
<lb n="58"/> Que dire mal, dont li felon
<lb n="59"/> Riroient et vilaine gent,
<lb n="60"/> Et nous en serions dolent ;
<lb n="61"/> Mès mult vaudroit melz en amors
<lb n="62"/> Veoir et oïr qu'estre aillors,
<lb n="63"/> Rire, parler et solacier
<lb n="64"/> Douz moz, qui font cuer tatouillier,
<lb n="65"/> Et resjoïr et saouler
<lb n="66"/> Que en tenebres tastoner.</q>
</ab>
</div>
<pb n="152"/>
<div type="chanson" n="XLIV">
<ab rend="gv" n="1"><q>
<lb n="1"/>  Bons rois Thiebaut, sire, conseilliez moi !
<lb n="2"/> Une dame ai, mult a lonc tens, amee
<pb n="153"/>
<lb n="3"/> De cuer loial, sachiez, en bone foi,
<lb n="4"/> Mès ne li os descouvrir ma pensee,
<lb n="5"/> Tel poor ai que ne m'i soit veee
<lb n="6"/> De li l'amors qui me destraint souvent.
<lb n="7"/> Dites, sire, qu'en font li fin amant ?
<lb n="8"/> Suesfrent il tuit ausi si grant dolor,
<lb n="9"/> Ou il dïent le mal q'il ont d'amor ?</q>
</ab>
<ab rend="gv" n="2"><q>
<lb n="10"/>  - Clers, je vous lo et pri que teigniez quoi ;
<lb n="11"/> Ne dites pas pour quoi ele vous hee,
<lb n="12"/> Mès servez tant et fetes le, pour quoi
<lb n="13"/> Qu'ele sache ce que vostre cuers bee ;
<lb n="14"/> Que par servir est mainte amor donee.
<lb n="15"/> Par moz couverz et par cointe senblant
<lb n="16"/> Et par signes doit on moustrer avant,
<lb n="17"/> Qu'ele sache le mal et la dolor
<lb n="18"/> Que fins amanz tret pour li nuit et jor.</q>
</ab>
<ab rend="gv" n="3"><q>
<lb n="19"/>  - Par Dieu, sire, tel conseil me donez
<lb n="20"/> Ou ma mort gist et ma grant mesestance,
<lb n="21"/> Que mot couvert et signe, ce savez,
<lb n="22"/> Et tel senblant viennent de decevance.
<lb n="23"/> Assez trueve on qui set fere senblance
<lb n="24"/> De bien amer sanz grant dolor sousfrir ;
<lb n="25"/> Mès fins amis ne puet son mal couvrir
<pb n="154"/>
<lb n="26"/> Q'il ne die ce dont au cuer souvient
<lb n="27"/> Par l'angoisse du mal que il soustient.</q>
</ab>
<ab rend="gv" n="4"><q>
<lb n="28"/>  - Clers, je voi bien que haster vous voulez,
<lb n="29"/> Et bien est droiz, qu'en clerc n'a abstinence ;
<lb n="30"/> Mès s'amïez autant con dit avez,
<lb n="31"/> Nel dirïez pour quanq'il a en France ;
<lb n="32"/> Car, quant on est devant li en presence,
<lb n="33"/> Adonc viennent trenbler et grief souspir,
<lb n="34"/> Et li cuers faut, quant doit la bouche ouvrir ;
<lb n="35"/> N'est pas amis qui sa dame ne crient,
<lb n="36"/> Car la crieme de la grant amor vient.</q>
</ab>
<ab rend="gv" n="5"><q>
<lb n="37"/>  - Par Dieu, sire, po sentez, ce m'est vis,
<lb n="38"/> La grant dolor, le mal et le juïse
<lb n="39"/> Que nuit et jor tret fins, loiaus amis ;
<lb n="40"/> Ne savez pas conment Amors justise
<lb n="41"/> Ce que sien est et en sa conmandise.
<lb n="42"/> Je sai de voir que, se le seüssiez,
<lb n="43"/> Ja du dire ne me repreïssiez ;
<lb n="44"/> Car pour ce fet Amors ami doloir
<lb n="45"/> Que de son mal regehisse le voir.</q>
</ab>
<pb n="155"/>
<ab rend="gv" n="6"><q>
<lb n="46"/>  - Clers, je voi bien que tant estes espris
<lb n="47"/> Que la corone est bien en vous assise.
<lb n="48"/> Quant du prïer par estes si hastis,
<lb n="49"/> Ce fait li maus des rains qui vous atise ;
<lb n="50"/> Itels amors n'est pas el cuer assise.
<lb n="51"/> Dites li tost, quant si vous angoissiez ;
<lb n="52"/> Ou tost l'aiez, ou vous tost la lessiez,
<lb n="53"/> Car bien puet on a voz diz parcevoir
<lb n="54"/> Qu'aillors voulez changier vostre voloir.</q>
</ab>
<ab rend="gv" n="7"><q>
<lb n="55"/>  - Par Dieu, Sire, j'aing de cuer sanz faintise,
<lb n="56"/> Mès vos guilez Amors. Pour ce cuidiez
<lb n="57"/> Que je soie tout ausi tost changiez
<lb n="58"/> Con vous estes, qui mis en nonchaloir
<lb n="59"/> Avez Amors et ceus de son pooir.</q>
</ab>
<ab rend="gv" n="8"><q>
<lb n="60"/>  - Clers, puis qu'a moi avez tel guerre enprise
<lb n="61"/> Et vous de riens mon conseil ne prisiez,
<lb n="62"/> Crïez merci, mains jointes, a ses piez
<lb n="63"/> Et li dites tout le vostre voloir ;
<lb n="64"/> El vous crerra, et ce sera bien voir.</q>
</ab>
</div>
<pb n="156"/>
<div type="chanson" n="XLV">
<ab rend="gv" n="1">
<lb n="1"/>  Girart d'Amiens, Amours, qui a pouoir
<lb n="2"/> Sor toutes gens, vous et un autre esprendre
<lb n="3"/> Fait de son feu - dont mieus devez valoir -
<lb n="4"/> D'une dame ou il n'a que reprendre.
<lb n="5"/> Se vous voulez, tantost, sans plus atendre,
<lb n="6"/> Ou vous plaira avecques vous l'avrez,
<lb n="7"/> Mais bien sachiez : de li haïs serez ;
<lb n="8"/> Ou, en tel point que je vos di, l'avra
<lb n="9"/> Autre avec lui, et el vous ainmera.
</ab>
<pb n="157"/>
<ab rend="gv" n="2"><q>
<lb n="10"/>  - Roy de Navarre, il doit bien mescheoir
<lb n="11"/> A tout honme qui le bien n'osse prendre,
<lb n="12"/> Puis qu'il le puet, sans lui mesfaire, avoir ;
<lb n="13"/> Car nus amis ne porroit tant mesprendre
<lb n="14"/> Que de sousfrir, s'il le pouoit desfandre,
<lb n="15"/> C'autres fust ja de sa dame privés ;
<lb n="16"/> Par coi le bien qui m'iert abandonnez
<lb n="17"/> Par tel eür ne refusserai ja,
<lb n="18"/> N'autres, mon gré, nul jour n'i partira.</q>
</ab>
<ab rend="gv" n="3"><q>
<lb n="19"/>  - Girart d'Amiens, huimais puis parcevoir
<lb n="20"/> Que vous le cuer avez et fol et tendre
<lb n="21"/> A un tel fait desloial conscevoir,
<lb n="22"/> Si vueil que vous, pour la folie entendre,
<lb n="23"/> Sachiez qu'amis n'est pas chilz qui engendre
<lb n="24"/> Riens dont il soit haïs ne disfamés
<lb n="25"/> De la dame dont il seroit amez,
<lb n="26"/> S'il li plessoit, et dont haïs sera,
<lb n="27"/> Quant tout premiers, son gré, la decevra.</q>
</ab>
<ab rend="gv" n="4"><q>
<lb n="28"/>  - Pour pis que mort ne rage recevoir,
<lb n="29"/> Sire, ne puis connoistre ne aprendre
<lb n="30"/> Qu'il m'en peüst nesun bien escheoir.
<lb n="31"/> Conment pourroie a plus grant dolour tendre
<lb n="32"/> Que de lessier tant ma dame souprendre
<lb n="33"/> Qu'autres eüst de li ses voulentez ?
<lb n="34"/> Plus ne pourroie estre desesperés,
<lb n="35"/> S'elle me het. Amours pourchacera
<lb n="36"/> Qu'amés en ier si tost que li plera.</q>
</ab>
<ab rend="gv" n="5"><q>
<lb n="37"/>  - Girart d'Amiens, quant plus vous voy mouvoir
<lb n="38"/> D'ensi parler, plus m'est vostre sens mendre.
<pb n="158"/>
<lb n="39"/> Nus hons n'entant sa dame a decevoir
<lb n="40"/> Ne deserve que l'en le doie pendre.
<lb n="41"/> Se mes eürs fait ma dame destendre
<lb n="42"/> A un tel fait, n'en vueil estre encombrés ;
<lb n="43"/> J'ain mieus qu'autre que moy en soit blasmés.
<lb n="44"/> S'amer me vueut, plus me proufitera ;
<lb n="45"/> C'uns tieulz deduiz jamais ne vous vaudra.</q>
</ab>
<ab rend="gv" n="6"><q>
<lb n="46"/>  - Sire, ne puis en pensee mannoir
<lb n="47"/> C'uns teus profis se puist en bien estandre
<lb n="48"/> Dont li amis cherra en desespoir,
<lb n="49"/> Qu'il n'osse en riens qu'il parçoive contendre ;
<lb n="50"/>  Par quoi ja jour ne me quier vaincu rendre,
<lb n="51"/> Que mieus ne vueille ensi joïr assez
<lb n="52"/> De celle a cui je sui touz que de lés
<lb n="53"/> Reveingne autres qui en esploitera.
<lb n="54"/> Honnis soit cilz qui ce otrïera !</q>
</ab>
</div>
<pb n="160"/>
<div type="chanson" n="XLVI">
<ab rend="gv" n="1"><q>
<lb n="1"/>  Phelipe, je vous demant
<lb n="2"/> Que est devenue amors :
<lb n="3"/> En cest païs ne aillors
<lb n="4"/> Ne fet nus d'amer senblant.
<lb n="5"/> Trop me merveil durement
<lb n="6"/> Por qu'ele demore ensi,
<lb n="7"/>         S'ai oï
<lb n="8"/>    Des dames grant plaint,
<lb n="9"/> Et chevalier en font maint.</q>
</ab>
<ab rend="gv" n="2"><q>
<lb n="10"/>  - Sire, sachiez voirement
<lb n="11"/> Qu'amors faut par ameors,
<lb n="12"/> S'en remaint joie et valors
<lb n="13"/> Et faillent tornoiement,
<lb n="14"/> Si ont corpes mesdisant,
<lb n="15"/> Vielles et mauvès mari ;
<lb n="16"/>        N'est failli
<lb n="17"/>   Par dames qu'en aint,
<lb n="18"/> Mès es chevaliers remaint.</q>
</ab>
<ab rend="gv" n="3"><q>
<lb n="19"/>  - Phelipe, bien m'i acort
<lb n="20"/> Q'il remaint es chevaliers,
<pb n="161"/>
<lb n="21"/> Mès tout ce fet li dangiers
<lb n="22"/> Que dames mainent tant fort.
<lb n="23"/> Quant il sont jusqu'a la mort,
<lb n="24"/> Lors lor metent achesons.
<lb n="25"/>        Bon respons
<lb n="26"/>   N'i puënt trouver,
<lb n="27"/> S'en font maint desesperer</q>.
</ab>
<ab rend="gv" n="4"><q>
<lb n="28"/>  - Sire, il s'en partent a tort
<lb n="29"/> Et s'en plaignent volentiers.
<lb n="30"/> Plus lor plest li aaisiers
<lb n="31"/> Qu'atendre d'Amors confort,
<lb n="32"/> N'aiment valor ne deport,
<lb n="33"/> Ainz tolent et font mesons ;
<lb n="34"/>        N'est resons :
<lb n="35"/>   Cil qui veut amer
<lb n="36"/> Se doit du tout amender.</q>
</ab>
<ab rend="gv" n="5"><q>
<lb n="37"/>  - Phelipe, legierement
<lb n="38"/> S'en partent qui poor ont,
<lb n="39"/> Que les dames trop leur sont
<lb n="40"/> De sauvage acointement.
<lb n="41"/> Dame doit atrere lent
<lb n="42"/> Por melz fere a li baer,
<lb n="43"/>        Que d'amer
<pb n="162"/>
<lb n="44"/>   Doit dame savoir
<lb n="45"/> Por plus faire ami valoir.</q>
</ab>
<ab rend="gv" n="6"><q>
<lb n="46"/>  - Sire, trop hastivement
<lb n="47"/> Vuelent mès par tout le mont
<lb n="48"/> Cil qui amoureus se font
<lb n="49"/> Avoir joie entierement,
<lb n="50"/> Mès dames a lor talent
<lb n="51"/> Doivent lor amis mener.
<lb n="52"/>        Endurer
<lb n="53"/>   Doit on lor voloir
<lb n="54"/> Sanz plaindre et sanz decevoir.</q>
</ab>
<ab rend="gv" n="7"><q>
<lb n="55"/>   - Phelipe, ami voir
<lb n="56"/> N'en sevent pas le pooir.</q>
</ab>
<ab rend="gv" n="8"><q>
<lb n="57"/>   - Sire, tout pour voir,
<lb n="58"/> Dames font le mont valoir.</q>
</ab>
</div>
<pb n="164"/>
<div type="chanson" n="XLVII">
<ab rend="gv" n="1">
<lb n="1"/>  Dame, merci ! Une riens vos demant,
<lb n="2"/> Dites m'en voir, se Deus vous beneïe :
<lb n="3"/> Quant vous morrez et je - mès c'iert avant,
<lb n="4"/> Car après vous ne vivroie je mie -,
<lb n="5"/> Que devendra Amors, cele esbahie,
<lb n="6"/> Que tant avez sens, valor, et j'aim tant
<lb n="7"/> Que je croi bien qu'après nous ert faillie ?
</ab>
<ab rend="gv" n="2"><q>
<lb n="8"/>  - Par Dieu, Thiebaut, selonc mon escïent
<lb n="9"/> Amors n'iert ja pour nule mort perie,
<lb n="10"/> Ne je ne sai se vous m'alez guilant,
<lb n="11"/> Que trop megres n'estes oncore mie.
<lb n="12"/> Quant nos morrons (Deus nos dont bone vie !),
<lb n="13"/> Bien croi qu'Amors damage i avra grant,
<lb n="14"/> Mès toz jorz ert valors conplie.</q>
</ab>
<ab rend="gv" n="3"><q>
<lb n="15"/>  - Dame, certes ne devez pas cuidier,
<lb n="16"/> Mès bien savoir que trop vous ai amee.
<lb n="17"/> De la joie m'en aim melz et tieng chier
<lb n="18"/> Et pour ce ai ma graisse recouvree
<lb n="19"/> Qu'ainz Deus ne fist se tres bele riens nee
<lb n="20"/> Com vos, mès ce me fet trop esmaier,
<lb n="21"/> Quant nos morrons, qu'Amors sera finee.</q>
</ab>
<pb n="165"/>
<ab rend="gv" n="4"><q>
<lb n="22"/>  - Thiebaut, tesiez ! Nus ne doit conmencier
<lb n="23"/> Reson qui soit de touz droiz desevree.
<lb n="24"/> Vous le dites por moi amoloier
<lb n="25"/> Encontre vous, que tant avez guilee.
<lb n="26"/> Je ne di pas, certes, que je vos hee,
<lb n="27"/> Mès, se d'Amors me couvenoit jugier,
<lb n="28"/> Ele seroit servie et honoree.</q>
</ab>
<ab rend="gv" n="5"><q>
<lb n="29"/>  - Dame, Deus doint que vos jugiez a droit
<lb n="30"/> Et conoissiez les maus qui me font plaindre,
<lb n="31"/> Que je sai bien, quels li jugemenz soit,
<lb n="32"/> Se je i muir, Amors couvient a faindre,
<lb n="33"/> Se vous, dame, ne la fetes remaindre
<lb n="34"/> Dedenz son lieu arriers ou ele estoit ;
<lb n="35"/> Q'a vostre sens ne porroit nus ataindre.</q>
</ab>
<ab rend="gv" n="6"><q>
<lb n="36"/>  - Thiebaut, s'Amors vous fet pour moi destraindre,
<lb n="37"/> Ne vous griet pas, que, s'amer m'estouvoit,
<lb n="38"/> J'ai bien un cuer qui ne se savroit faindre.</q>
</ab>
</div>
<pb n="166"/>
<div type="chanson" n="XLVIII">
<ab rend="gv" n="1">
<lb n="1"/>  L'autre nuit en mon dormant
<lb n="2"/>    Fui en grant dotance
<lb n="3"/> D'un gieu parti en chantant
<lb n="4"/>    Et en grant balance,
<lb n="5"/> Quant Amors me vint devant,
<lb n="6"/> Qui me dist : <q>« Que vas querant ?
<lb n="7"/> Trop as corage mouvant ;
<lb n="8"/>    Ce te muet d'enfance. »</q>
</ab>
<pb n="167"/>
<ab rend="gv" n="2">
<lb n="9"/>  Lors tresailli durement ;
<lb n="10"/>   En grant esmaiance
<lb n="11"/> Dis li : <q>« Dame, se g'entent
<lb n="12"/>   A ma grant pesance,
<lb n="13"/> C'est par vostre faus senblant,
<lb n="14"/> Qui m'a mort si cruëlment.
<lb n="15"/> Partir vueil de vostre gent
<lb n="16"/>   Par vostre esloignance.</q>
</ab>
<ab rend="gv" n="3"><q>
<lb n="17"/>  - Cil n'avra ja son voloir
<lb n="18"/>   A longue duree
<lb n="19"/> Qui por mal ne paine avoir
<lb n="20"/>   Change sa pensee ;
<lb n="21"/> Oncor t'en puès pou doloir.
<lb n="22"/> Mult doit avoir le cuer noir
<lb n="23"/> Qui por fere son pouoir
<lb n="24"/>   Pert sa desirree.</q>
</ab>
<ab rend="gv" n="4">
<q>			<lb n="25"/>  - Trop savez bien decevoir,
<lb n="26"/>   Nus n'i a duree.
<lb n="27"/> Il n'est pas en son pooir,
<lb n="28"/>   Cil qui a vos bee.
<lb n="29"/> Por ce m'estuet remanoir,
<lb n="30"/> Ne truis en vos fors espoir ;
<lb n="31"/> Ne bonté ne puis avoir,
<lb n="32"/>   S'el n'est conparee.
</q>		</ab>
<pb n="168"/>
<ab rend="gv" n="5">
<q>			<lb n="33"/>  - N'aies si le cuer desvé,
<lb n="34"/>   Mès en moi te fie !
<lb n="35"/> Qui est en ma poosté
<lb n="36"/>   Plus mauvès n'est mie,
<lb n="37"/> Ainz a cent tanz plus bonté,
<lb n="38"/> Plus valor, plus largeté.
<lb n="39"/> Tost t'avrai guerredoné ;
<lb n="40"/>   Met t'en ma baillie !
</q>		</ab>
<ab rend="gv" n="6">
<q>			<lb n="41"/>  - Tant m'avez biau sarmoné
<lb n="42"/>   Que ne lerai mie
<lb n="43"/> Que ne face vostre gré.
<lb n="44"/>   Mon cors et ma vie
<lb n="45"/> Met en vostre volenté,
<lb n="46"/> Mau gré ceus qui m'ont mellé
<lb n="47"/> A vous, qui j'ai creanté
<lb n="48"/>   A estre en aïe.
</q>		</ab>
<ab rend="gv" n="7">
<q>			<lb n="49"/>  Or vos pri merci, pour Dé ;
<lb n="50"/> Que cil qui tant a amé
<lb n="51"/>   A vous s'umelie. »</q>		</ab>
</div>
<pb n="169"/>
<div type="chanson" n="XLIX">
<ab rend="gv" n="1">
<lb n="1"/>  Par Dieu, sire de Champaigne et de Brie,
<lb n="2"/> Je me sui mult d'une riens merveilliez,
<lb n="3"/> Que je voi bien que vous ne chantez mie,
<lb n="4"/> Ainz estes pou jolis et renvoisiez ;
<lb n="5"/> Car me dites pour quoi vous le lessiez.
<lb n="6"/> Estez revient et la sesons florie,
<lb n="7"/> Que tous li monz doit estre bauz et liez ;
<lb n="8"/> Et bien sachiez que mains en vaudrïez,
<lb n="9"/> S'Amors s'estoit si tost de vos partie.
</ab>
<pb n="170"/>
<ab rend="gv" n="2"><q>
<lb n="10"/>  - Phelipe, n'ai de chançon fere envie,
<lb n="11"/> Que d'Amors sui partiz et esloigniez.
<lb n="12"/> Je l'ai lonc tens honoree et servie,
<lb n="13"/> N'onques par li ne fui jor avanciez,
<lb n="14"/> Si ne vueil plus de li estre chargiez.
<lb n="15"/> Par tout la voi et remese et faillie,
<lb n="16"/> Mult est ses nons et ses pris abessiez.
<lb n="17"/> Du tout m'en part, et vous si ferïez,
<lb n="18"/> Se ne volez demorer en folie.</q>
</ab>
<ab rend="gv" n="3"><q>
<lb n="19"/>  - Sire, a grant tort m'avez Amors blasmee
<lb n="20"/> Et du partir faus conseil me donez.
<lb n="21"/> S'Amors avez mal servie et guilee,
<lb n="22"/> Pour ce n'est pas ses nons deshonorez,
<lb n="23"/> Que d'Amors vient toute honor et bontez.
<lb n="24"/> Qui bien la sert en fez et en pensee
<lb n="25"/> Ne puet faillir ne remaigne honorez,
<lb n="26"/> Que sanz Amors n'est nus a droit loëz,
<lb n="27"/> Et cil puet bien po valoir qui n'i bee.</q>
</ab>
<ab rend="gv" n="4"><q>
<lb n="28"/>  - Phelipe, Amors est chose forsenee,
<lb n="29"/> Ne nus ne doit sieurre ses volentez.
<lb n="30"/> Tant la conois tricheresse prouvee
<lb n="31"/> Que je pris pou li et ses faussetez,
<lb n="32"/> Ainz me sui si de li servir lassez
<lb n="33"/> Que j'en hé ceus par qui ele est loëe.
<lb n="34"/> Pour ce vous pri que jamès n'en chantez,
<pb n="171"/>
<lb n="35"/> Que vous serez touz jorz par li guilez,
<lb n="36"/> Si com je sui, qui ainz n'en oi soudee.</q>
</ab>
<ab rend="gv" n="5"><q>
<lb n="37"/>  - Sire, trop est Amors et douce et chiere,
<lb n="38"/> Et trop m'en plest li servirs et li nons.
<lb n="39"/> Servirai la, sanz moi retrere arriere,
<lb n="40"/> D'uevre et de cuer et de fere chançons.
<lb n="41"/> Quant li plera, s'en avrai guerredons,
<lb n="42"/> Que je la sai loial et droituriere ;
<lb n="43"/> S'ele tant est blasmee des felons,
<lb n="44"/> Des desloiaus qui qierent achesons,
<lb n="45"/> Et mult m'est bel, quant il la truevent fiere.</q>
</ab>
<ab rend="gv" n="6"><q>
<lb n="46"/>  - Phelipe, Amors est fausse et trop legiere ;
<lb n="47"/> Oncor diroiz que voire est ma resons.
<lb n="48"/> Quant vos savroiz conoistre sa maniere,
<lb n="49"/> Ne tendroiz pas les partiz a bricons.
<lb n="50"/> Trop conois bien Amors et ses façons :
<lb n="51"/> A l'encontrer vos iert de bele chiere,
<lb n="52"/> Puis troveroiz guiles et traïsons ;
<lb n="53"/> Et en la fin ne vaut noient li dons :
<lb n="54"/> Trop la covient conquerre a grant proiere.</q>
</ab>
<ab rend="gv" n="7"><q>
<lb n="55"/>  - Sire, dehet qui crerra voz sermons !
<lb n="56"/> A fine Amor m'otroi, qui m'a semons,
<lb n="57"/> Et maintendrai ma pensee pleniere.</q>
</ab>
<pb n="172"/>
<ab rend="gv" n="8"><q>
<lb n="58"/>  - Phelipe, oncor vendra autre sesons.
<lb n="59"/> Ains qu'en aiez conquis nul bon respons,
<lb n="60"/> Me diroiz vous qu'Amors n'est pas entiere.</q>
</ab>
</div>
<pb n="173"/>
<div type="chanson" n="L">
<ab rend="gv" n="1">
<lb n="1"/>  Robert, veez de Perron
<lb n="2"/> Conme il a le cuer felon,
<lb n="3"/> Qu'a un si loigtaing baron
<lb n="4"/> Veut sa fille marïer,
<lb n="5"/> Qui a si clere façon
<lb n="6"/> Que l'en s'i porroit mirer !
</ab>
<ab rend="gv" n="2">
<lb n="7"/>  Hé, Deus ! con ci faut reson !
<lb n="8"/> Veez du vis de fuiron !
<lb n="9"/> Gente de toute façon,
<lb n="10"/> Or vos en voi je mener.
<lb n="11"/> Robert, ne vaut un bouton
<lb n="12"/> Qui si l'en lera aler.
</ab>
<pb n="174"/>
<ab rend="gv" n="3"><q>
<lb n="13"/>  - Sire, vos doit on blasmer,
<lb n="14"/> S'ensi l'en lessiez mener.
<lb n="15"/> Ce que tant poëz amer
<lb n="16"/> Et ou avez tel pouoir
<lb n="17"/> N'en devez lessier aler
<lb n="18"/> Pour terre ne pour avoir.</q>
</ab>
<ab rend="gv" n="4"><q rend="CONTINUED">
<lb n="19"/>  Mult par avroiz le cuer noir,
<lb n="20"/> Quant vous en savroiz le voir.
<lb n="21"/> N'avroiz force ne pouoir
<lb n="22"/> De li veoir ne sentir ;
<lb n="23"/> Et sachiez : si bel avoir
<lb n="24"/> Doit on près de lui tenir.</q>
</ab>
<ab rend="gv" n="5"><q>
<lb n="25"/>  - Robert, je vueil melz morir,
<lb n="26"/> S'il li venoit a plesir,
<lb n="27"/> Que l'en lessasse partir
<lb n="28"/> Pour trestoute ma conté.
<lb n="29"/> Hé, las ! qui porroit gesir
<lb n="30"/> Une nuit lez son costé !</q>
</ab>
<ab rend="gv" n="6"><q>
<lb n="31"/>  - Sire, Deus vous dont joïr
<lb n="32"/> De ce qu'avez desirré !</q>
</ab>
<ab rend="gv" n="7"><q>
<lb n="33"/>  - Robert, je m'en crien morir,
<lb n="34"/> Quant il l'ont fet, mau gré Dé !</q>
</ab>
</div>
<pb n="177"/>
<div type="chanson" n="LI">
<ab rend="gv" n="1">
<lb n="1"/>  J'aloie l'autrier errant
<lb n="2"/>         Sanz conpaignon
<lb n="3"/> Seur mon palefroi, pensant
<lb n="4"/>    A fere une chançon,
<lb n="5"/> Quant j'oï, ne sai conment,
<lb n="6"/>         Lez un buisson
<lb n="7"/> La voiz du plus bel enfant
<lb n="8"/>    C'onques veïst nus hon ;
<lb n="9"/> Et n'estoit pas enfes si
<lb n="10"/> N'eüst quinze anz et demi,
<lb n="11"/> N'onques nule riens ne vi
<lb n="12"/>   De si gente façon.
</ab>
<pb n="178"/>
<ab rend="gv" n="2">
<lb n="13"/>  Vers li m'en vois maintenant,
<lb n="14"/>        Mis l'a reson :
<lb n="15"/> <q>« Bele, dites moi conment,
<lb n="16"/>   Pour Dieu, vous avez non ! »</q>
<lb n="17"/> Et ele saut maintenant
<lb n="18"/>        A son baston :
<lb n="19"/> <q>« Se vous venez plus avant
<lb n="20"/>   Ja avroiz la tençon.
<lb n="21"/> Sire, fuiez vous de ci !
<lb n="22"/> N'ai cure de tel ami,
<lb n="23"/> Que j'ai mult plus biau choisi,
<lb n="24"/>   Qu'en claime Robeçon. »</q>
</ab>
<ab rend="gv" n="3">
<lb n="25"/>  Quant je la vi esfreer
<lb n="26"/>        Si durement
<lb n="27"/> Qu'el ne me daigne esgarder
<lb n="28"/>   Ne fere autre senblant,
<lb n="29"/> Lors conmençai a penser
<lb n="30"/>        Confaitement
<lb n="31"/> Ele me porroit amer
<lb n="32"/>   Et changier son talent.
<lb n="33"/> A terre lez li m'assis.
<lb n="34"/> Quant plus regart son cler vis,
<lb n="35"/> Tant est plus mes cuers espris,
<lb n="36"/>   Qui double mon talent.
</ab>
<pb n="179"/>
<ab rend="gv" n="4">
<lb n="37"/>  Lors li pris a demander
<lb n="38"/>        Mult belement
<lb n="39"/> Que me daignast esgarder
<lb n="40"/>   Et fere autre senblant.
<lb n="41"/> Ele conmence a plorer
<lb n="42"/>        Et dist itant :
<lb n="43"/> <q>« Je ne vos puis escouter ;
<lb n="44"/>   Ne sai qu'alez querant. »</q>
<lb n="45"/> Vers li me trais, si li dis :
<lb n="46"/> <q>« Ma bele, pour Dieu merci ! »</q>
<lb n="47"/> Ele rist, si respondi :
<lb n="48"/>   <q>« Ne faites pour la gent ! »</q>
</ab>
<ab rend="gv" n="5">
<lb n="49"/>  Devant moi lors la montai
<lb n="50"/>        De maintenant
<lb n="51"/> Et trestout droit m'en alai
<lb n="52"/>   Vers un bois verdoiant.
<lb n="53"/> Aval les prez regardai,
<lb n="54"/>        S'oï criant
<lb n="55"/> Deus pastors par mi un blé,
<lb n="56"/>   Qui venoient huiant,
<lb n="57"/> Et leverent un grant cri.
<lb n="58"/> Assez fis plus que ne di :
<lb n="59"/> Je la les, si m'en foï,
<lb n="60"/>   N'oi cure de tel gent.
</ab>
</div>
<pb n="180"/>
<div type="chanson" n="LII">
<ab rend="gv" n="1">
<lb n="1"/>  L'autrier par la matinee
<lb n="2"/> Entre un bois et un vergier
<lb n="3"/> Une pastore ai trouvee
<lb n="4"/> Chantant por soi envoisier,
<lb n="5"/> Et disoit un son premier :
<pb n="181"/>
<lb n="6"/> <q>« Ci me tient li maus d'amor. »</q>
<lb n="7"/> Tantost cele part m'en tor
<lb n="8"/> Que je l'oï desresnier,
<lb n="9"/> Si li dis sanz delaier :
<lb n="10"/> <q>« Bele, Deus vos dont bon jor ! »</q>
</ab>
<ab rend="gv" n="2">
<lb n="11"/>  Mon salu sanz demoree
<lb n="12"/> Me rendi et sanz targier.
<lb n="13"/> Mult ert fresche et coloree,
<lb n="14"/> Si m'i plot a acointier :
<lb n="15"/> <q>« Bele, vostre amor vous qier,
<lb n="16"/> S'avroiz de moi riche ator. »</q>
<lb n="17"/> Ele respont : <q>« Tricheor
<lb n="18"/> Sont mès trop li chevalier.
<lb n="19"/> Melz aim Perrin, mon bergier,
<lb n="20"/> Que riche honme menteor. »</q>
</ab>
<ab rend="gv" n="3">
<lb n="21"/>  <q>« Bele, ce ne dites mie ;
<lb n="22"/> Chevalier sont trop vaillant.
<lb n="23"/> Qui set donc avoir amie
<lb n="24"/> Ne servir a son talent
<lb n="25"/> Fors chevalier et tel gent ?
<lb n="26"/> Mès l'amor d'un bergeron
<lb n="27"/> Certes ne vaut un bouton.
<lb n="28"/> Partez vos en a itant
<lb n="29"/> Et m'amez ; je vous creant :
<lb n="30"/> De moi avrez riche don. »</q>
</ab>
<ab rend="gv" n="4">
<lb n="31"/>  <q>« Sire, par sainte Marie,
<lb n="32"/> Vous en parlez por noient.
<pb n="182"/>
<lb n="33"/> Mainte dame avront trichie
<lb n="34"/> Cil chevalier soudoiant.
<lb n="35"/> Trop sont faus et mal pensant,
<lb n="36"/> Pis valent de Guenelon.
<lb n="37"/> Je m'en revois en meson,
<lb n="38"/> Que Perrinez, qui m'atent,
<lb n="39"/> M'aime de cuer loiaument.
<lb n="40"/> Abessiez vostre reson ! »</q>
</ab>
<ab rend="gv" n="5">
<lb n="41"/>  G'entendi bien la bergiere,
<lb n="42"/> Qu'ele me veut eschaper.
<lb n="43"/> Mult li fis longue proiere,
<lb n="44"/> Mès n'i poi riens conquester.
<lb n="45"/> Lors la pris a acoler,
<lb n="46"/> Et ele gete un haut cri :
<lb n="47"/> <q>« Perrinet, traï, traï ! »</q>
<lb n="48"/> Du bois prenent a huper ;
<lb n="49"/> Je la lais sanz demorer,
<lb n="50"/> Seur mon cheval m'en parti.
</ab>
<ab rend="gv" n="6">
<lb n="51"/>  Quant ele m'en vit aler,
<lb n="52"/> Si me dist par ranposner :
<lb n="53"/> <q>« Chevalier sont trop hardi ! »</q>
</ab>
</div>
<pb n="184"/>
<div type="chanson" n="LIII">
<ab rend="gv" n="1">
<lb n="1"/>  Seigneurs, sachiez : qui or ne s'en ira
<lb n="2"/> En cele terre ou Deus fu morz et vis
<lb n="3"/> Et qui la croiz d'Outremer ne prendra,
<lb n="4"/> A paines mès ira en Paradis.
<lb n="5"/> Qui a en soi pitié ne remenbrance,
<lb n="6"/> Au haut Seigneur doit querre sa venjance
<lb n="7"/> Et delivrer sa terre et son païs.
</ab>
<ab rend="gv" n="2">
<lb n="8"/>  Tuit li mauvès demorront par deça,
<lb n="9"/> Qui n'aiment Dieu, bien ne honor ne pris ;
<lb n="10"/> Et chascuns dit : <q>« Ma fame, que fera ?
<lb n="11"/> Je ne leroie a nul fuer mes amis. »</q>
<lb n="12"/> Cil sont cheoit en trop fole atendance,
<lb n="13"/> Q'il n'est amis fors que cil, sanz dotance,
<lb n="14"/> Qui pour nos fu en la vraie croiz mis.
</ab>
<ab rend="gv" n="3">
<lb n="15"/>  Or s'en iront cil vaillant bacheler
<lb n="16"/> Qui aiment Dieu et l'eneur de cest mont,
<lb n="17"/> Qui sagement vuelent a Dieu aler,
<lb n="18"/> Et li morveus , li cendreus demorront ;
<lb n="19"/> Avugle sont, de ce ne dout je mie.
<lb n="20"/> Qui un secors ne fet Dieu en sa vie,
<lb n="21"/> Et por si pou pert la gloire du mont.
</ab>
<ab rend="gv" n="4">
<lb n="22"/>  Deus se lessa por nos en croiz pener
<lb n="23"/> Et nos dira au jor ou tuit vendront :
<pb n="185"/>
<lb n="24"/> <q>« Vous qui ma croiz m'aidastes a porter,
<lb n="25"/> Vos en iroiz la ou mi angre sont ;
<lb n="26"/> La me verroiz et ma mere Marie.
<lb n="27"/> Et vos par qui je n'oi onques aïe
<lb n="28"/> Descendroiz tuit en Enfer le parfont. »</q>
</ab>
<ab rend="gv" n="5">
<lb n="29"/>  Chascuns cuide demorer touz hetiez
<lb n="30"/> Et que jamès ne doie mal avoir ;
<lb n="31"/> Ensi les tient Anemis et pechiez
<lb n="32"/> Que il n'ont sens, hardement ne pouoir.
<lb n="33"/> Biaus sire Deus, ostez leur tel pensee
<lb n="34"/> Et nos metez en la vostre contree
<lb n="35"/> Si saintement que vos puissons veoir !
</ab>
<ab rend="gv" n="6">
<lb n="36"/>  Douce dame, roïne coronee,
<lb n="37"/> Prïez pour nos, Virge bone eüree !
<lb n="38"/> Et puis après ne nos puet mescheoir.
</ab>
</div>
<pb n="187"/>
<div type="chanson" n="LIV">
<ab rend="gv" n="1">
<lb n="1"/>  Dame, ensi est q'il m'en couvient aler
<lb n="2"/> Et departir de la douce contree
<lb n="3"/> Ou tant ai maus apris a endurer ;
<lb n="4"/> Quant je vous lais, droiz est que je m'en hee.
<lb n="5"/> Deus ! pour quoi fu la terre d'Outremer,
<lb n="6"/> Qui tanz amanz avra fet desevrer
<lb n="7"/> Dont puis ne fu l'amors reconfortee,
<lb n="8"/> Ne ne porent leur joie remenbrer !
</ab>
<ab rend="gv" n="2">
<lb n="9"/>  Ja sanz amor ne porroie durer,
<lb n="10"/> Tant par i truis fermement ma pensee,
<lb n="11"/> Ne mes fins cuers ne m'en let retorner,
<lb n="12"/> Ainz sui a li la ou il veut et bee.
<lb n="13"/> Trop ai apris durement a amer,
<lb n="14"/> Pour ce ne voi conment puisse durer
<lb n="15"/> Sanz joie avoir de la plus desirree
<lb n="16"/> C'onques nus hons osast merci crïer.
</ab>
<pb n="188"/>
<ab rend="gv" n="3">
<lb n="17"/>  Je ne voi pas, quant de li sui partiz,
<lb n="18"/> Que puisse avoir bien ne solaz ne joie,
<lb n="19"/> Car onques riens ne fis si a enviz
<lb n="20"/> Con vous lessier, se je jamès vous voie ;
<lb n="21"/> Trop par en sui dolenz et esbahiz.
<lb n="22"/> Par maintes foiz m'en serai repentiz,
<lb n="23"/> Quant j'onques voil aler en ceste voie
<lb n="24"/> Et je recort voz debonaires diz.
</ab>
<ab rend="gv" n="4">
<lb n="25"/>  Biaus sire Deus, vers vous me sui guenchiz ;
<lb n="26"/> Tout lais pour vous ce que je tant amoie.
<lb n="27"/> Li guerredons en doit estre floriz,
<lb n="28"/> Quant pour vous pert et mon cuer et ma joie.
<lb n="29"/> De vous servir sui touz prez et garniz ;
<lb n="30"/> A vous me rent, biaus Peres Jhesu Criz !
<lb n="31"/> Si bon seigneur avoir je ne porroie :
<lb n="32"/> Cil qui vous sert ne puet estre traïz.
</ab>
<ab rend="gv" n="5">
<lb n="33"/>  Bien doit mes cuers estre liez et dolanz :
<lb n="34"/> Dolanz de ce que je part de ma dame,
<lb n="35"/> Et liez de ce que je sui desirranz
<lb n="36"/> De servir Dieu, qui est mes cors et m'ame.
<lb n="37"/> Iceste amor est trop fine et puissanz,
<lb n="38"/> Par la couvient venir les plus sachanz ;
<pb n="189"/>
<lb n="39"/> C'est li rubiz, l'esmeraude et la jame
<lb n="40"/> Qui touz guerist des vius pechiez puanz.
</ab>
<ab rend="gv" n="6">
<lb n="41"/>  Dame des cieus, granz roïne puissanz,
<lb n="42"/> Au grant besoing me soiez secorranz !
<lb n="43"/> De vous amer puisse avoir droite flame !
<lb n="44"/> Quant dame pert, dame me soit aidanz !
</ab>
</div>
<pb n="190"/>
<div type="chanson" n="LV">
<ab rend="gv" n="1">
<lb n="1"/>  Au tens plain de felonnie,
<lb n="2"/>    D'envie et de traïson,
<lb n="3"/>    De tort et de mesprison,
<lb n="4"/>    Sanz bien et sanz cortoisie,
<lb n="5"/>    Et que entre nos baron
<lb n="6"/> Fesons tout le siecle empirier,
<lb n="7"/> Que je voi esconmenïer
<lb n="8"/>    Ceus qui plus offrent reson,
<lb n="9"/>    Lors vueil dire une chançon.
</ab>
<pb n="191"/>
<ab rend="gv" n="2">
<lb n="10"/>  Li roiaumes de Surie
<lb n="11"/>   Nos dit et crie a haut ton,
<lb n="12"/>   Se nos ne nos amendon,
<lb n="13"/>   Pour Dieu ! que n'i alons mie :
<lb n="14"/>   N'i ferions se mal non.
<lb n="15"/> Deus aime fin cuer droiturier,
<lb n="16"/> De teus genz se veut il aidier ;
<lb n="17"/>   Cil essauceront son non
<lb n="18"/>   Et conquerront sa meson.
</ab>
<ab rend="gv" n="3">
<lb n="19"/>  Oncor aim melz toute voie
<lb n="20"/>   Demorer el saint païs
<lb n="21"/>   Que aler povre, chetis
<lb n="22"/>   La ou ja solaz n'avroie.
<lb n="23"/>   Phelipe, on doit Paradis
<lb n="24"/> Conquerre par mesaise avoir,
<lb n="25"/> Que vous n'i trouverez ja, voir,
<lb n="26"/>   Bon estre ne geu ne ris,
<lb n="27"/>   Que vous avïez apris.
</ab>
<ab rend="gv" n="4">
<lb n="28"/>  Amors a coru en proie
<lb n="29"/>   Et si m'en maine tout pris
<lb n="30"/>   En l'ostel, ce m'est a vis,
<lb n="31"/>   Dont ja issir ne querroie,
<lb n="32"/>   S'il estoit a mon devis.
<pb n="192"/>
<lb n="33"/> Dame, de qui Biautez fet hoir,
<lb n="34"/> Je vous faz or bien a savoir :
<lb n="35"/>   Ja de prison n'istrai vis,
<lb n="36"/>   Ainz morrai loiaus amis.
</ab>
<ab rend="gv" n="5">
<lb n="37"/>  Dame, moi couvient remaindre,
<lb n="38"/>   De vous ne me qier partir.
<lb n="39"/>   De vous amer et servir
<lb n="40"/>   Ne me soi onques jor faindre,
<lb n="41"/>   Si me vaut bien un morir
<lb n="42"/> L'amors qui tant m'asaut souvent.
<lb n="43"/> Adès vostre merci atent,
<lb n="44"/>   Que biens ne me puet venir,
<lb n="45"/>   Se n'est par vostre plesir.
</ab>
<ab rend="gv" n="6">
<lb n="46"/>  Chançon, va moi dire Lorent
<lb n="47"/> Qu'il se gart bien outreement
<lb n="48"/>   De grant folie envaïr,
<lb n="49"/>   Qu'en lui avroit faus mentir !
</ab>
</div>
<pb n="194"/>
<div type="chanson" n="LVI">
<ab rend="gv" n="1">
<lb n="1"/>  Deus est ensi conme li pellicanz
<lb n="2"/> Qui fet son nif el plus haut arbre sus,
<pb n="195"/>
<lb n="3"/> Et li mauvès oisiaus, qui vient de jus,
<lb n="4"/> Ses oisellons ocit : tant est puanz ;
<lb n="5"/> Li peres vient destroiz et angoisseus,
<lb n="6"/> Du bec s'ocit, de son sanc dolereus
<lb n="7"/> Vivre refet tantost ses oisellons.
<lb n="8"/> Deus fist autel, quant fu sa passions :
<lb n="9"/> De son douz sanc racheta ses enfanz
<lb n="10"/> Du Deable, qui trop estoit poissanz.
</ab>
<ab rend="gv" n="2">
<lb n="2"/>  Li guerredons en est mauvès et lenz,
<lb n="3"/> Que bien ne droit ne pitié n'a mès nus,
<lb n="4"/> Ainz est orguels et baraz au desus,
<lb n="5"/> Felonie, traïsons et bobanz.
<lb n="6"/> Mult par est or nostre estaz perilleus ;
<lb n="7"/> Et se ne fust li essamples de ceus
<lb n="8"/> Qui tant aiment et noises et tençons
<lb n="9"/> - Ce est des clers qui ont lessié sarmons
<lb n="10"/> Por guerroier et pour tuër les genz -,
<lb n="11"/> Jamès en Dieu ne fust nus hons creanz.
</ab>
<ab rend="gv" n="3">
<lb n="21"/>  Nostre chiés fet touz noz menbres doloir,
<lb n="22"/> Por c'est bien droiz qu'a Dieu nos en plaingnons ;
<lb n="23"/> Et granz corpes ra mult seur les barons,
<lb n="24"/> Qui il poise quant aucuns veut valoir ;
<lb n="25"/> Et entre gent en font mult a blasmer
<lb n="26"/> Qui tant sevent et mentir et guiler ;
<pb n="196"/>
<lb n="27"/> Le mal en font deseur aus revenir ;
<lb n="28"/> Et qui mal qiert, maus ne li doit faillir.
<lb n="29"/> Qui petit mal porchace a son pouoir,
<lb n="30"/> Li granz ne doit en son cuer remanoir.
</ab>
<ab rend="gv" n="4">
<lb n="31"/>  Bien devrions en l'estoire vooir
<lb n="32"/> La bataille qui fu des deus dragons,
<lb n="33"/> Si com l'en trueve el livre des Bretons,
<lb n="34"/> Dont il couvint les chastiaus jus cheoir :
<lb n="35"/> C'est cist siecles, qui il couvient verser,
<lb n="36"/> Se Deus ne fet la bataille finer.
<lb n="37"/> Le sens Mellin en couvint fors issir
<lb n="38"/> Por deviner qu'estoit a avenir.
<lb n="39"/> Mès Antecriz vient, ce poëz savoir,
<lb n="40"/> As maçues qu'Anemis fet mouvoir.
</ab>
<ab rend="gv" n="5">
<lb n="41"/>  Savez qui sont li vil oisel punais
<lb n="42"/> Qui tuënt Dieu et ses enfançonèz ?
<lb n="43"/> Li papelart, dont li nons n'est pas nèz.
<lb n="44"/> Cil sont bien ort et puant et mauvès ;
<lb n="45"/> Il ocïent toute la simple gent
<lb n="46"/> Par leur faus moz, qui sont li Dieu enfant.
<lb n="47"/> Papelart font le siecle chanceler ;
<lb n="48"/> Par saint Pere, mal les fet encontrer :
<pb n="197"/>
<lb n="49"/> Il ont tolu joie et solaz et pès.
<lb n="50"/> Cil porteront en Enfer le grant fès.
</ab>
<ab rend="gv" n="6">
<lb n="51"/>  Or nos dont Deus lui servir et amer
<lb n="52"/> Et la Dame, qu'on n'i doit oblïer,
<lb n="53"/> Et nos vueille garder a touz jorz mès
<lb n="54"/> Des maus oisiaus, qui ont venin es bès !
</ab>
</div>
<pb n="200"/>
<div type="chanson" n="LVII">
<ab rend="gv" n="1">
<lb n="1"/>  Du tres douz non a la Virge Marie
<lb n="2"/> Vous espondrai cinq letres plainement.
<lb n="3"/> La premiere est M, qui senefie
<lb n="4"/> Que les ames en sont fors de torment ;
<lb n="5"/> Car par li vint ça jus entre sa gent
<lb n="6"/> Et nos geta de la noire prison
<lb n="7"/> Deus, qui pour nos en sousfri passion.
<lb n="8"/> Iceste M est et sa mere et s'amie.
</ab>
<ab rend="gv" n="2">
<lb n="9"/>  A vient après. Droiz est que je vous die
<lb n="10"/> Qu'en l'abecé est tout premierement ;
<lb n="11"/> Et tout premiers, qui n'est plains de folie,
<lb n="12"/> Doit on dire le salu doucement
<lb n="13"/> A la Dame qui en son biau cors gent
<lb n="14"/> Porta le Roi qui merci atendon.
<lb n="15"/> Premiers fu A et premiers devint hom
<lb n="16"/> Que nostre loi fust fete n'establie.
</ab>
<ab rend="gv" n="3">
<lb n="17"/>  Puis vient R, ce n'est pas controuvaille,
<lb n="18"/> Qu'erre savons que mult fet a prisier,
<lb n="19"/> Et sel voions chascun jor tout sanz faille,
<lb n="20"/> Quant li prestes le tient en son moustier ;
<lb n="21"/> C'est li cors Dieu, qui touz nos doit jugier,
<lb n="22"/> Que la Dame dedenz son cors porta.
<lb n="23"/> Or li prions, quant la mort nous vendra,
<lb n="24"/> Que sa pitiez plus que droiz nous i vaille.
</ab>
<pb n="201"/>
<ab rend="gv" n="4">
<lb n="25"/>  I est touz droiz, genz et de bele taille.
<lb n="26"/> Tels fu li cors, ou il n'ot qu'enseignier,
<lb n="27"/> De la Dame qui pour nos se travaille,
<lb n="28"/> Biaus, droiz et genz sanz teche et sanz pechier.
<lb n="29"/> Pour son douz cuer et pour Enfer bruisier
<lb n="30"/> Vint Deus en li, quant ele l'enfanta.
<lb n="31"/> Biaus fu et genz, et biau s'en delivra ;
<lb n="32"/> Bien fist senblant Deus que de nos li chaille.
</ab>
<ab rend="gv" n="5">
<lb n="33"/>  A est de plaint : bien savez sanz dotance,
<lb n="34"/> Quant on dit a, qu'on se plaint durement ;
<lb n="35"/> Et nous devons plaindre sanz demorance
<lb n="36"/> A la Dame que ne va el querant
<lb n="37"/> Que pechierres viengne a amendement.
<lb n="38"/> Tant a douz cuer, gentil et esmeré,
<lb n="39"/> Qui l'apele de cuer sanz fausseté,
<lb n="40"/> Ja ne faudra a avoir repentance.
</ab>
<ab rend="gv" n="6">
<lb n="41"/>  Or li prions merci pour sa bonté
<lb n="42"/> Au douz salu qui se conmence Ave
<lb n="43"/> Maria ! Deus nous gart de mescheance !
</ab>
</div>
<pb n="204"/>
<div type="chanson" n="LVIII">
<ab rend="gv" n="1">
<lb n="1"/>  Mauvès arbres ne puet florir,
<lb n="2"/> Ainz seche touz et va crollant ;
<lb n="3"/> Et hons qui n'aime, sanz mentir,
<lb n="4"/> Ne porte fruit, ainz va morant.
<lb n="5"/> Flor et fruit de cointe senblant
<lb n="6"/> Porte cil en qui nest amors.
<lb n="7"/> En ce fruit a tant de valors
<lb n="8"/> Que nus nel porroit elligier,
<lb n="9"/> Que de touz maus puet alegier.
<lb n="10"/> Fruit de Nature l'apele on ;
<lb n="11"/> Or vos ai devisé son non.
</ab>
<pb n="205"/>
<ab rend="gv" n="2">
<lb n="12"/>  De ce fruit ne puet nus sentir,
<lb n="13"/> Se Deus ne le fet proprement.
<lb n="14"/> Qui a Dieu amer et servir
<lb n="15"/> Done cuer et cors et talent,
<lb n="16"/> Cil queut du fruit trestout avant,
<lb n="17"/> Et Deus l'en fet riche secors.
<lb n="18"/> Par le fruit fu li premiers plors,
<lb n="19"/> Quant Eve fist Adam pechier ;
<lb n="20"/> Mès qui du bon fruit veut mengier
<lb n="21"/> Dieu aint et sa Mere et son non,
<lb n="22"/> Si queudra le fruit de seson.
</ab>
<ab rend="gv" n="3">
<lb n="23"/>  Seigneur, de l'arbre dit vos ai
<lb n="24"/> De Nature, de qu'amors vient ;
<lb n="25"/> Du fruit meür conté vous ai
<lb n="26"/> Que cil quieut qui a Dieu se tient ;
<lb n="27"/> Mès dou fruit vert me resouvient
<lb n="28"/> Qui ja en moi ne meürra :
<lb n="29"/> C'est li fruiz en qu'Adans pecha.
<lb n="30"/> De ce fruit est plains mes vergiers :
<lb n="31"/> Dès que ma dame vi premiers,
<lb n="32"/> Oi de s'amor plain cuer et cors,
<lb n="33"/> Ne ja nul jor n'en istra fors.
</ab>
<pb n="206"/>
<ab rend="gv" n="4">
<lb n="34"/>  Bien cuit dou fruit ne gousterai
<lb n="35"/> Que je cueilli, ançois m'avient
<lb n="36"/> Si conme a l'enfant, bien le sai,
<lb n="37"/> Qui a la branche se soustient
<lb n="38"/> Et entor l'arbre va et vient
<lb n="39"/> Ne ja amont ne montera ;
<lb n="40"/> Ensi mes cuers foloiant va.
<lb n="41"/> Tant par est granz mes desirriers
<lb n="42"/> Que je en tieng mes granz maus chiers,
<lb n="43"/> Si sui afinez con li ors
<lb n="44"/> Vers li, qui est touz mes tresors.
</ab>
<ab rend="gv" n="5">
<lb n="45"/>  Deus ! se je pouoie cueillir
<lb n="46"/> Du fruit meür de vous amer,
<lb n="47"/> Si com vous m'avez fet sentir
<lb n="48"/> L'amor d'aval et conparer,
<lb n="49"/> Lors me porroie saouler
<lb n="50"/> Et venir a repentement.
<lb n="51"/> Par vostre douz conmandement
<lb n="52"/> Me donez amer la meillor :
<lb n="53"/> Ce est la precïeuse flor
<lb n="54"/> Par qui vos venistes ça jus,
<lb n="55"/> Dont li Deables est confus.
</ab>
<pb n="207"/>
<ab rend="gv" n="6">
<lb n="56"/>  Mere Dieu, par vostre douçor
<lb n="57"/> Du bon fruit me donez savor,
<lb n="58"/> Que de l'autre ai je senti plus
<lb n="59"/> C'onques, ce croi, ne senti nus !
</ab>
<ab rend="gv" n="7">
<lb n="60"/>  Phelipe, lessiez vostre error !
<lb n="61"/> Je vos vi ja bon chanteor.
<lb n="62"/> Chantez, et nos dirons desus
<lb n="63"/> Le chant Te Deum Laudamus.
</ab>
</div>
<pb n="209"/>
<div type="chanson" n="LIX">
<ab rend="gv" n="1">
<lb n="1"/>  De chanter ne me puis tenir
<lb n="2"/> De la tres bele esperitaus,
<lb n="3"/> Que riens du mont ne puet servir
<lb n="4"/> Qui ja viengne honte ne maus ;
<lb n="5"/>    Que li Rois celestïaus,
<lb n="6"/>    Qui en li daigna venir,
<lb n="7"/>    Ne porroit mie sousfrir
<lb n="8"/>    Qui la sert q'il ne fust saus.
</ab>
<ab rend="gv" n="2">
<lb n="9"/>  Quant Deus tant la vout obeïr,
<lb n="10"/> Qui n'estoit muables ne faus,
<lb n="11"/> Bien nos i devons dont tenir,
<lb n="12"/> Dame roïne naturaus !
<lb n="13"/>   Cil qui vous sera fëaus,
<lb n="14"/>   Vous li savroiz bien merir ;
<lb n="15"/>   Devant vos porra venir
<lb n="16"/>   Plus clers qu'estoile jornaus.
</ab>
<ab rend="gv" n="3">
<lb n="17"/>  Vostre biauté, qui si resplent,
<lb n="18"/> Fet tout le monde resclarcir.
<lb n="19"/> Par vous vint Deus entre la gent
<lb n="20"/> En terre pour la mort sousfrir
<lb n="21"/>   Et a l'Anemi tolir
<lb n="22"/>   Nos et geter de torment.
<lb n="23"/>   Par vous avons vengement
<lb n="24"/>   Et par vous devons garir.
</ab>
<pb n="210"/>
<ab rend="gv" n="4">
<lb n="25"/>  David le sout premierement
<lb n="26"/> Que de lui devïez oissir,
<lb n="27"/> Quant il parla si hautement
<lb n="28"/> Par la bouche du Saint Espir.
<lb n="29"/>   Vous n'estes mie a florir,
<lb n="30"/>   Ainz avez flor si poissant :
<lb n="31"/>   C'est Deus, qui onques ne ment
<lb n="32"/>   Et par tout fet son plesir.
</ab>
<ab rend="gv" n="5">
<lb n="33"/>  Dame, plaine de granz bontez,
<lb n="34"/> De cortoisie et de pitié,
<lb n="35"/> Par vous est touz renluminez
<lb n="36"/> Li mondes, nès li renoié ;
<lb n="37"/>   Quant il seront ravoié
<lb n="38"/>   Et crerront que Deus soit nez,
<lb n="39"/>   Seront sauf, bien le savez.
<lb n="40"/>   Dame, aiez de nos pitié !
</ab>
<ab rend="gv" n="6">
<lb n="41"/>  Douce Dame, or vos pri gié
<lb n="42"/>   Merci, que me desfendez
<lb n="43"/>   Que je ne soie dampnez
<lb n="44"/>   Ne perduz par mon pechié !
</ab>
</div>
<pb n="211"/>
<div type="chanson" n="LX">
<ab rend="gv" n="1">
<lb n="1"/>  De grant travail et de petit esploit
<lb n="2"/> Voi le siecle chargié et enconbré,
<lb n="3"/> Que tant sonmes plain de maleürté
<lb n="4"/> Que nus ne pense a fere ce q'il doit ;
<lb n="5"/> Ainz avons si le Deable troussé
<lb n="6"/> Qu'a lui servir chascuns paine et essaie ;
<lb n="7"/> Et Dieu, qui ot pour nos la cruël plaie,
<lb n="8"/> Avons mès tuit arriere dos bouté :
<lb n="9"/> Mult est hardiz qui pour mort ne s'esmaie.
</ab>
<ab rend="gv" n="2">
<lb n="10"/>  Deus, qui tout set et tout puet et tout voit,
<lb n="11"/> Nos avroit tost un entredeus geté,
<pb n="212"/>
<lb n="12"/> Se la Dame, plaine de grant bonté,
<lb n="13"/> Qui est lez lui, pour nous ne li prioit.
<lb n="14"/> Si tres douz mot plesant et savoré
<lb n="15"/> Le grant coroz du grant Seigneur rapaie.
<lb n="16"/> Mult par est fous qui autre amor essaie,
<lb n="17"/> Qu'en cesti n'a barat ne fausseté,
<lb n="18"/> Ne es autres ne merci ne manaie.
</ab>
<ab rend="gv" n="3">
<lb n="19"/>  La soriz qiert, por son cors garantir
<lb n="20"/> Contre l'iver, la noiz et le forment,
<lb n="21"/> Et nous, chetif ! n'alons mès riens querant,
<lb n="22"/> Quant nos morrons, ou nos puissons guerir ;
<lb n="23"/> Nous ne cerchons fors qu'Enfer le puant.
<lb n="24"/> Ore esgardez q'une beste sauvage
<lb n="25"/> Porvoit de loing encontre son damage,
<lb n="26"/> Et nous n'avons ne sens ne escïent ;
<lb n="27"/> Il m'est a vis que plain sonmes de rage.
</ab>
<ab rend="gv" n="4">
<lb n="28"/>  Deables a geté pour nous sesir
<lb n="29"/> Quatre aimeçons aoschiez de torment :
<lb n="30"/> Couvoitise lance premierement
<lb n="31"/> Et puis Orgueil pour sa grant roiz enplir ;
<lb n="32"/> Luxure va le batel traïnant,
<lb n="33"/> Felonie les gouverne et les nage.
<lb n="34"/> Ensi peschant s'en viennent au rivage,
<pb n="213"/>
<lb n="35"/> Dont Deus nos gart par son conmandement,
<lb n="36"/> En qui sainz fonz nous feïsmes honmage !
</ab>
<ab rend="gv" n="5">
<lb n="37"/>  Les preudonmes doit on tenir mult chiers
<lb n="38"/> La ou il sont et servir et amer,
<lb n="39"/> Mès a paines en puet on nus trouver,
<lb n="40"/> Car il sont mès si com li faus deniers
<lb n="41"/> Que on ne puet en trebuchet verser,
<lb n="42"/> Ainz le gete on sanz coing et sanz balance ;
<lb n="43"/> Torz et pechiez en eus fine et conmence.
<lb n="44"/> Faus tricheor, bien vous devroit menbrer
<lb n="45"/> Que Deus prendra de vos cruël venjance !
</ab>
<ab rend="gv" n="6">
<lb n="46"/>  A la Dame qui touz les biens avance
<lb n="47"/> T'en va, chançon ! S'el veut escouter,
<lb n="48"/> Onques ne fu nus de meillor cheance.
</ab>
</div>
<pb n="216"/>
<div type="chanson" n="LXI">
<ab rend="gv" n="1">
<lb n="1"/>  Conmencerai
<lb n="2"/>    A fere un lai
<lb n="3"/>    De la meillour.
<lb n="4"/>    Forment m'esmay,
<lb n="5"/>    Que trop par ai
<lb n="6"/>    Fet de dolour,
<lb n="7"/> Dont mi chant torront a plour.
<lb n="8"/> Mere Virge savouree,
<lb n="9"/> Se vous fetes demouree
<lb n="10"/> De prïer le haut Seignour,
<lb n="11"/> Bien doi avoir grant paour
<lb n="12"/> Du Deable, du Felon,
<lb n="13"/> Qui en la noire prison,
<lb n="14"/>   Nous veut mener,
<lb n="15"/> Dont nus ne puet eschaper ;
<lb n="16"/> Et j'ai forfet, douce Dame,
<lb n="17"/> A perdre le cors et l'ame,
<lb n="18"/>   Se ne m'aidiez.
<lb n="19"/>   Douz Dieus, aiez
<lb n="20"/> Merci de mes vils pechiez !
<lb n="21"/> Ou sera merci trouvee,
<lb n="22"/> S'ele est de vous refusee,
<lb n="23"/>   Qui tant valez ?
<lb n="24"/> Sire, droiture oublïez
<pb n="217"/>
<lb n="25"/> Et destendez vostre corde,
<lb n="26"/> Si vaigne misericorde
<lb n="27"/>   Pour nous aidier !
<lb n="28"/> Nous n'avons de droit mestier ;
<lb n="29"/> Quant seur touz estes puissanz,
<lb n="30"/> Bien devez de voz serganz
<lb n="31"/>   Avoir merci.
<lb n="32"/> Biaus, douz Sire, je vous pri
<lb n="33"/> Ne me metez en oubli !
<lb n="34"/> Se pitié ne vaint venjance,
<lb n="35"/> Dont serons nous sanz doutance
<lb n="36"/>   Trop mal mené.
<lb n="37"/> Dame, plaine de bonté,
<lb n="38"/> Vostre douz mot savouré
<lb n="39"/> Ne soient pas oublïé !
<lb n="40"/>   Prïez pour nous !
<lb n="41"/> Jamès ne serons rescous,
<lb n="42"/> Se ne le sonmes par vous,
<lb n="43"/>   De voir le sai.
<lb n="44"/>   Ci lesserai ;
<lb n="45"/> Et Dieus nous doint sanz delai
<lb n="46"/> Avoir son secours verai !
</ab>
</div>
<pb n="218"/>
<div type="chanson" n="I">
<ab rend="gv" n="1">
<lb n="1"/>  Poinne d'amors et li maus que j'en trai
<lb n="2"/> Font que je chant amorous et jolis
<lb n="3"/> Et en chantant rover - ce qu'ainz n'osai -
<lb n="4"/> Cele cui j'aing que ne fusse escondiz
<pb n="219"/>
<lb n="5"/>    De tel don con de joie ;
<lb n="6"/>    Mais ce n'iert ja que doie
<lb n="7"/>    Avoir tel bien de li,
<lb n="8"/> Se par pitié bone Amors, que j'en pri,
<lb n="9"/> Ne fait, ausi con je sui suens, soit moie.
</ab>
<ab rend="gv" n="2">
<lb n="10"/>  Lëaus Amors, de voz maus que ferai ?
<lb n="11"/> Consoilliez moi : je sui de vos sopris.
<lb n="12"/> Celerai je ma dame ou li dirai
<lb n="13"/> Que por li sui en poinne, et m'i a mis ?
<lb n="14"/>   Li celers m'i guerroie,
<lb n="15"/>   Et se je li disoie,
<lb n="16"/>   Tost diroit : <q>« Fui de ci ! »,</q>
<lb n="17"/> Et il n'est rien que je resoigne si,
<lb n="18"/> Si me tairai, face sens ou foloie,
</ab>
<ab rend="gv" n="3">
<lb n="19"/>  Fors qu'en chantant ensi me deduirai,
<lb n="20"/> En atendant - ce qu'Amors m'a promis -
<lb n="21"/> D'avoir merci, quant deservi ne l'ai,
<lb n="22"/> De la moillor, cui je ai lonc tens quis ;
<lb n="23"/>   Et se je requeroie
<lb n="24"/>   Ma dame et g'i failloie,
<lb n="25"/>   Si com autre ont failli,
<pb n="220"/>
<lb n="26"/> Jamais desduit en espoir si joli
<lb n="27"/> N'avroit en moi, si aing mieuz qu'ainsi soie.
</ab>
<ab rend="gv" n="4">
<lb n="28"/>  Tresdont que vi ma dame, m'i donai ;
<lb n="29"/> Ainz puis ne fui de li amer faintis,
<lb n="30"/> Ne ja ne vuille Amors qu'en nul delai
<lb n="31"/> Mete le douz penser qu'en li ai pris.
<lb n="32"/>   Mieuz penser ne savroie
<lb n="33"/>   Et plus je ne porroie
<lb n="34"/>   Amors metre en obli,
<lb n="35"/> Si me convient en espoir de merci
<lb n="36"/> Vivre et menoir ; pour rien ne recroiroie.
</ab>
<ab rend="gv" n="5">
<lb n="37"/>  Aucune gent m'ont demandé que j'ai,
<lb n="38"/> Quant je si port pesme color ou vis ;
<lb n="39"/> Et je lor ai respondu : <q>« Je ne sai »,</q>
<lb n="40"/> Si ai menti : c'est d'estre fins amis.
<lb n="41"/>   Ensi mes cuers lor noie ;
<lb n="42"/>   Et por quoi lor diroie,
<lb n="43"/>   Quant ma dame nou di,
<lb n="44"/> Qui m'a navré et tost m'avroit gari,
<lb n="45"/> S'ele voloit et ele en fust en voie ?
</ab>
<ab rend="gv" n="6">
<lb n="46"/>  Au Pui d'Amors couvenance tenrai
<lb n="47"/> Tout mon vivant, soie amez ou haïs.
<lb n="48"/> <gap rend="ponts"/>
</ab>
</div>
<pb n="222"/>
<div type="chanson" n="II">
<ab rend="gv" n="1">
<lb n="1"/>  Quant fine Amor me prie que je chant,
<lb n="2"/> Chanter m'estuet, car je nel puis lessier,
<lb n="3"/> Car je sui si en son conmandement
<lb n="4"/> Qu'en moi n'a mès desfense ne dangier.
<lb n="5"/> Se la bele, qui je n'os mès prïer,
<lb n="6"/> N'en a merci et pitiez ne l'en prent,
<lb n="7"/> Morir m'estuet amoreus en chantant.
</ab>
<ab rend="gv" n="2">
<lb n="8"/>  Morir m'estuet, s'Amors le me consent,
<lb n="9"/> Car sanz Amor ne me puet riens aidier ;
<lb n="10"/> Et quant de li viennent tuit mi torment,
<lb n="11"/> Bien me devroit ma dolor alegier.
<lb n="12"/> Pour ce li pri qu'ele vueille essaier
<lb n="13"/> S'ele a pouoir vers celi qui j'aim tant,
<lb n="14"/> Par prïere ne par conmandement.
</ab>
<ab rend="gv" n="3">
<lb n="15"/>  Tuit mi desir et tuit mi fin talent
<lb n="16"/> Viennent d'Amors, c'onques ne soi trichier,
<lb n="17"/> Ainz sai amer si esmereement,
<lb n="18"/> Douce dame, qui ja ne qier changier.
<lb n="19"/> Dès icel jor que vous soi acointier,
<lb n="20"/> Vous donai si cuer et cors et talent
<lb n="21"/> Que riens fors vous ne me feroit joiant.
</ab>
<pb n="223"/>
<ab rend="gv" n="4">
<lb n="22"/>  Quant si me sui affinez finement
<lb n="23"/> En fine amor qu'autre deduit ne qier
<lb n="24"/> - Ne fins amis ne doit vivre autrement,
<lb n="25"/> Mès q'il n'en puist partir ne esloignier -,
<lb n="26"/> Se bien amer me puet avoir mestier,
<lb n="27"/> J'avrai joie de vostre biau cors gent,
<lb n="28"/> Bele et bonne de douz acointement !
</ab>
<ab rend="gv" n="5">
<lb n="29"/>  Se Deus me doint riens que je li demant,
<lb n="30"/> El mont n'a riens qui tant face a proisier
<lb n="31"/> Con cele fait de qui ma chançon chant.
<lb n="32"/> De grant valor et de bon pris entier
<lb n="33"/> Plus puet valoir qu'en ne puet souhedier.
<lb n="34"/> Or me dont Deus amer et servir tant
<lb n="35"/> Qu'aie merci, car merci vois querant !
</ab>
<ab rend="gv" n="6">
<lb n="36"/>  Par Dieu, Gilles, bien me puis afichier
<lb n="37"/> Que j'aim du mont toute la melz vaillant,
<lb n="38"/> La plus cortoise et la plus avenant.
</ab>
<ab rend="gv" n="7">
<lb n="39"/>  Chançon, va t'en, garde ne te targier,
<lb n="40"/> Et di Noblet que cuers qui se repent
<lb n="41"/> Ne sent mie ce que li miens cuers sent.
</ab>
</div>
<pb n="225"/>
<div type="chanson" n="III">
<ab rend="gv" n="1">
<lb n="1"/>  Bele et bone est cele por qui je chant,
<lb n="2"/> S'en doivent bien mes chançons amender.
<lb n="3"/> Onques nul jor puis que la vi avant,
<lb n="4"/> Ne poi aillors q'a li mon cuer torner ;
<lb n="5"/> Mès mout souvent me tormente et esmaie
<lb n="6"/> Ce que je l'ai tant servie en manaie,
<lb n="7"/> Quant ne me veut de riens gueredoner,
<lb n="8"/> Fors seulement qu'apris m'a a chanter.
</ab>
<ab rend="gv" n="2">
<lb n="9"/>  Contesse a droit la doit on apeler
<lb n="10"/> De tot valoir et de tot avenant.
<lb n="11"/> S'outrageus fui de hautement penser,
<lb n="12"/> Souvent me vient mes biaux forfais devant.
<lb n="13"/> Trop cruëlment et jor et nuit m'essaie
<lb n="14"/> Loiaus amors, qui de riens ne m'apaie.
<lb n="15"/> Tant me puis fins et loiaus esprouver,
<lb n="16"/> Et Deus m'i dont morir ou recouvrer !
</ab>
<ab rend="gv" n="3">
<lb n="17"/>  Por Dieu, Amors, se vos en mon vivant
<lb n="18"/> De nule riens me devez conforter,
<lb n="19"/> Por quoi vos plest a moi traveillier tant ?
<lb n="20"/> De toz amanz en fetes a blasmer,
<lb n="21"/> Si ne dot pas que biens ne m'en eschaie ;
<lb n="22"/> Car joie avrai de bone amor veraie,
<pb n="226"/>
<lb n="23"/> Ou je morai fins amanz sanz fauser
<lb n="24"/> A vos, qu'Amors ne m'i puet pas grever.
</ab>
<ab rend="gv" n="4">
<lb n="25"/>  Merci puis bien de vrai cuer desirrer
<lb n="26"/> Et requerre mout souvent en chantant,
<lb n="27"/> Mès autrement ne li os demander,
<lb n="28"/> Tant par redout les biens dont ele a tant.
<lb n="29"/> Ne cuidiez pas que d'amors me retraie,
<lb n="30"/> Douce dame, por dolor que j'en aie !
<lb n="31"/> Je n'ai pouoir que vos puisse oublïer,
<lb n="32"/> Si me dont Deus en vos merci trouver !
</ab>
<ab rend="gv" n="5">
<lb n="33"/>  Droit a Thoumas de Cousi ne delaie,
<lb n="34"/> Chançons, et di que bone amor veraie
<lb n="35"/> Tiengne toz tens son cuer sanz remuër ;
<lb n="36"/> Ensi poura bien son pris amender.
</ab>
</div>
<pb n="228"/>
<div type="chanson" n="IV">
<ab rend="gv" n="1">
<lb n="1"/>  Tant ai Amors servie et honoree
<lb n="2"/> Bien m'i deüst mon servise merir,
<lb n="3"/> Mès ma dolor n'iert ja guerredonee,
<lb n="4"/> Qu'a moi ne puet joie d'Amors venir.
<lb n="5"/> Hé, Deus ! Conment me porroie esjoïr,
<lb n="6"/> Quant je esloing la riens qui plus m'agree !
</ab>
<ab rend="gv" n="2">
<lb n="7"/>  Se li miens cors se part de sa contree,
<lb n="8"/> Ne s'en veut pas pour ce li cuers partir :
<lb n="9"/> G'en port mon cors, mès g'i lès ma pensee.
<lb n="10"/> Qui près aime, de loig ne puet haïr ;
<lb n="11"/> Ne près ne loig ne puet vrais cuers guenchir,
<lb n="12"/> Ne ja amors n'iert de mon cuer sevree.
</ab>
<ab rend="gv" n="3">
<lb n="13"/>  Ele est et bele et bone et bien senee ;
<lb n="14"/> S'ele a s'amor m'i daignoit consentir,
<lb n="15"/> Adonc seroit ma dolor oublïee.
<lb n="16"/> Je l'amerai, s'en devoie morir,
<lb n="17"/> Car plus me plest pour li amer languir
<lb n="18"/> Que par autre fust ma dolor sanee.
</ab>
<ab rend="gv" n="4">
<lb n="19"/>  En pou d'eure fu bien ma mort juree
<lb n="20"/> Sanz moi avant defïer et garnir.
<lb n="21"/> Si oeil riant, sa face coloree,
<lb n="22"/> Ses biaus parlers, qui tant plest à oïr,
<lb n="23"/> M'i sorent bien decevoir et traïr,
<lb n="24"/> Qu'encontre aus trois n'a ma reson duree.
</ab>
<pb n="229"/>
<ab rend="gv" n="5">
<lb n="25"/>  Toute biauté est en li aünee ;
<lb n="26"/> Sousfrete en ot Deus a moi enbelir.
<lb n="27"/> Et quant biauté est toute a li donee,
<lb n="28"/> Deus, qui me fist a la biauté faillir,
<lb n="29"/> M'a doné cuer verai pour vous servir,
<lb n="30"/> S'il vous plesoit, douce dame honoree !
</ab>
<ab rend="gv" n="6">
<lb n="31"/>  Amis verais ne se puet resortir,
<lb n="32"/> Car ne font pas bone amor amenrir
<lb n="33"/> Ne cors lointains ne longue demoree.
</ab>
</div>
<pb n="230"/>
<div type="chanson" n="V">
<ab rend="gv" n="1">
<lb n="1"/>  Je n'os chanter trop tart ne trop souvent,
<lb n="2"/> Ne si n'ai gré de chanter ne de taire ;
<lb n="3"/> Ainz ai servi en pardon longuement,
<lb n="4"/> Que je cuidai adès tant dire et faire
<lb n="5"/> Que je peüsse a cele meilleur plere
<lb n="6"/> Qui m'ocirra, se Amors li consent,
<lb n="7"/> Tout a loisir por plus fere torment.
</ab>
<ab rend="gv" n="2">
<lb n="8"/>  Tuit mi maltret fussent a mon talent,
<lb n="9"/> Se ja nul jor en cuidasse a chief traire,
<pb n="231"/>
<lb n="10"/> Mès je voi bien que ne m'i vaut noient,
<lb n="11"/> Qu'amors m'ont si atorné mon afere
<lb n="12"/> Qu'amer ne l'os ne ne m'en puis retrere.
<lb n="13"/> Ensi me tient Amors, ne sai conment,
<lb n="14"/> C'un poi la hé tres amoreusement.
</ab>
<ab rend="gv" n="3">
<lb n="15"/>  Ensi m'estuet et haïr et amer
<lb n="16"/> Celi a qui ne chaut de mon martire.
<lb n="17"/> S'ele m'ocit, de poi se puet vanter,
<lb n="18"/> Q'il n'i couvient pas trop grant maiestire
<lb n="19"/> De son ami engingnier et ocirre.
<lb n="20"/> Nus ne se doit vers s'amie garder,
<lb n="21"/> S'il ne la veut du tout lessier ester.
</ab>
<ab rend="gv" n="4">
<lb n="22"/>  Mult me sout bien esprendre et alumer
<lb n="23"/> Au biau parler et au simplement rire.
<lb n="24"/> Nus ne l'orroit si doucement parler
<lb n="25"/> Qui ne cuidast de s'amor estre sire.
<lb n="26"/> Par Dieu, Amors ! ce vos puis je bien dire
<lb n="27"/> Qu'on vous doit bien servir et honorer,
<lb n="28"/> Mès d'un petit s'i puet on trop fïer.
</ab>
<pb n="232"/>
<ab rend="gv" n="5">
<lb n="29"/>  Tant me fera et languir et douloir
<lb n="30"/> Com li plera, q'ele en a bien poissance,
<lb n="31"/> Puis que merciz ne me puet riens valoir
<lb n="32"/> Fors biaus parlers et servise et sousfrance,
<lb n="33"/> Et avec ce i recouvient cheance.
<lb n="34"/> Tant i couvient, qui joie en veut avoir,
<lb n="35"/> Par un petit que ne m'en desespoir.
</ab>
<ab rend="gv" n="6">
<lb n="36"/>  Amors me tient, qui ne me let mouvoir,
<lb n="37"/> Ainz me detient autresi par senblance
<lb n="38"/> Conme celui qui a presté avoir
<lb n="39"/> A mal detor sanz plege et sanz fiance,
<lb n="40"/> Que ne li ose escondire creance.
<lb n="41"/> Ensi me tient Amors en son pouoir
<lb n="42"/> Q'il me couvient ce qu'ele veut vouloir.
</ab>
</div>
<pb n="233"/>
<div type="chanson" n="VI*">
<ab rend="gv" n="1">
<lb n="1"/>  Bone dame me prie de chanter,
<lb n="2"/> Si est bien drois que je por li l'empraingne ;
<pb n="234"/>
<lb n="3"/> Autre raison n'i puis je maiz trouver,
<lb n="4"/> Quar ma dolour croist adès et engraigne.
<lb n="5"/> Amours m'ocit, ne sai a cui m'en plaigne,
<lb n="6"/> Quant n'os gehir ne dire mon penser
<lb n="7"/> A la bele, qui me fait endurer
<lb n="8"/> Les greigneurs maus que nus amans soustaigne.
</ab>
<ab rend="gv" n="2">
<lb n="9"/>  Se merci quier et ne la puiz trouver,
<lb n="10"/> Morir m'estuet sanz pluz longue bargaigne ;
<lb n="11"/> Seul pour itant me devroie haster.
<lb n="12"/> Vie vaut pou ; qui si se descompaigne
<lb n="13"/> De toute joie a cui granz bienz soufraigne,
<lb n="14"/> Bien doit sa mort voloir et desirrer.
<lb n="15"/> Las ! tant mar vi son tres simple vis cler,
<lb n="16"/> Qu'ensi ocist mon fin cuer et mahaigne.
</ab>
<ab rend="gv" n="3">
<lb n="17"/>  De ce me lo dont j'oi autrui blasmer :
<lb n="18"/> Ja ma dame ne seüst ma pensee
<lb n="19"/> Ne mon voloir, ne fust par deviner
<lb n="20"/> Qu'en avront fait la gent maleüree,
<lb n="21"/> Qui dit li ont que plus l'aim que rienz nee ;
<lb n="22"/> Il dïent voir et si quident gaber.
<lb n="23"/> Si me laist Deus a ma joie achiever,
<lb n="24"/> Que touz fui suens, dès que l'oi esguardee !
</ab>
<ab rend="gv" n="4">
<lb n="25"/>  Chaitive gent, que vous vaut a blasmer ?
<lb n="26"/> S'aidié m'avez, de rienz ne vous agree.
<pb n="235"/>
<lb n="27"/> Quoi qu'aiez dit, ne vous porroie amer,
<lb n="28"/> Quar par vous est mainte amours dessevree ;
<lb n="29"/> Et mainte joie eüst esté dounee,
<lb n="30"/> S'on ne doutast vostre felon parler.
<lb n="31"/> Chascuns vous doit fuïr et eschiver
<lb n="32"/> Qui honte crient et a haute honor bee.
</ab>
<ab rend="gv" n="5">
<lb n="33"/>  Chançon, va t'en - ne demore pluz ci ! -
<lb n="34"/> A la bele qui m'a en sa baillie ;
<lb n="35"/> Et pour pitié et pour douçour li pri
<lb n="36"/> Que envers moi de ce ne li poist mie
<lb n="37"/> Se li felon ont dit lor estoutie.
<lb n="38"/> Ne l'ai pas fait, n'i ai mort desservi.
<lb n="39"/> Qui me dounast tout l'avoir de Berri,
<lb n="40"/> Ce qu'il ont dit ne lor deïsse mie.
</ab>
<ab rend="gv" n="6">
<lb n="41"/>  Dame de Blois, la vostre seignorie
<lb n="42"/> Croist chascun jour, la Damedieu merci !
<lb n="43"/> Il est bien drois, qu'ainc si bone ne vi
<lb n="44"/> En touz bons fais n'en douce compaignie.
</ab>
</div>
<pb n="237"/>
<div type="chanson" n="VII*">
<ab rend="gv" n="1">
<lb n="1"/>  Onkes ne fut si dure departie
<lb n="2"/> Comme de ceauls ki aimment per amors.
<lb n="3"/> Quant li amans se depairt de s'amie,
<lb n="4"/> C'est une mors et une teils dolors
<lb n="5"/> Ke cil ki l'ont prisent moult pouc lor vie,
<lb n="6"/> Car li solais, li biens et li dousors
<lb n="7"/> K'il ont entre eaus esprovee et sentie
<lb n="8"/> Lor torne plus a poene k'a secors.
</ab>
<ab rend="gv" n="2">
<lb n="9"/>  Lais, dolerous ! Or est ma vie outree,
<lb n="10"/> Quant laissiet m'ait celle per estevoir
<lb n="11"/> Ke jeu ai plux ke tout le mont amee ;
<lb n="12"/> Trop la desir et se l'ain trop por voir.
<lb n="13"/> Maix se je l'ain et je l'ai desirree,
<lb n="14"/> C'est mes confors ; c'on doit de boin avoir
<lb n="15"/> Estre en atente et faire consirree,
<lb n="16"/> Per coi la puisse aucune fois avoir.
</ab>
<ab rend="gv" n="3">
<lb n="17"/>  Douce dame, je seux en esperance
<lb n="18"/> C'après lait tens doie biaus tens venir.
<lb n="19"/> Tormenteis seux, maix teilz est ma fiance
<lb n="20"/> C'ancor vos cuit acoleir et sentir.
<lb n="21"/> Douls est li biens ki vient de grant souffrance,
<lb n="22"/> Et bien doit on atendre et soustenir,
<lb n="23"/> Quant la dousor respont a la grevance,
<lb n="24"/> Car dont puet on a grant joie venir.
</ab>
<pb n="238"/>
<ab rend="gv" n="4">
<lb n="25"/>  Belle, j'ain moult l'angoisse et le messaixe
<lb n="26"/> Ke me covient por vos a andureir.
<lb n="27"/> Boens est li mals dont on vient a grant aixe ;
<lb n="28"/> Por ceu se doit fins amans moult peneir,
<lb n="29"/> C'om ne puet riens sens poene avoir ki plaixe.
<lb n="30"/> Li fruit d'amors seivent bien meüreir ;
<lb n="31"/> Ke por atendre un pou sa dolor paixe,
<lb n="32"/> Plux doucement li plaist a savoreir.
</ab>
<ab rend="gv" n="5">
<lb n="33"/>  Dame, or vos proi ke de moi vos souvaigne
<lb n="34"/> Et ke ne truesse en vos desloiaultei,
<lb n="35"/> Ke vostre amor a toz jors me soustaigne,
<lb n="36"/> Car bien saichiés : je vos port fïaultei.
<lb n="37"/> Or vos gairt Deus, coi ke de moi avaigne ;
<lb n="38"/> C'om sercheroit toute une roiaultei,
<lb n="39"/> Ains c'om trovaist dame en cui tant avaigne
<lb n="40"/> De cors, de vis et de toute biaultei.
</ab>
<ab rend="gv" n="6">
<lb n="41"/>  Chanson, vai t'en, di bien ma dame et prie
<lb n="42"/> K'elle n'oblist ne ma poene ne moy !
<lb n="43"/> De l'oblïeir seroit grant velonnie.
<lb n="44"/> Por ceu m'otroit s'amor, ou je m'otroi !
<lb n="45"/> Car elle ait tout mon cuer en sa baillie,
<lb n="46"/> S'est bien raixons c'aie le sien en foi,
<lb n="47"/> Car li felon medixant per envie
<lb n="48"/> Veullent torneir bone amor a desroi.
</ab>
</div>
<pb n="239"/>
<div type="chanson" n="VIII*">
<ab rend="gv" n="1">
<lb n="1"/>  Dame, cist vostre fins amis,
<lb n="2"/> Qui tout son cuer a en vous mis
<lb n="3"/> - De vos amer est si sorpris
<lb n="4"/> Que de jor et de nuit est pris -,
<pb n="240"/>
<lb n="5"/> Vos mande que sachiez de voir
<lb n="6"/> Q'il vous aime sanz decevoir ;
<lb n="7"/> En vos amer n'a pas mespris.
</ab>
<ab rend="gv" n="2">
<lb n="8"/>  Dame, quant de vous me souvient,
<lb n="9"/> Une tel joie au cuer me vient,
<lb n="10"/> Qu'Amors me lace, qui me tient.
<lb n="11"/> Vostre douz regarz me soustient,
<lb n="12"/> Qui soëf m'a le cuer enblé ;
<lb n="13"/> Et souvent me ra il senblé
<lb n="14"/> Que de vous toute joie vient.
</ab>
<ab rend="gv" n="3">
<lb n="15"/>  Amors, aiez de moi merci,
<lb n="16"/> Que mon cuer, qui n'est mie ci,
<lb n="17"/> Fetes joiant, et prïez li
<lb n="18"/> Que il li souviengne de mi !
<lb n="19"/> Mès certes vous n'en feroiz rien,
<lb n="20"/> Que je vous aim seur toute rien ;
<lb n="21"/> Pour ce sel metroiz en oubli.
</ab>
<ab rend="gv" n="4">
<lb n="22"/>  Onques nus ne vos ama tant
<lb n="23"/> Com je faz, qui touz jorz entent
<lb n="24"/> A vos servir veraiement.
<lb n="25"/> Pour ce sont perdu li amant
<lb n="26"/> Que trop leur fetes acheter
<pb n="241"/>
<lb n="27"/> Ce dont il devroient chanter.
<lb n="28"/> Deus ! si fetes pechié trop grant.
</ab>
<ab rend="gv" n="5">
<lb n="29"/>  Dame, merci, merci cent foiz !
<lb n="30"/> Pitiez vous praingne a ceste foiz
<lb n="31"/> De moi, qui sui ensi destroiz
<lb n="32"/> Pour vous qu'or sui chauz, or sui froiz,
<lb n="33"/> Or chant, or plor et or souspir.
<lb n="34"/> Je conmant a vos mon espir ;
<lb n="35"/> Ne sai se merci en avroiz.
</ab>
</div>
<pb n="242"/>
<div type="chanson" n="IX">
<ab rend="gv" n="1">
<lb n="1"/>  Ne rose ne flor de lis
<lb n="2"/>    Ne des oisiaus li chant
<lb n="3"/>    Ne douz mais ne avris
<lb n="4"/>    Ne rosignous jolis
<lb n="5"/>    Ne m'i fet si joiant
<lb n="6"/>              Ne pensis
<lb n="7"/> Com haute amour seignoris,
<lb n="8"/>              Que d'amor
<lb n="9"/> Viennent mi chant et mi plor
<lb n="10"/>        Ne d'autre labour
<lb n="11"/> Ne sert mes cuers a nul jor.
</ab>
<ab rend="gv" n="2">
<lb n="12"/>  Si bonement m'a conquis
<lb n="13"/>   Ma dame en esgardant
<lb n="14"/>   Que, tant com soie vis,
<lb n="15"/>   Ne serai fors qu'amis.
<lb n="16"/>   Morir en atendant,
<lb n="17"/>             Ce m'est vis,
<lb n="18"/> Me seroit honors et pris,
<lb n="19"/>             Qu'en amour
<pb n="243"/>
<lb n="20"/> N'a nule si haute honor
<lb n="21"/>        A fin ameor
<lb n="22"/> Com pour li sousfrir dolor.
</ab>
<ab rend="gv" n="3">
<lb n="23"/>  Dame d'onor et de pris,
<lb n="24"/>   Com seroit bien seant
<lb n="25"/>   Qu'en vostre simple vis,
<lb n="26"/>   De grant biauté espris,
<lb n="27"/>   Trouvasse un douz senblant
<lb n="28"/>             Et un ris
<lb n="29"/> Qui fust senblanz a merciz,
<lb n="30"/>             Car d'amor
<lb n="31"/> N'ai je riens, fors que j'aor
<lb n="32"/>        Des dames la flor
<lb n="33"/> Et de biauté mireor !
</ab>
<ab rend="gv" n="4">
<lb n="34"/>  Bele, quant du douz païs
<lb n="35"/>   Serai tournez plorant,
<lb n="36"/>   Pri vous, frans cuers gentis,
<lb n="37"/>   Que de vous soie fis
<lb n="38"/>   D'un <q>« A Deu vous conmant,
<lb n="39"/>             Biaus amis ! »</q>
<lb n="40"/> Lors avrai tout a devis
<pb n="244"/>
<lb n="41"/>             Bone amor.
<lb n="42"/> Ne creez losengeor
<lb n="43"/>        Ne faus tricheor,
<lb n="44"/> Tant en i viengne des lor.
</ab>
<ab rend="gv" n="5">
<lb n="45"/>             Mon seignor
<lb n="46"/> De Bar, qui pris et valor
<lb n="47"/>        Maintient chascun jor,
<lb n="48"/> Doigne Deus joie et honor !
</ab>
</div>
<pb n="245"/>
<div type="chanson" n="X*">
<ab rend="gv" n="1">
<lb n="1"/>  Kant Amors vit ke je li aloignoie
<lb n="2"/> Et j'oi mon cuer retrait de sa prixon,
<lb n="3"/> Se li fut vis ke trop la resoignoie,
<lb n="4"/> Lors m'asailli d'une estrainge tenson
<pb n="246"/>
<lb n="5"/> Et dist : <q>« Thiebaus, jai fustes vos mes hom.
<lb n="6"/> Or me moustreis keil tort je vos faissoie,
<lb n="7"/> Ke me voleis guerpir en teil saixon !</q>
</ab>
<ab rend="gv" n="2">
<lb n="8"/>  <q>- Certes, Amors, aisseis i troveroie
<lb n="9"/> Por vos guerpir forfait et mesprixon,
<lb n="10"/> Maix ne voi riens ke je conquerre i doie ;
<lb n="11"/> Por ceu vers vos ne demant se paix non ;
<lb n="12"/> Si soiés dame, et jeu uns povres hom,
<lb n="13"/> Ki n'ai talent ke jamaix a vos soie,
<lb n="14"/> Se Deus me done aillors ma guerixon.</q>
</ab>
<ab rend="gv" n="3">
<lb n="15"/>  <q>- Certes, Thiebaut, je me correceroie,
<lb n="16"/> S'encor de moy ne feïssiés chanson.
<lb n="17"/> Vostres chanteirs me plaist et esbanoie,
<lb n="18"/> Car moult vos voi de belle entencion.
<lb n="19"/> Or ne quereis vers moi nulle ochoison,
<lb n="20"/> Ke bien saichiés, cui si grans pueples proie,
<lb n="21"/> K'il ne puet pais a tous faire raison.</q>
</ab>
<ab rend="gv" n="4">
<lb n="22"/> <q> - Jai Deus, Amors, ma proiere ne croie,
<lb n="23"/> Quant vos en moy jamaix avrois parson,
<lb n="24"/> Ke j'ai lou duel dont li autre ont la joie,
<lb n="25"/> Et s'avez fait de moi autrui garson.
<lb n="26"/> Com l'aveugles quiert la voie a baston,
<lb n="27"/> Vos ai je quis, et se ne vos veoie.
<lb n="28"/> Trop estes trouble, et s'aveis si cleir nom.</q>
</ab>
<ab rend="gv" n="5">
<lb n="29"/> <q> - Coment, Thiebaut, <gap rend="points"/>
<lb n="30"/> <gap rend="points"/>ne vos ravrai je dont ?
<lb n="31"/> - Nenil, Amors, en perdon se foloie
<lb n="32"/> Ke maix me veult remettre en teil prixon.
<pb n="247"/>
<lb n="33"/> Tous jors vos ai porteit loiaul tesmoing,
<lb n="34"/> Et vos m'aveis jüeit d'une corroie
<lb n="35"/> Ou je ne puis faire se perdre non. »</q>
</ab>
</div>
</body>
</text>
</TEI>