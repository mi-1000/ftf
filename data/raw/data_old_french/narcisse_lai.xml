<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"><teiHeader>
  <fileDesc>
    <titleStmt>
      <title type="main">Narcisse</title>
      <title type="formal">narcisse</title>
      <title type="reference">narcisse_lai</title>
      <title type="DEAF">NarcisusBa</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="proofreader1">
        <resp>révision de tout le texte</resp>
        <name xml:id="AM">Amandine Mussou</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="FR">Fleur Rodde</name>
      </respStmt>
      <respStmt xml:id="proofreader2">
        <resp>Relecture et balisage XML-TEI</resp>
        <name xml:id="LHostrenko">Laura Hostrenko</name>
      </respStmt>
    </editionStmt>
    <extent>- Numéros de pages saisies : de 84 à 152 ;
            - Nombre de mots d'après la base des descripteurs : <num xml:id="nb_mots_given">6447</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">7657</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/narcisse_lai</idno>
      <idno type="doi">10.34847/nkl.62ef72d7</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Narcisse, édité par Emmanuèle Baumgartner, Paris, 2000. 
              Publié en ligne par la Base de français médiéval, http://catalog.bfm-corpus.org/narcisse_lai.
              Dernière révision le 2022-01-30.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Pyrame et Thisbé : Narcisse : Philomena : Trois contes : du XIIe siècle français : imités d'Ovide : Présentés, édités et traduits : par Emmanuèle Baumgartner // Le Lai de Narcisse</title>
          <respStmt>
            <resp xml:id="editor">Éditeur scientifique</resp>
            <name type="person">Emmanuèle Baumgartner</name>
          </respStmt>
        </titleStmt>
          <extent>35 page(s), soit 84-152 (pages paires)
        </extent>
        <publicationStmt>
          <publisher>Gallimard</publisher>
          <pubPlace>Paris</pubPlace>
          <date>2000</date>
          <idno type="isbn">2-07-040317-3</idno>
          <idno type="sigle_DEAF">NarcisusBa</idno>
          <idno type="cote_biblio">D4.019 : COR3 BAU</idno>
        </publicationStmt><seriesStmt><title>Folio classique</title><idno type="collection">3448</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="41"/>
        <tagUsage gi="body" occurs="1"/>
        <tagUsage gi="div" occurs="1"/>
        <tagUsage gi="head" occurs="1"/>
        <tagUsage gi="lb" occurs="1010"/>
        <tagUsage gi="pb" occurs="35"/>
        <tagUsage gi="q" occurs="18"/>
        <tagUsage gi="text" occurs="1"/>
        <tagUsage gi="w" occurs="3"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Narcisse</title>
      <date type="compo" when="1170-01-01" notBefore="1165-01-01" notAfter="1175-01-01" n="12">ca. 1165-1175</date>
      <date type="compo_periode">ancien</date>
      <date type="compo_sous_siecle" n="12_3">fin</date>
      <date type="ms" when="1283-01-01" notBefore="1267-01-01" notAfter="1299-12-31">fin 13e s.</date>
      <idno type="msIdentifier">BN fr. 2168</idno>
      <region type="dialecte_auteur">normand</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="reprise">Métamorphoses d'Ovide</derivation>
      <domain type="littéraire"/>
    <factuality type="fiction"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">reprise</term>
      </keywords>
    </textClass>
  </profileDesc>
  <revisionDesc>
    <change who="#FR" when="2006-01-31">scannage et océrisation</change>
    <change who="#AM" when="2007-02-28">révision de tout le texte</change>
    <change who="#LHostrenko" when="2022-01-30">Relecture et balisage XML-TEI</change>
    <change when="2022-01-30">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader><text><body>
 
<pb n="84"/><div><head>De Narciso li lais</head>
 <ab type="gv">
<lb n="1"/>Qui tout veut faire sans consel,
<lb n="2"/>Se maus l'en vient, ne m'en mervel :
<lb n="3"/>En toute riens est bien droture
<lb n="4"/>C'on i esgart sens et mesure.
<lb n="5"/>Bien doit cil qui en mer se met
<lb n="6"/>Veoir que li tans li pramet,
<lb n="7"/>Et quant il voit qu'il a bon vent,
<lb n="8"/>Si peut nagier seürement.
<lb n="9"/>Aussi, qui s'entremet d'amer
<lb n="10"/>E par savoir se veut mener,
<lb n="11"/>Bien doit garder au comencier
<lb n="12"/>Qu'il ne s'i laist trop enlacier,
<lb n="13"/>Car, des que s'en est entremis,
<lb n="14"/>Et il en est auques aquis,
<lb n="15"/>Puis n'est il pas a son plaisir :
<lb n="16"/>Soit biens, soit maus, n'en poeut partir.
<lb n="17"/>Mais neporquant, quant il avient
<lb n="18"/>Ke cil qui fole amor maintient
<lb n="19"/>En est sorpris et bien destrois,
<lb n="20"/>Lors est il bien raisons et drois
<lb n="21"/>Que cele en oie sa proiiere
<pb n="86"/>
<lb n="22"/>Ne ne soit pas vers li trop fiere, 
<lb n="23"/>Ke tost en poeut avoir damage
<lb n="24"/>Par son orgeul, par son outrage. 
<lb n="25"/>Amors ke Nature consent, 
<lb n="26"/>De qu'ele a anbedeus se prent 
<lb n="27"/>Et de tout est a lor plaisir,
<lb n="28"/>Est bien loiaus a maintenir. 
<lb n="29"/>Et s'il avient que femme prit, 
<lb n="30"/>Qui que il soit qui l'escondit, 
<lb n="31"/>Je voel et di sans entreprendre
<lb n="32"/>Que on le doit ardoir u pendre. 
<lb n="33"/>De maintes gens avons veü 
<lb n="34"/>Qu'il lor en est mesavenu. 
<lb n="35"/>Narcisus, qui fu mors d'amer,
<lb n="36"/>Nous doit essample demostrer. 
<lb n="37"/>Amors blasmoit et sa poisçance, 
<lb n="38"/>Ki puis en prist aspre venjance. 
<lb n="39"/>A tel amor le fist aclin
<lb n="40"/>Dont il reçut mort en la fin.</ab>
 <ab type="gv">
<lb n="41"/>	Uns devins ert, de Tebes nés, 
<lb n="42"/>Qui de voir dire ert esprovés. 
<lb n="43"/>On ne pooit apercevoir 
<lb n="44"/>Ne par experiment savoir 
<lb n="45"/>K'il deïst se voir non : 
<lb n="46"/>Por c'ert a Tebes de grant non.
<pb n="88"/>
<lb n="47"/>Une dame de la cité
<lb n="48"/>Li a un sien enfant porté, 
<lb n="49"/>Que li die ce qu'il en sent, 
<lb n="50"/>Se porroit viure longement. 
<lb n="51"/>Et cil li dit tout sans envie :</ab> <ab type="gv" rend="ital">
<lb n="52"/><q>« Gart bien qu' il ne se voie mie ! 
<lb n="53"/>Ne viura gaires s'il se voit. »</q> </ab>
 <ab type="gv">
<lb n="54"/>Cele l'entent, qui pas nel croit. 
<lb n="55"/>Gabant s'en torne, si dist bien
<lb n="56"/>Que sa parole ne vaut rien. 
<lb n="57"/>Lonc tans en furent en doutance, 
<lb n="58"/>Et en la fin fu la provance. 
<lb n="59"/>Narcisus crut et devint grans,
<lb n="60"/>Et ja pooit avoir .XV. ans.
<lb n="61"/>Gens fu de cors, grans par mesure : 
<lb n="62"/>Onques si bele creature 
<lb n="63"/>Ne fu mais nee ne si gente.
<lb n="64"/>Nature i mist toute s'entente 
<lb n="65"/>Au deviser et au portraire, 
<lb n="66"/>Et a grant painne le pot faire 
<lb n="67"/>Tant com el en ot devisé,
<lb n="68"/>Car tant i mist de la biauté 
<lb n="69"/>Q'onques ne pot rien porpenser 
<lb n="70"/>K'iloeuques ne vausist mostrer.
<pb n="90"/>
<lb n="71"/>Primes a fait les ex rians,
<lb n="72"/>Sinples et vairs, clers et luisans ; 
<lb n="73"/>Mais estre tot çou qu'el i fist, 
<lb n="74"/>Li dex d'amors du sien i mist : 
<lb n="75"/>Il li asist un doç regart,
<lb n="76"/>Ki tot le mont esprent et art. 
<lb n="77"/>Puis fist le nés, et puis la face, 
<lb n="78"/>Clere plus que cristaus ne glace. 
<lb n="79"/>Les dens fist blances conme nois,
<lb n="80"/>Puis les aorne trois a trois. 
<lb n="81"/>Quant ot par li <w>cascun'</w> asise, 
<lb n="82"/>Les levres joint en itel guise 
<lb n="83"/>C'un poi i laisa d'ouverture,
<lb n="84"/>Tout par raison et par droiture. 
<lb n="85"/>Et quant ele ot fete la bouce, 
<lb n="86"/>Amors une douçor i touche : 
<lb n="87"/>Femme qui une fois la sent,
<lb n="88"/>De s'amor alume et esprent. 
<lb n="89"/>Aprés li forma le menton, 
<lb n="90"/>Et de totes pars environ
<lb n="91"/>Li vait polissant a sa main,
<lb n="92"/>Tant qu’el la fait soëf et plain.
<lb n="93"/>Cler et gissant fait le sorcil,
<lb n="94"/>Le cuir del front, tenre et soutil,
<lb n="95"/>Caviaus crespés, recercelés,
<lb n="96"/>Qui plus luisent c’ors esmerés.
<lb n="97"/>Quant tot a fait a son creant,
<lb n="98"/>Par le vïaire li espant
<pb n="92"/>
<lb n="99"/>Et par la face qu'il ot tainte, 
<lb n="100"/>Une color qui pas n'est fainte, 
<lb n="101"/>Ki ne cange ne ne se muet : 
<lb n="102"/>Tant ne fait bel ne tant ne pleut, 
<lb n="103"/>Ne se desfait en nule fin ; 
<lb n="104"/>Tes est au soir com au matin, 
<lb n="105"/>Mesleement blance et vermeille. 
<lb n="106"/>Amors meïsme s'en merveille 
<lb n="107"/>Coument ele l'a fait si bien : 
<lb n="108"/>Tout esgarde, n'i blasme rien; 
<lb n="109"/>De quanqu'il voit li est avis 
<lb n="110"/>Que ne puet estre mix assis. 
<lb n="111"/>Par tel entente et par tel cure 
<lb n="112"/>Et par tel sens le fist Nature.</ab>
 <ab type="gv">
<lb n="113"/>	Li vallés avoit ja .XV. ans, 
<lb n="114"/>Si ert mout biax et avenans 
<lb n="115"/>Et amoit ja bos et riviere : 
<lb n="116"/>C'ert ses deduis et sa proiiere 
<lb n="117"/>K'il puisse cerf u porc trover 
<lb n="118"/>Ne n'en poeut pas son cœur torner. 
<lb n="119"/>D'amer n'a soing ne rien n'en set, 
<lb n="120"/>Dames en canbres fuit et het. 
<lb n="121"/>Par aventure ert repairiés 
<lb n="122"/>De bois, tous mas et traveilliés ; 
<lb n="123"/>De corre estoit tous escaufés,
<pb n="94"/>
<lb n="124"/>S'en ert creüe sa biautés, 
<lb n="125"/>Si ot plus fresce la color. 
<lb n="126"/>Ensi pasoit les une tor. 
<lb n="127"/>La fille au roi de la cité 
<lb n="128"/>Des fenestres a jus gardé.</ab>
 <ab type="gv">
<lb n="129"/>	Dané ot non la damoisele, 
<lb n="130"/>En tote Tebles n'ot si bele. 
<lb n="131"/>Ele coisist le damoisel, 
<lb n="132"/>Voit le si fier, si gent, si bel, 
<lb n="133"/>Graisle par flans, espés par pis, 
<lb n="134"/>Les bras bien fais, auques fornis ; 
<lb n="135"/>Lons et grailes avoit les dois 
<lb n="136"/>Et les jambes et les piés drois ; 
<lb n="137"/>Voit le ceval qui se desroie 
<lb n="138"/>Et fait fremir toute la voie. 
<lb n="139"/>De tout çou qu'ele li voit faire 
<lb n="140"/>Ne li pot onques rien mesplaire. 
<lb n="141"/>Tant l'esgarde que ne se muet 
<lb n="142"/>Com onques aviser le puet.
<lb n="143"/>Mout se merveille, et si a droit, 
<lb n="144"/>Por quoi si volentiers le voit. 
<lb n="145"/>Que qu'ele doute en son corage, 
<lb n="146"/>Si est en .I. pensé volage,
<pb n="96"/>
<lb n="147"/>Amors esgarde cele part,
<lb n="148"/>Voit la douter, si lance un dart.</ab>
 <ab type="gv">
<lb n="149"/>	La pucele se sent ferue, 
<lb n="150"/>Tot maintenant s'est esperdue ; 
<lb n="151"/>Ele caï tote pasmee, 
<lb n="152"/>A painne s'en est relevee.
<lb n="153"/>Sa main touce par tot son cors, 
<lb n="154"/>Savoir se plaie i pert defors. 
<lb n="155"/>Ele aperçoit que c'est Amors 
<lb n="156"/>Qui li mosterra de ses tors.
<lb n="157"/>Lores si dist en sospirant 
<lb n="158"/>Au diu d'amors que doute tant :</ab> <ab type="gv" rend="ital">
<lb n="159"/><q>« Ahi ! Amors, com es poisans ! 
<lb n="160"/>Com est ta seignourie grans ! 
<lb n="161"/>Tu ne doutes conte ne roi, 
<lb n="162"/>Les plus cointes met en esfroi. 
<lb n="163"/>Amors est rage et derverie 
<lb n="164"/>Ki toute gent enserre et lie. 
<lb n="165"/>Amors escaufe, Amors esprent, 
<lb n="166"/>Amors deçoit, traïst et ment, 
<lb n="167"/>Amors ocit, Amors destraint, 
<lb n="168"/>Amors noircist vïaire et taint, 
<lb n="169"/>Amors atrait, Amors enlace, 
<lb n="170"/>Amors met gent en fole trace, 
<lb n="171"/>Amors les fait tant cevaucier 
<lb n="172"/>Qu'il n'ont mes voie ne sentier. »</q></ab>
 <ab type="gv">
<pb n="98"/>
<lb n="173"/>Amors a si la tose esprise 
<lb n="174"/>Qu'ele ne set mes en quel guise 
<lb n="175"/>Ele se puisse contenir. 
<lb n="176"/>Pense et aprés fait .I. sospir. 
<lb n="177"/>Or sent froidure, or i a caut, 
<lb n="178"/>Toute fremist, tranble et tresaut. 
<lb n="179"/>En mout peu d'ure est si atainte 
<lb n="180"/>Qu'ele en a ja la face tainte.</ab> <ab type="gv">
<lb n="181"/>	La nuis revient, li jors trespasse.
<lb n="182"/>La pucele est de penser lasse :
<lb n="183"/>Ses lis est fais, vait s'en gesir, 
<lb n="184"/>Torne et retorne, veut dormir,
<lb n="185"/>Mais ne poeut estre, Amors ne lait.</ab> <ab type="gv" rend="ital">
<lb n="186"/><q>« Lasse ! fait ele, mal m'estait !
<lb n="187"/>Ne puis dormir ne reposer, 
<lb n="188"/>Torner m'estuet et retorner ;
<lb n="189"/>En paine sui et en travail.
<lb n="190"/>Qu'esce que j'ai ? Por quoi tresail ?
<lb n="191"/>Or resent je trop dur mon lit.
<lb n="192"/>De Diu soiient tot cil maudit
<lb n="193"/>Ki le devoient anuit faire !
<lb n="194"/>Tant sont felon et deputaire !
<lb n="195"/>Hau ! Or me sui aperceüe :
<lb n="196"/>Pas n'est la coute bien meüe.
<lb n="197"/>Ne quit que onques fust tornee :
<lb n="198"/>La plume i est amoncelee.
<pb n="100"/>
<lb n="199"/>Queus merveille est ce que je veil ? 
<lb n="200"/>De ce prendra je boin conseil : 
<lb n="201"/>Je ferai ces femmes lever, 
<lb n="202"/>Ma coute estuet a retorner. »</q></ab> <ab type="gv">
<lb n="203"/>Lors vest une grise pelice, 
<lb n="204"/>Si vait au lit a sa norice, 
<lb n="205"/>Lever le fait, si li a dit 
<lb n="206"/>Que li reface tout son lit. 
<lb n="207"/>Cele si fait eneslespas : 
<lb n="208"/>Oste le coute et tous les dras, 
<lb n="209"/>Si remue neïs l'estrain. 
<lb n="210"/>Ele meïsme i met la main, 
<lb n="211"/>Torne, retorne, fiert et bas. 
<lb n="212"/>Or le veut haut, or le veut plat, 
<lb n="213"/>Or veut haut cief, or veut bas piés, 
<lb n="214"/>Or est li cavés trop bassiés, 
<lb n="215"/>Or est estroit, or est trop grans, 
<lb n="216"/>Or est a une part pendans. 
<lb n="217"/>La norice vait maudisçant 
<lb n="218"/>Por çou qu'il n'est a son talent. 
<lb n="219"/>Avis li fu que bien estoit. 
<lb n="220"/>Savés por quoi ? Que ele avoit 
<lb n="221"/>Le jovencel entroublié, 
<lb n="222"/>Mais quant ele ot un poi esté, 
<lb n="223"/>Et il li est menbré de lui, 
<lb n="224"/>Dont recomence son anui. </ab> <ab type="gv" rend="ital">
<lb n="225"/><q>« Lasse, fait ele, que peut estre ? 
<lb n="226"/>Je ne gis pas bien sor senestre. 
<lb n="227"/>Or sui sor destre : que me caut ?
<lb n="228"/>Ce ne me nuist ne ne me vaut. 
<lb n="229"/>Ne puis trover engien ni art 
<lb n="230"/>Que j'aie bien de nule part. 
<lb n="231"/>Ou c'est li lis dont je me dueuil,
<pb n="102"/>
<lb n="232"/>U plus sui tenre que ne suel,
<lb n="233"/>U j'ai el cors ne sai quel rage
<lb n="234"/>Qui si m'escaufe mon corage.
<lb n="235"/>Quant voil dormir, si me fremis,
<lb n="236"/>Or me relief, or me regis,
<lb n="237"/>Or reveul a celui penser
<lb n="238"/>Que je vis ier par ci passer.
<lb n="239"/>K'ai ge a faire de ce vassal ?
<lb n="240"/>C'est la riens qui plus me fait mal
<lb n="241"/>Quant me menbre de sa biauté.
<lb n="242"/>Biax est ! Qui caut, s'il n'a bonté ?
<lb n="243"/>Il est, espoir, fel u vilains,
<lb n="244"/>U enuieus u d'ire plains.
<lb n="245"/>Qu'esce que di ? K'a il vers moi
<lb n="246"/>Mespris ? De quoi blasmer le doi ?
<lb n="247"/>Por quoi loer ? Je m'en doi taire.
<lb n="248"/>Ja seul jou estre debonaire :
<lb n="249"/>Dont me vient ore felonnie ?
<lb n="250"/>Sos ciel n'a home qui ja die
<lb n="251"/>Qu'il ne soit biax, et sans mesure.
<lb n="252"/>Nus hom de si bele faiture
<lb n="253"/>Poroit donques estre mauvais ?
<lb n="254"/>Tort ai, je nel blasmerai mais.
<lb n="255"/>Certes, il est et biax et buens.
<lb n="256"/>Et toi, que caut ? Ja n'en iert tuens !
<lb n="257"/>A que faire sera il miens ?
<lb n="258"/>Ja n'est il pas raisons ne biens
<lb n="259"/>Ne drois que je demant baron
<lb n="260"/>Se par le conseil del roi non.
<lb n="261"/>Consel ? Lasse, si lonc respit !
<lb n="262"/>Ja n'aie joie ne delit !
<lb n="263"/>Ja, certes, se je sens avoie,
<lb n="264"/>Le sien consel n'en atendroie.
<pb n="104"/>
<lb n="265"/>Dont te vient or ceste parole ?
<lb n="266"/>Orains fu sage, or es fole !
<lb n="267"/>Veus tu par toi tel consel prendre ?
<lb n="268"/>Dont ne te vient il mix atendre ?
<lb n="269"/><w>Fill'</w> es de roïne et de roi :
<lb n="270"/>Segnor te donront endroit toi.
<lb n="271"/>Auques t'estuet por çou souffrir.
<lb n="272"/>Et se il n' est a mon plesir ?
<lb n="273"/>Qu'esce, Dané ? Dont n'as tu honte ?
<lb n="274"/>Ses tu donques ke plaisir monte ?
<lb n="275"/>Plaist toi cil plus ? Oïl, par foi,
<lb n="276"/>Mais je n'en sai prendre conroi.
<lb n="277"/>Ne puis mie mout bien veoir
<lb n="278"/>Coment je li face savoir.
<lb n="279"/>Veus qu'il le sace ? Oïl, mout bien,
<lb n="280"/>Car il me plaist sor toute rien
<lb n="281"/>Et tot quanque je li voi faire.
<lb n="282"/>Et Dix ! cui ne porroit il plaire,
<lb n="283"/>Que je le vi si bel, si gent !
<lb n="284"/>Ques piés vi es estriers d'argent,
<lb n="285"/>Quel vis, quel cors, ques bras, ques mains !
<lb n="286"/>Ques ert sa sele et ses lorains !
<lb n="287"/>Ques ex, quel bouce por baisier !
<lb n="288"/>Com il seoit bel au destrier !
<lb n="289"/>E Dix ! Porrai je viure tant
<lb n="290"/>Que j'en face auques mon talent,
<lb n="291"/>Que je ja soie de lui privee ?
<lb n="292"/>Ce m'est avis, boer fusce nee !
<lb n="293"/>Avis ? Ançois est voirs sans faille !
<lb n="294"/>Lasse, com sui en grant bataille !
<lb n="295"/>Ne sé que face, ains me merveil,
<lb n="296"/>Mestier aroie de consel. »</q></ab> <ab type="gv">
<pb n="106"/>
<lb n="297"/>	Ensi se demente par soi,
<lb n="298"/>Tote nuit est en tel esfroi.
<lb n="299"/>Or pluere, or pense, or gist, or siet,
<lb n="300"/>Or li replaist qu'ele se liet,
<lb n="301"/>Or se castie, or se conforte,
<lb n="302"/>Et puis se vauroit estre morte.
<lb n="303"/>En grant torment, en grant dolor
<lb n="304"/>Fu tant que vint desi qu'au jor.
<lb n="305"/>Grevee estoit et traveillie,
<lb n="306"/>Lors est un peu asouagie
<lb n="307"/>De tel angoisse et de tel mort :
<lb n="308"/>Li oeul li clöent, si s'endort.
<lb n="309"/>Eins que peüst le jor coisir,
<lb n="310"/>Se resveille, ne poeut dormir,
<lb n="311"/>Et vait ester a la fenestre.
<lb n="312"/>Garde sor destre et sor senestre,
<lb n="313"/>Savoir se verroit nule part
<lb n="314"/>Celui qui si l'escaufe et art,
<lb n="315"/>Car par ileuques doit passer
<lb n="316"/>Et a cele eure en bos aller.
<lb n="317"/>Et quant ele a tant atendu,
<lb n="318"/>Cline s'avant, si a veü
<lb n="319"/>De loing venir le jovencel,
<lb n="320"/>Mais onques mais ne vit si bel
<lb n="321"/>Ne si bien fait, si com li sanble.
<lb n="322"/>Donc se plaint, puis sospire et tranble.
<lb n="323"/>Ele l'esgarde et est en pes
<lb n="324"/>Tant con le pot veoir de pres.
<lb n="325"/>Mais des qu'el le vit eslongié,
<lb n="326"/>Faut li li cors, plaissent li pié,
<lb n="327"/>Pasmee ciet el pavement,
<lb n="328"/>Puis recomence son torment.
<lb n="329"/>Primes li plaist qu'ele li mant,
<pb n="108"/>
<lb n="330"/>Aprés reprent autre talent
<lb n="331"/>Et dist qu'ele ne set mesage
<lb n="332"/>Cui ele ost dire son corage.</ab> <ab type="gv">
<lb n="333"/><q>« A, Dix ! fait ele, en com grant paine
<lb n="334"/>Me met cis maus qui si me mainne !
<lb n="335"/>Aine mais ne seu je nient d'aimer,
<lb n="336"/>Et or me fait color muer.
<lb n="337"/>Onques mes ne soi qu'amers fu,
<lb n="338"/>Or a primes l'ai couneü,
<lb n="339"/>Or me fait il sans froit tranbler.
<lb n="340"/>Ne sai de moi consel doner.
<lb n="341"/>Se cil que je tant ain m'amast,
<lb n="342"/>U se estoit qui en parlast,
<lb n="343"/>Et mes peres le consentoit,
<lb n="344"/>Bien le porroie avoir par droit,
<lb n="345"/>Mes n'est pas drois que jel requiere.
<lb n="346"/>Assés somes d'une maniere,
<lb n="347"/>D'une biauté et d'un eage.
<lb n="348"/>Se nous ne soumes d'un parage,
<lb n="349"/>Il est assés de haute gent ;
<lb n="350"/>Si ne soumes mie parent.</q></ab> <ab type="gv" rend="ital">
<lb n="351"/>	<q><!--«--> Dané, que vas tu devisant ?
<lb n="352"/>Ce ne te vaut ne tant ne quant.
<lb n="353"/>Tes pere n'a de çou que faire :
<lb n="354"/>Trop entent a son autre afaire.
<lb n="355"/>Ke porrai je donc devenir ?
<lb n="356"/>Je ne puis mais cest mal souffrir.
<lb n="357"/>Mander li veil ce que je quier
<lb n="358"/>N'a mesage ne l'os cargier.
<lb n="359"/>Assés est mix que je li die,
<lb n="360"/>Mais je criem qu'il ne m'escondie.
<lb n="361"/>Et s'il del tout m'escondisoit,
<pb n="110"/>
<lb n="362"/>Autres mesages, qu'i feroit ?
<lb n="363"/>Nus ne fera ja si la cose
<lb n="364"/>Com cil cui ele est, quant il ose.
<lb n="365"/>Quel part le cuides tu trover ?
<lb n="366"/>Coment porras a lui parler ?
<lb n="367"/>De ce n'ai je nule pauor :
<lb n="368"/>Le matin le verrai au jor.
<lb n="369"/>Bien m'en istrai, ja nel savront
<lb n="370"/>Cil qui en la canbre gerront.
<lb n="371"/>Ja l'atendrai en cel cemin
<lb n="372"/>Par u il vait cascun matin.
<lb n="373"/>Quant ert des autres eslongiés,
<lb n="374"/>Irai, se li carai as piés,
<lb n="375"/>Conterai li toute ma vie,
<lb n="376"/>Com Amors m'a en sa baillie ;
<lb n="377"/>Quant li arai tout regehi,
<lb n="378"/>Prierai li par Diu merci.
<lb n="379"/>Qu'esce, Dané, que tu redis ?
<lb n="380"/>Est tous tes sens si tost peris ?
<lb n="381"/>As tu tote bonté perdue ?
<lb n="382"/>Ques rage t'a si esmeüe ?
<lb n="383"/>Es tu si fole et si dervee
<lb n="384"/>Ke tu iras tote esgaree ?
<lb n="385"/>Ses tu que soies fille a roi ?
<lb n="386"/>De ce prendrai je bien conroi !
<lb n="387"/>Amors n'a soig de seignorie :
<lb n="388"/>Cil n'aime pas, qui bien ne prie.
<lb n="389"/>Lasse ! tout ai perdu le sens.
<lb n="390"/>K'ai j'ore dit ? Quant me porpens,
<lb n="391"/>Si me retieng del tout por fole.
<lb n="392"/>Ne me tieng point en ma parole.
<lb n="393"/>Ne sai que voil aler tracier,
<lb n="394"/>Car ne sai voie ne sentier.
<pb n="112"/>
<lb n="395"/>Cui caut ? Ce ne me grieve rien :
<lb n="396"/>Amors m'avoiera mout bien ! »</q></ab>
 <ab type="gv">
<lb n="397"/>Quant tout ot dit et devisé,
<lb n="398"/>Si a en son consel trouvé
<lb n="399"/>Qu'ele i ira, a çou se tient.
<lb n="400"/>La nuis s'en va, li jors revient.</ab>
 <ab type="gv">
<lb n="401"/>	La pucele fu en freor,
<lb n="402"/>Ne dormi onques duqu'au jor.
<lb n="403"/>Si tost com la clarté en vit,
<lb n="404"/>Tout souavet eisci du lit.
<lb n="405"/>Merveille est d'Amor qui tant fait,
<lb n="406"/>Qui tot enbrace et tot atrait.
<lb n="407"/>Sage home fait estre sans honte,
<lb n="408"/>Savoir qu'il ait, riens ne li monte.
<lb n="409"/>Il l'ensege a aller par nuit,
<lb n="410"/>Seürement et sans conduit,
<lb n="411"/>Quant plus fait lait tans et oscur.
<lb n="412"/>Mout a le cuer felon et dur :
<lb n="413"/>Ja de nului n'avra pitié.
<lb n="414"/>Des que l'a pris et enlacié,
<lb n="415"/>Tout le cuer li tranble et esmuet,
<lb n="416"/>Tant le maine com il plus puet,
<lb n="417"/>Tes eure est, dusques a la mort.
<lb n="418"/>Amors n'i garde droit ne tort.
<lb n="419"/>Ceste Dané, fille le roi,
<lb n="420"/>A il ja si traite vers soi,
<lb n="421"/>Ne set dont est, de quel parage,
<lb n="422"/>Ne ne tient pas son fol corage ;
<lb n="423"/>Cuide bien soit quanqu'ele fait.
<lb n="424"/>E, Dix ! com a empris fol plait !
<lb n="425"/>Ele a la cambre desfremee,
<lb n="426"/>Par un guicet s'en est enblee
<pb n="114"/>
<lb n="427"/>Et vait si com cemins li dure ;
<lb n="428"/>De qu'a .I. bos ne s'aseüre,
<lb n="429"/>Qui pres estoit de la cité,
<lb n="430"/>Car ele avoit bien esgardé,
<lb n="431"/>Des fenestres u ele estoit,
<lb n="432"/>Que li vallés iloc venoit.
<lb n="433"/>Lors s'est en un buisson asisse,
<lb n="434"/>Tote nue fors de cemisse
<lb n="435"/>Et affublee d'un mantel.
<lb n="436"/>Aloeuc atent le jovencel
<lb n="437"/>Et lors porpense que dira.</ab> <ab type="gv" rend="ital">
<lb n="438"/><q>« Dix ! fait ele, quant il vendra,
<lb n="439"/>Donés que j'aie hardement
<lb n="440"/>De tout dire seürement ! »</q></ab>
 <ab type="gv">
<lb n="441"/>A itant fine sa raisons,
<lb n="442"/>Garde, si voit ses compagnons.
<lb n="443"/>Et quant il sont venu si pres
<lb n="444"/>Que veoir ne les ose mes,
<lb n="445"/>Endroit un arbre se repont.
<lb n="446"/>Cil passent outre, si s'en vont.
<lb n="447"/>Et Narcisus venoit ariere,
<lb n="448"/>Tos sous par mi une quariere.
<lb n="449"/>Ja estoient si compaignon
<lb n="450"/>Bien loig, le trait a .I. bojon.
<lb n="451"/>Tot droit a lui vint la pucele.
<lb n="452"/>Cil l'esgarda, si la vit bele.
<lb n="453"/>Por ce qu'a tele eure est levee,
<lb n="454"/>Cuide que soit diuesse ou fee.
<lb n="455"/>Del ceval descent, si l'encline.
<lb n="456"/>Pres de lui se trait la mescine :
<lb n="457"/>Eins que li die autre parole,
<lb n="458"/>Les ex li baise, si l'acole.
<pb n="116"/>
<lb n="459"/>Il se merveille por quel fait,
<lb n="460"/>Demande li qui est, u vait,</ab> <ab type="gv" rend="ital">
<lb n="461"/><q>« Sire, fait ele, or ne t'anuit
<lb n="462"/>Une lasse cui tos biens fuit,
<lb n="463"/>Qui mout petit prise sa vie
<lb n="464"/>Se por çou non qu'en toi se fie.
<lb n="465"/>Biax sire, ce te di jou bien,
<lb n="466"/>Je te desir sor tote rien.
<lb n="467"/>Mes cuers est mout por toi destrois.
<lb n="468"/>Des ore mais est il bien drois
<lb n="469"/>Que tu aies de moi merci.
<lb n="470"/>Nel te mant pas, ains le te pri.
<lb n="471"/>Je pri por moi, nient por autrui.
<lb n="472"/>Esgarde, saces qui je sui !
<lb n="473"/>Je, qui ensi paroil a toi,
<lb n="474"/>Sui fille ton seignor le roi.
<lb n="475"/>Por t'amor pens et jor et nuit.
<lb n="476"/>Amors m'a ça livré conduit,
<lb n="477"/>Amors me done hardement :
<lb n="478"/>N'i venisce pas autrement.
<lb n="479"/>Or ait merci, qui merci crie,
<lb n="480"/>Car en toi pent tote ma vie.
<lb n="481"/>Biax sire, otroie moi t'amor,
<lb n="482"/>Rent moi santé, tol moi dolor !
<lb n="483"/>Tu seus me peus santé doner :
<lb n="484"/>Mout nous poons bien entramer,
<lb n="485"/>Car assés somes d'un aé,
<lb n="486"/>D'une maniere de biauté. »</q></ab>
 <ab type="gv">
<lb n="487"/>	Narcisus l'entent, si sorrist.
<lb n="488"/>Esgarda la et se li dist :</ab> <ab type="gv" rend="ital">
<lb n="489"/><q>« Par Diu, pucele, mout es fole
<lb n="490"/>Quant onques en meüs parole,
<pb n="118"/>
<lb n="491"/>Et male cose as mout enprise,
<lb n="492"/>Qui ja t'es d'amer entremise.
<lb n="493"/>Encor te venist mix dormir !
<lb n="494"/>Com osas ça sole venir ?
<lb n="495"/>Merveille as fait, trop es hardie :
<lb n="496"/>Ce tien je mout a grant folie.
<lb n="497"/>Doit ensi aler fille a roi ?
<lb n="498"/>N'apartiens pas n'a moi n'a toi
<lb n="499"/>K'amer saçons ne tant ne quant,
<lb n="500"/>Car trop somes encor enfant.
<lb n="501"/>Tu dis qu'Amors te fait mal traire :
<lb n="502"/>De ce ne te puis jou droit faire.
<lb n="503"/>Je ne sai rien de tel ahan
<lb n="504"/>Ne ne l'asaierai auan.
<lb n="505"/>Mais se c'est voirs que mal te face,
<lb n="506"/>Garderai m'en : ja Diu ne place
<lb n="507"/>Que je l'assai por mal avoir !
<lb n="508"/>Je ne quier rien d'amer savoir,
<lb n="509"/>Mais je te lo, va t'en ariere :
<lb n="510"/>Tu pers et gastes ta proiiere. »</q></ab>
 <ab type="gv">
<lb n="511"/>	Quant ele l'ot, vers lui se trait,
<lb n="512"/>Sospire, pleure, — rien ne fait —
<lb n="513"/>Et gete ariere son mantel :
<lb n="514"/>Tote est nue, le cors a bel.
<lb n="515"/>Tant l'a destrainte la froidure
<lb n="516"/>Et la voie, qui trop est dure,
<lb n="517"/>Li sans li saut par mi l'orteil,
<lb n="518"/>Qui tot le pié li fait vermeill.
<lb n="519"/>L'iaue li ciet aval la face.
<lb n="520"/>El goint les mains vers lui et lace,
<lb n="521"/>— Cil l'esgarde, si la voit bien,
<lb n="522"/>Et dist que ce ne li vaut rien —
<pb n="120"/>
<lb n="523"/>Les mains plus blances que nois n'est,
<lb n="524"/>Nues, sans gans et sans orfrois.
<lb n="525"/>Voit les ex plorer tendrement,
<lb n="526"/>Qui l'esgardent mout doucement,
<lb n="527"/>La car blance sor la cemise :
<lb n="528"/>Nule pités ne l'en est prise.
<lb n="529"/>Dix ! si duer cuer et si felon !
<lb n="530"/>Sousiel n'a si rice baron,
<lb n="531"/>Prince, conte ne roi si haut,
<lb n="532"/>Enpereor ne amiraut
<lb n="533"/>Ki longement se tenist mie
<lb n="534"/>Qu'i ne plorast de conpaignie.
<lb n="535"/>De quanqu'ele li dit n'a cure.
<lb n="536"/>Tort a, de rien ne l'aseüre.
<lb n="537"/>Encore avoit a dire assés,
<lb n="538"/>Quant Narcisus en est alés.</ab>
 <ab type="gv">
<lb n="539"/>	Cele remaind, de del se pasme,
<lb n="540"/>Et quant revient, sa vie blasme.</ab> <ab type="gv" rend="ital">
<lb n="541"/><q>« Lasse ! fait ele, or sui je morte,
<lb n="542"/>Que nule riens ne me conforte.
<lb n="543"/>Or sui je morte et mal baillie,
<lb n="544"/>Quant m' esperance est si faillie
<lb n="545"/>Que riens que je die n'avient.
<lb n="546"/>Tos biens me fuit, tos max m'avient.
<lb n="547"/>Dané, je te disoie bien !
<lb n="548"/>Onques croire ne vausis rien.
<lb n="549"/>Que il m'osast ensi baillir ?
<lb n="550"/>Par Dieu, toi a il fait faillir !
<lb n="551"/>Bien le counois et si m'en plaing,
<lb n="552"/>Et or me torne a grant desdaing.
<lb n="553"/>Moi a il escondite, moi !
<lb n="554"/>Donc ne sui jou file le roi,
<pb n="122"/>
<lb n="555"/>Et il est fix a un suen home ?
<lb n="556"/>A, Dix ! com ci a pesant some,
<lb n="557"/>Si greveus fais a sostenir !
<lb n="558"/>Que porai je ore devenir ?
<lb n="559"/>Dix, com mar furent si bel oeul,
<lb n="560"/>Ki si sont plain de grant orgueil !
<lb n="561"/>S'il fust lais, si m'en pesast viax :
<lb n="562"/>Ce poise moi qu'il est si biax.
<lb n="563"/>Vilainnement parla a moi.
<lb n="564"/>Que li desplot ? Ne sai, par foi !
<lb n="565"/>Que li pot il en moi desplaire ?
<lb n="566"/>Ce, qu'il est fel et deputaire.
<lb n="567"/>Sui gentix femme, sui pucele,
<lb n="568"/>Sui assés gente et assés bele,
<lb n="569"/>Si ai biaus piés et beles mains :
<lb n="570"/>Il n'i a el, il est vilains
<lb n="571"/>Et fel et mout mal afaitiés.
<lb n="572"/>Lasse ! dont ne vit il mes piés,
<lb n="573"/>Por lui sanglens et espinés,
<lb n="574"/>Ne ne s'est pas amesurés ?
<lb n="575"/>Ice que est que je di ore ?
<lb n="576"/>Ja l'ain jou trop, et plus encore,
<lb n="577"/>Voire, par Diu, et voul amer.
<lb n="578"/>Je ne le puis entroblier.
<lb n="579"/>Or m'est s'amors tote novele,
<lb n="580"/>Car sa biatés qui me rapele,
<lb n="581"/>Quant m'en voeil partir, me ratrait.
<lb n="582"/>Ne me caut de quanque il a fait,
<lb n="583"/>Se il encor se repentoit
<pb n="124"/>
<lb n="584"/>Et il por amender venoit ;
<lb n="585"/>Mais il n'a soig d'ofrir droture,
<lb n="586"/>Car il est de male nature.
<lb n="587"/>Nel puis laiscier, nel puis guerpir,
<lb n="588"/>Ne me puis de s'amor partir.
<lb n="589"/>Ne sai por qoi, si m'en merveil.
<lb n="590"/>Or m'estuet querre autre conseil.
<lb n="591"/>Or i envoierai mesage :
<lb n="592"/>Il n'ara ja si dur corage,
<lb n="593"/>Se je revieng sovent a lui,
<lb n="594"/>Que je nel vainque par anui.
<lb n="595"/>Or me desplaist quanques je di,
<lb n="596"/>Car jou meïsme i failli.
<lb n="597"/>Por qu'i envoierai autrui ?
<lb n="598"/>Ne sai que faç, ne sai u sui.
<lb n="599"/>Qui sui je donc ? Qui est mes pere ?
<lb n="600"/>Li rois est ore. Et qui, ma mere ?
<lb n="601"/>Donc ne ses tu ? Qui ? La roïne !
<lb n="602"/>Mençonge est, ains sui orfeline :
<lb n="603"/>Je n'ai ami, je n'ai parent,
<lb n="604"/>Je n'ai conseil de boine gent.
<lb n="605"/>Par Diu, si as : tu es Dané !
<lb n="606"/>Ai je donques le sen dervé ?
<lb n="607"/>Ja soloie je estre plus sage !
<lb n="608"/>Sui je devenue sauvage ?
<lb n="609"/>Que faz en bos ? Que suis ci quisse ?
<lb n="610"/>Je me contieng en male guise !
<lb n="611"/>Ce fait Amors. Qu'est Amors, lasse ?
<lb n="612"/>Ne sai. Plus a droit le nomase
<lb n="613"/>Se je desisce derverie.
<lb n="614"/>Mener me fait mout male vie :
<lb n="615"/>Or sui en pais, or sui en guerre.
<pb n="126"/>
<lb n="616"/>Vous, diu du ciel et de la terre,
<lb n="617"/>Et cil de l'air et de la mer,
<lb n="618"/>Vos tuit qui rien savés d'amer
<lb n="619"/>Et qui estes en sa baillie,
<lb n="620"/>Et tu, Venus, qui m'as traïe
<lb n="621"/>Ensanble au diu d'amors, ton fil,
<lb n="622"/>Giete me hors de cest peril
<lb n="623"/>Et de celui prendés vengance
<lb n="624"/>Por cui je muir sans esperance !
<lb n="625"/>Faites qu'il sace qu'est Amors,
<lb n="626"/>Si qu'il ne puist avoir secors ! »</q></ab>
 <ab type="gv">
<lb n="627"/>Li diu ne l'ont pas mesoïe :
<lb n="628"/>Bien sera fet quanqu'ele prie.
<lb n="629"/>Ele vient droit a son guicet,
<lb n="630"/>Dedans sa canbre se remet.</ab>
 <ab type="gv">
<lb n="631"/>	Narcisus ot .I. cerf meü
<lb n="632"/>Et toute jor l'orent seü.
<lb n="633"/>Mout par faisoit angousex caut,
<lb n="634"/>Car li solax estoit mout haut,
<lb n="635"/>Et quant mïedis fu passés,
<lb n="636"/>Li vallés fu mout escaufés.
<lb n="637"/>De ses conpaignons se desoivre,
<lb n="638"/>Si va querant eve por boivre.
<lb n="639"/>Lors a trové une fontaine
<lb n="640"/>Qui mout ert clere et douce et sainne.
<lb n="641"/>Desus est l'erbe haute et drue,
<lb n="642"/>Ki tout entor estoit creüe.
<lb n="643"/>Il voit l'iaue parfonde et bele,
<pb n="128"/>
<lb n="644"/>Cler le ruisel et la gravele.
<lb n="645"/>Descendus est desus le marbre,
<lb n="646"/>Son ceval atace a un arbre.
<lb n="647"/>Iloques li plot a remaindre.
<lb n="648"/>Et quant il vaut son soif estaindre,
<lb n="649"/>D'un autre soif est escaufés,
<lb n="650"/>Ki graindre mal li fait assés.
<lb n="651"/>Quant il se baise et il boit,
<lb n="652"/>Dedens en la fontaine voit
<lb n="653"/>L'onbre qui siet de l'autre part.
<lb n="654"/>Avis li est que le regart.
<lb n="655"/>Cuide ce soit fee de mer,
<lb n="656"/>Qui la fontaine ait a garder.
<lb n="657"/>Mout esploite Amors en poi d'eure !
<pb n="130"/>
<lb n="658"/>Quoi que cil siet et il demeure
<lb n="659"/>Et l'onbre en la fontaine voit,
<lb n="660"/>Mout se merveille que ce soit,
<lb n="661"/>Sel comence si a amer
<lb n="662"/>Que il n'en pot ses ex torner.
<lb n="663"/>Quant plus l'esgarde, plus li plaist.
<lb n="664"/>Ne sone mot, ançois se taist,
<lb n="665"/>Car il crient, s'ele l'ot parler,
<lb n="666"/>Que n'i voille plus demorer,
<lb n="667"/>Mes mout esgarde viseument
<lb n="668"/>Le vis, le cors, que voit si gent ;
<lb n="669"/>Loe les ex, les mains, les dois ;
<lb n="670"/>Mout est angouseus et destrois.
<lb n="671"/>Ne set qu'il voit, l'iaue li ment :
<lb n="672"/>Il se loe, si ne l'entent.
<lb n="673"/>C'est sa biautés qu'iloques voit.
<lb n="674"/>Et il meïsmes se deçoit.
<lb n="675"/>C'est cil qui or blasmoit Amor !
<lb n="676"/>Or l'a ja mis en tel freor,
<lb n="677"/>Or li prie, souspire et pleure,
<lb n="678"/>Or li prie qu'il le seceure,
<lb n="679"/>Mais esgarés est d'une cose :
<lb n="680"/>Ne se poeut taire, et parler n'ose.
<lb n="681"/>Plaint soi, aprés fait un sospir,
<lb n="682"/>De parler ne se peut tenir.</ab>
 <ab type="gv">
<lb n="683"/><q>« Cose, fait il, que laiens voi,
<lb n="684"/>Ne sai coument nomer te doi,
<lb n="685"/>Se dois estre ninphe apelee,
<lb n="686"/>U se tu es duesse u fee.
<lb n="687"/>Qui que tu soies, vien ça fors
<lb n="688"/>Et si me mostre tot ton cors !
<pb n="132"/>
<lb n="689"/>Tu ne dois pas estre trop fiere :
<lb n="690"/>Vien ça ! Que te trais tu ariere ?
<lb n="691"/>Por qu'est orgelleuse vers moi ?
<lb n="692"/>Ne sui gaires mains biaus de toi !
<lb n="693"/>Maintes fois ai esté requis :
<lb n="694"/>Or sui de male ardor espris,
<lb n="695"/>Or sen je bien com lor estoit,
<lb n="696"/>Qu'eles se plaignoient a droit !
<lb n="697"/>Que te vais tu or reponant ?
<lb n="698"/>Parole a moi, si vien avant !
<lb n="699"/>Legierement i pués passer :
<lb n="700"/>Entre nos deus n'a nule mer,
<lb n="701"/>Mais un peu d'iaue qui m'ocit.
<lb n="702"/>Las ! entent ele que j'ai dit ?
<lb n="703"/>Nenil, espoir, trop est parfont !
<lb n="704"/>Par Diu, si fait et si respont :
<lb n="705"/>Je li voi les levres movoir,
<lb n="706"/>Mais l'oïe n'en puis avoir.
<lb n="707"/>L'iaue ne laist la vois venir
<lb n="708"/>Et fait que ne la puis oïr.</q>
 </ab> 
  <ab type="gv" rend="ital">
    <q>
<lb n="709"/>	E, las ! por quoi ne l'oi parler ?
<lb n="710"/>Que ne se vient ça fors mostrer ?
<lb n="711"/>U ce li vient de grant orgueil,
<lb n="712"/>U el ne veut çou que je voeil,
<lb n="713"/>Car quant je ri, je li voi rire,
<lb n="714"/>Quant je sospir, ele souspire,
<lb n="715"/>Et quant je plor, ele autretel,
<lb n="716"/>K'el ne fine ne ne fait el
<lb n="717"/>Devant que l'autre cose face.
<lb n="718"/>Je voi les larmes en la face
<lb n="719"/>Ne mes caviax ne puis je traire
<lb n="720"/>Que ne li voie autretel faire.
<pb n="134"/>
<lb n="721"/>Mais por quel fait ? S'ele m'amast,
<lb n="722"/>Ele iscist hors, si se moustrast.
<lb n="723"/>U ensi me veut escarnir,
<lb n="724"/>U ne poeut pas a moi venir.
<lb n="725"/>Que ferai jou ? Que porrai dire ?
<lb n="726"/>Or pens, or plor et or veul rire ;
<lb n="727"/>Or resent mal et or me dueil,
<lb n="728"/>Et or ne resai que je voeil.
<lb n="729"/>Le cuers m'escaufe et puis ai froit.
<lb n="730"/>Quel froidure ai je ? Que ce doit,
<lb n="731"/>Des qu'il fait si grant caut ça fors,
<lb n="732"/>Que jou ai froit dedens le cors ?
<lb n="733"/>Or me menbre que j'oï dire
<lb n="734"/>Que tel torment et tel martire
<lb n="735"/>Et tel vie seulent mener
<lb n="736"/>Cil qui s'entremetent d'amer.
<lb n="737"/>Est donc Amors qui si me mainne
<lb n="738"/>Et me fait traire mal et painne ?
<lb n="739"/>D'Amors ne doi je riens savoir.
<lb n="740"/>Si sai qu'il est de grant pooir
<lb n="741"/>Et qu'il me destraint et travaille :
<lb n="742"/>Tant sai je bien et croi san faille.
<lb n="743"/>Mais dont il est ne qui il soit,
<lb n="744"/>U il converse, u on le voit,
<lb n="745"/>Quel gent, quel terre il a sous soi,
<lb n="746"/>Ce ne puis jou savoir par moi.
<lb n="747"/>C'ai jou a faire de lu querre ?
<lb n="748"/>De son païs et de sa terre,
<lb n="749"/>Se jel demant, assés est pres :
<lb n="750"/>Dedens moi le sent mout engrés.
<lb n="751"/>Ne m'estuet pas que loig le quiere.
<lb n="752"/>Or ai veüe sa maniere,
<lb n="753"/>Or m'est avis que je sai bien
<pb n="136"/>
<lb n="754"/>Dont est. Unques mais n'en soi rien !
<lb n="755"/>Nes fu dedens une montaigne,
<lb n="756"/>Es roces de terre griffaigne
<lb n="757"/>U tos jors a et noif et glace.
<lb n="758"/>Dur a le cors, <w>dur'</w> a la face,
<lb n="759"/>Cuer d'aïmant, vaines de fer,
<lb n="760"/>Ses repaires est en infer.
<lb n="761"/>Ne fu pas sages, ains mesprist
<lb n="762"/>Qui es nonbres des diex le mist.
<lb n="763"/>N'avoit mie bien esgardé
<lb n="764"/>Son felon cuer, sa crualté.
<lb n="765"/>Diu ne font pas mal a la gent,
<lb n="766"/>Mais Amors veut tos jors torment :
<lb n="767"/>As haus homes est fel et durs,
<lb n="768"/>Et buens as sers et as tafurs.
<lb n="769"/>Ja ne querrai, que que nus die,
<lb n="770"/>Qu'i ait el ciel nule baillie.
<lb n="771"/>Or es tu ja d'Amor mout sages !
<lb n="772"/>Qui t'en a tant dit ? Tes corages ?
<lb n="773"/>Je ne cuit pas que ce puist estre
<lb n="774"/>Que tu en saces tant sans mestre.
<lb n="775"/>Amors est mastre qui me duist,
<lb n="776"/>Qui dedens le cors m'art et cuist.
<lb n="777"/>Il m'aprent tote sa nature
<lb n="778"/>Et si m'angousce sans mesure.
<lb n="779"/>A ! douce riens qui si m'esprens,
<lb n="780"/>Se tu savoies queus tourmens
<lb n="781"/>Et queus painnes jou ai por toi,
<lb n="782"/>Tu venroies parler a moi !
<pb n="138"/>
<lb n="783"/>Ge muir en fin, n'i a conseil :
<lb n="784"/>Ains que demain voie soleil,
<lb n="785"/>Me porra on ci trover mort,
<lb n="786"/>S'avoir ne puis autre confort.
<lb n="787"/>Mout est tes cuers u fel u fiers,
<lb n="788"/>Car mout m'esgardes volentiers,
<lb n="789"/>Si com j'entent a ton sanblant,
<lb n="790"/>Et si ne veus venir avant.
<lb n="791"/>Et je mout doucement te pri
<lb n="792"/>Que tu aies de moi merci !
<lb n="793"/>Ce que je fas, je te voi faire :
<lb n="794"/>Onques riens ne me pueut plus plaire.
<lb n="795"/>Tot le mont ai por toi laissié,
<lb n="796"/>Tu m'as del tout vers toi plaissié ! »</q></ab>
 <ab type="gv">
<lb n="797"/>	Ensi se plaint, n'en pueut partir,
<lb n="798"/>Iloeques veut viure u morir :
<lb n="799"/>Ne li puet plaire autres consaus.
<lb n="800"/>Ja ert abaissiés li solaus.
<lb n="801"/>Tote la nuit fu en dolor,
<lb n="802"/>Iloeques fu desi au jor.
<lb n="803"/>Onques ne menga ne ne but
<lb n="804"/>Ne sa folie n'aperçut.
<lb n="805"/>Que que il pleure et grant dol mainne,
<lb n="806"/>Les larmes troblent la fontainne,
<lb n="807"/>Et por l'iaue qui torble estoit,
<lb n="808"/>Ne pot veoir ço qu'il soloit.</ab> 
  <ab type="gv" rend="ital">
<lb n="809"/><q>« A, las ! fait il, qu'est devenue ?
<lb n="810"/>U est alee ? Or l'ai perdue,
<lb n="811"/>Et je sui ci remés tous sous,
<lb n="812"/>Caitis, dolans et angouscous.
<lb n="813"/>Nule arme o moi ci ne remaint,
<lb n="814"/>Fors seul Amors qui me destraint.
<pb n="140"/>
<lb n="815"/>Sa conpaignie ne me faut.
<lb n="816"/>Morir m'estuet ! Et moi, que caut ?
<lb n="817"/>Mix veul morir isnelement
<lb n="818"/>Qu'en tel paine estre longement. »</q></ab>
 <ab type="gv">
<lb n="819"/>	Lors se regarde, puis si voit
<lb n="820"/>L'unbre qui en l'iaue aparoit.
<lb n="821"/>Sosrit et or li est avis
<lb n="822"/>Que cele li a fait un ris.
<lb n="823"/>Lors est encore plus destrois,
<lb n="824"/>Baise l'eaue plus de cent fois.
<lb n="825"/>Avis li fu que mout ert pres
<lb n="826"/>Ne retenir ne se pot mes :
<lb n="827"/>Gete les bras, cuide le prendre,
<lb n="828"/>Mais ne set tant lacier ne tendre
<lb n="829"/>Qu'il la puist sentir ne trover.
<lb n="830"/>Lors se comence a porpenser :
<lb n="831"/>Si voit que prendre ne la pueut,
<lb n="832"/>Et mout est pres, si ne se muet,
<lb n="833"/>Ensi li fuit, si le deçoit,
<lb n="834"/>Et quide que fantosmes soit.
<lb n="835"/>Un poi est en son sen venus ;
<lb n="836"/>Lors counoist qu'il est deceüs,
<lb n="837"/>Et voit que c'est unbres qu'il ainme.
<lb n="838"/>Mout par se blasme et fol se clainme,
<lb n="839"/>Et neporquant ne set que faire :
<lb n="840"/>Son corage n'en puet retraire.
<lb n="841"/>Desvoiés est, ne set guencir
<lb n="842"/>N'a droite voie revenir,
<lb n="843"/>Car il estoit si escaufés
<lb n="844"/>Qu'il n'en puet estre retornés.
<lb n="845"/>Et quant plus est desesperans,
<lb n="846"/>Tant est l'angoisce assés plus grans.
<pb n="142"/>
<lb n="847"/>Dont se tormente, dont s'ocist,
<lb n="848"/>Ne set que fait, ne set que dist.</ab> <ab type="gv" rend="ital">
<lb n="849"/><q>« Bien sai que voir dist li devins :
<lb n="850"/>Ma mors est pres, c'en est la fins,
<lb n="851"/>Car en fol liu ai mis m'entente.
<lb n="852"/>Or n'i ai je mais nule atente.
<lb n="853"/>Or sent et croi et sai de voir
<lb n="854"/>Qu'esperance n'i puis avoir,
<lb n="855"/>Et de tant sui plus angousex,
<lb n="856"/>Et plus m'art et esprent li feus,
<lb n="857"/>Car ançois viax me fu depors
<lb n="858"/>Li esgarders, et grans confors,
<lb n="859"/>Et quidai veoir quoi que soit
<lb n="860"/>De l'unbre qui me decevoit :
<lb n="861"/>Si me feïst auques de bien ;
<lb n="862"/>Mais ore sai que n'en voi rien :
<lb n="863"/>Por çou m'est li maus plus engrés.
<lb n="864"/>Or ne puis estre une ore en pes,
<lb n="865"/>Or n'aim je nule rien vivant,
<lb n="866"/>Or ne sai je que je demant.
<lb n="867"/>Queus amors est ce dont me duel,
<lb n="868"/>Quant j'aim, si ne sa que je veul ?
<lb n="869"/>Le cors, le vis que je la voi,
<lb n="870"/>Ce puis je tot trover en moi.
<lb n="871"/>J'aim moi meïsme, c'est folie !
<lb n="872"/>Fu onques mais tes rage oïe ?
<lb n="873"/>Las ! je sent bien cis maus m'engraine,
<lb n="874"/>Si ne voi home qui me plagne.
<pb n="144"/>
<lb n="875"/>Vos, camp, vous, pré de ci entor,
<lb n="876"/>Por Diu, esgardés ma dolor !
<lb n="877"/>Plaigniés mon cors et ma biauté
<lb n="878"/>Et si dites : <q>“Mar se vit né
<lb n="879"/>Cist enfes qui tel mal endure
<lb n="880"/>Et muert par grant mesaventure !”</q>
<lb n="881"/>Et tu, forés, qui ci t'espans,
<lb n="882"/>Qui tant est anciiene et grans,
<lb n="883"/>— Pieç'a que tu iés si creüe
<lb n="884"/>Et mainte amor as ja veüe —,
<lb n="885"/>Car me di s'onques a nul jor
<lb n="886"/>Veïs si angousceuse amor.
<lb n="887"/>Porpense toi et sel me di !
<lb n="888"/>Nenil, par foi, jel sai de fi !
<lb n="889"/>Vous, diu, qui tout le mont jugiés,
<lb n="890"/>Car vous prenge de moi pitiés !
<lb n="891"/>Por quoi me faites tant languir ?
<lb n="892"/>Assés voudroie mix morir !
<lb n="893"/>Ainmi, las ! com cil diu sont sort !
<lb n="894"/>Nus d'eus por quoi ne me secort,
<lb n="895"/>Qui itel fin me voient faire ?
<lb n="896"/>Il ne sont pas si debonaire,
<lb n="897"/>Ce m'est avis, com on disoit.
<lb n="898"/>Poeuent il riens ? On dit a droit.
<lb n="899"/>Des que jes appel tos et pri
<lb n="900"/>Ne de moi n'ont nule merci,
<lb n="901"/>Donques doi je par droit quidier
<lb n="902"/>Qu'il ne peuent nuire n'aidier ?
<pb n="146"/>
<lb n="903"/>Dont me vient ce que je di, las ?
<lb n="904"/>Ne doi croire ne ne croi pas.
<lb n="905"/>Mais vos, diu, le me pardonés,
<lb n="906"/>Car je paroil comme dervés,
<lb n="907"/>Com hom de tel folie espris
<lb n="908"/>Que ne sai por quoi je languis,
<lb n="909"/>Ne je ne sai que demander
<lb n="910"/>Fors çou que on ne puet doner,
<lb n="911"/>Et o moi vient et o moi vait
<lb n="912"/>La cose qui tel mal me fait.
<lb n="913"/>En moi est tot quanque je vueil,
<lb n="914"/>Et si ne sai dont je me doeul.
<lb n="915"/>Je sui ce que je tant desir,
<lb n="916"/>Jou meïsmes me fait languir !
<lb n="917"/>Des que je ai çou que demant,
<lb n="918"/>Por quoi n'en fa ge mon talant ?
<lb n="919"/>Ne sai, car j'aim et sou amés
<lb n="920"/>Et çou que j'aim me rainme assés
<lb n="921"/>Et n'est pas en menor esfroi,
<lb n="922"/>Si n'en poons prendre conroi.
<lb n="923"/><q>“Poons”</q> ? Mes <q>“puis”</q>, car je sui sox,
<lb n="924"/>Et ceste amor n'est pas de dox.
<lb n="925"/>Proier ? Et que doi jou proiier ?
<lb n="926"/>Çou que j'aim ne me sat aidier
<lb n="927"/>Ne conseil doner ne me peut.
<lb n="928"/>Or n'i a el : morir m'estuet.
<lb n="929"/>Las ! je me plaing, mes nus ne m'ot :
<lb n="930"/>Parens que j'aie n'en set mot.
<lb n="931"/>Que sont ore tot devenu
<lb n="932"/>Mi conpaignon qui m'ont perdu ?
<lb n="933"/>De tote gent sui eslongiés
<lb n="934"/>Et en cel bos tous seus laissiés.
<lb n="935"/>Je quit que tote riens me het.
<pb n="148"/>
<lb n="936"/>Las ! ma mere por quoi ne set ?
<lb n="937"/>Si me venist plaindre et plorer,
<lb n="938"/>Auques me peüst conforter.
<lb n="939"/>Mais dont ne m'a nus esgardé
<lb n="940"/>Qui plaigne moi et ma biauté ?
<lb n="941"/>Certes, oïl, viax la pucele
<lb n="942"/>Que je trovai l'autrier si bele,
<lb n="943"/>Ki se clamoit cetive et lasse
<lb n="944"/>Et me prioit que je l'amaisse.
<lb n="945"/>Or me puis je caitis clamer
<lb n="946"/>Por çou que ne la voil amer.
<lb n="947"/>Ahi, las ! tant par fui vilains
<lb n="948"/>Et de grant felonie plains,
<lb n="949"/>Et tant fui dors et de mal aire
<lb n="950"/>K'el onques ne me pooit plaire !
<lb n="951"/>Biax sire Dix, car venist ore !
<lb n="952"/>Espoir, mestier m'aroit encore
<lb n="953"/>Plus que mere, pere ne suer
<lb n="954"/>S'i pooie torner mon cuer
<lb n="955"/>Et si aploier mon corage
<lb n="956"/>Que j'oubliasce ceste rage ;
<lb n="957"/>Car Amors m'a si escaufé
<lb n="958"/>C'amer m'estuet estre mon gré.
<lb n="959"/>Mais une rien cuit bien entendre,
<lb n="960"/>Que, se m'amors seüst u prendre
<lb n="961"/>Et je veïsse autrui que moi,
<lb n="962"/>Ne fuisce pas en tel esfroi.
<lb n="963"/>Dix ! s'or venoit par aventure,
<lb n="964"/>Ja porroit bien estre seüre
<lb n="965"/>Que ele conquerrait m'amor
<lb n="966"/>Et me geteroit de langor.
<lb n="967"/>Bien me devoit max avenir
<lb n="968"/>Quant onques ne le voil oïr ! »</q></ab>
 <ab type="gv">
<pb n="150"/>
<lb n="969"/>Quoi qu'il parole et il se blasme,
<lb n="970"/>Li cuers li faut, .III. fois se pasme
<lb n="971"/>Et la parole a ja perdue.
<lb n="972"/>Ovre les ex, s'a ja veüe
<lb n="973"/>Dané, qui vient tote esgaree,
<lb n="974"/>Qu'Amors avoit si escaufee
<lb n="975"/>Que toute nue en son mantel
<lb n="976"/>Aloit querre le jevencel.
<lb n="977"/>Il le regarde, ne dist mot,
<lb n="978"/>Car parler veut, mais il ne pot.
<lb n="979"/>La fontaine li mostre au doit
<lb n="980"/>Et l'onbre qui si le deçoit.
<lb n="981"/>Les bras li tent, les levres muet,
<lb n="982"/>Les ex ovre si com il puet ;
<lb n="983"/>Sanblant li fait que se repent.
<lb n="984"/>Ele l'esgarde, bien l'entent,
<lb n="985"/>Vers lui se trait et mot ne dit.
<lb n="986"/>Lors se tormente, lors s'ocit.
<lb n="987"/>Ele le baise, ele le tient,
<lb n="988"/>Ele se pasme, puis revient,
<lb n="989"/>Ele l'acole, ele l'enbrace,
<lb n="990"/>Baise les ex, baise la face.</ab> <ab type="gv" rend="ital">
<lb n="991"/><q>« Ahi ! fait ele, dox amis,
<lb n="992"/>Com estes de la mort soupris !
<lb n="993"/>Biau sanlant me volés mostrer,
<lb n="994"/>Mais ne poés a moi parler.
<lb n="995"/>Lasse ! si mal asanblement,
<lb n="996"/>Si dolereus enbracement,
<lb n="997"/>Si cort deport, si cort delit,
<lb n="998"/>Si grant angousce qui m'ocit !
<lb n="999"/>Lasse ! ma proiiere est la mort !
<pb n="152"/>
<lb n="1000"/>Or n'i a mais autre confort :
<lb n="1001"/>Morir m'estuet de conpaignie,
<lb n="1002"/>Car assés mix aim mort que vie. »</q></ab>
 <ab type="gv">
<lb n="1003"/>Li vallés muert, l'ame s'en vait.
<lb n="1004"/>La pucele plus près se trait,
<lb n="1005"/>Vers soi le trait par tel aïr
<lb n="1006"/>Du cors se fait l'ame partir.
<lb n="1007"/>Ç'a fait Amor qui l'a souprise.
<lb n="1008"/>Andui sont mort en itel guise.
<lb n="1009"/>Or s'i gardent tuit autre amant
<lb n="1010"/>Qu' il ne muirent en tel sanblant !</ab></div></body></text></TEI>