<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Doon</title>
      <title type="formal">doon</title>
      <title type="reference">doon</title>
      <title type="DEAF">DoonLaiT</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder1">
        <resp>balisage, numérotation et vérifications finales</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="ES">Ekaterina Shcherbina</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="PL">Pierre Levron</name>
      </respStmt>
      <respStmt xml:id="proofreader2">
        <resp>révision de tout le texte</resp>
        <name xml:id="VO">Vanessa Obry</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 324 à 331 ;
            - Nombre de mots d'après la base des descripteurs : <num xml:id="nb_mots_given">1655</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">1917</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/doon</idno>
      <idno type="doi">10.34847/nkl.ec2553q4</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Doon, édité par Prudence Mary O'Hara Tobin, Genève, 1976. 
              Publié en ligne par la Base de français médiéval, http://catalog.bfm-corpus.org/doon.
              Dernière révision le 2016-06-20.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les lais anonymes : le lai de Doon</title>
          <respStmt>
            <resp xml:id="editor">Éditeur scientifique</resp>
            <name type="person">Prudence Mary O'Hara Tobin</name>
          </respStmt>
        </titleStmt>
          <extent>8 page(s), soit 325-331
        </extent>
        <publicationStmt>
          <publisher>Droz</publisher>
          <pubPlace>Genève</pubPlace>
          <date>1976</date>
          <idno type="sigle_DEAF">DoonLaiT</idno>
          <idno type="cote_biblio">ENS-LSH : 84/2 A lai</idno>
        </publicationStmt><seriesStmt><title>Publications romanes et françaises</title><idno type="collection">143</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="5"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="front" occurs="1"/>
        <tagUsage gi="lb" occurs="286"/>
        <tagUsage gi="num" occurs="17"/>
        <tagUsage gi="p" occurs="3"/>
        <tagUsage gi="pb" occurs="8"/>
        <tagUsage gi="q" occurs="7"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Doon</title>
      <date type="compo" when="1215-01-01" notBefore="1200-01-01" notAfter="1230-01-01" n="13">entre 1178 et 1230, mais prob. après 1200</date>
      <date type="compo_periode">ancien</date>
      <date type="compo_sous_siecle" n="13_1">début</date>
      <date type="ms" when="1300-01-01" notBefore="1267-01-01" notAfter="1333-12-31">fin du 13e s. ou début du 14e s.</date>
      <idno type="msIdentifier">Paris, BnF, n.a.fr. 1104 (S)</idno>
      <region type="dialecte_auteur">non défini</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ES" when="2006-10-31">scannage et océrisation</change>
    <change who="#PL" when="2006-12-31">révision de tout le texte</change>
    <change who="#VO" when="2007-03-31">révision de tout le texte</change>
    <change who="#YM" when="2016-06-20">balisage du discours direct</change>
    <change who="#AL" when="2016-06-20">balisage, numérotation et vérifications finales</change>
    <change when="2016-06-20">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="324"/>
<front>
<div type="titre">
<p>C'EST LE LAY DE DOON</p>
</div>
</front>
<body>
<div>
<ab type="gv">
<lb n="1"/>Doon, cest lai sevent plusor :
<lb n="2"/>n'i a gueres bon harpëor
<lb n="3"/>ne sache les notes harper ;
<lb n="4"/>nes je vos voil dire e conter
<lb n="5"/>l'aventure dont li Breton
<pb n="325"/>
<lb n="6"/>apelerent cest lai Doon.
<lb n="7"/>Ce m'est a vis, se droit recort,
<lb n="8"/>les Daneborc qui est au nort
<lb n="9"/>manoit jadis une pucele
<lb n="10"/>a merveille cortoise e bele. 
<lb n="11"/>Le païs ot en heritage,
<lb n="12"/>n'i orent autre seignorage,
<lb n="13"/>e a Daneborc conversoit :
<lb n="14"/>ce ert le leu que molt amoit.
<lb n="15"/>Por li e por ses damoiseles
<lb n="16"/>fu dit le Chastel as Puceles.
<lb n="17"/>La pucele dont je vos di,
<lb n="18"/>por sa richesce s'orgueilli,
<lb n="19"/>toz desdaignoit ceus du païs.
<lb n="20"/>N'en i ot nul de si haut pris
<lb n="21"/>qu'ele vousist amer ne prendre,
<lb n="22"/>ne de li fere a li entendre ;
<lb n="23"/>ne se voloit metre en servage
<lb n="24"/>por achoison de mariage.
<lb n="25"/>Tuit li preudomme de la terre
<lb n="26"/>sovent l'en alerent requerre,
<lb n="27"/>seignor voloient qu'el preïst,
<lb n="28"/>mes el du tout les escondist.
<lb n="29"/>Ja ne prendra, ce dit, seignor,
<lb n="30"/>se tant ne feïst por s'amor
<lb n="31"/>qu'en <num>.I.</num> seul jor vosist errer
<lb n="32"/>de Sothantone sor la mer
<lb n="33"/>desi que la ou ele estoit :
<lb n="34"/>ce lor a dit, celui prendroit.
<lb n="35"/>Par tant se cuidoit delivrer
<lb n="36"/>e cil la lessierent ester ;
<lb n="37"/>mes ne pot remanoir ensi.
<lb n="38"/>Qant cil du païs l'ont oï,
<lb n="39"/>- la verité vos en dirai -
<lb n="40"/>plusor se mistrent en essai
<lb n="41"/>par les chemins qu'errer devoient,
<lb n="42"/>sus granz chevaus tantost montoient
<pb n="326"/>
<lb n="43"/>e fors e bons por bien errer,
<lb n="44"/>car ne voloient demorer.
<lb n="45"/>Li plusor n'i porent durer,
<lb n="46"/>ne la jornee parerrer.
<lb n="47"/>De tex i ot qui parvenoient,
<lb n="48"/>mes las e traveilliez estoient.
<lb n="49"/>Qant ill estoient descendu
<lb n="50"/>e au chastel amont venu,
<lb n="51"/>la pucele contre eus aloit,
<lb n="52"/>molt durement les ennoroit ;
<lb n="53"/>puis les fesoit par eus mener
<lb n="54"/>en ses chambres por reposer ;
<lb n="55"/>liz lor fesoit apareillier
<lb n="56"/>por eus ocirre e engingnier,
<lb n="57"/>de bones coutes, de bons dras.
<lb n="58"/>Cil qui pené furent e las,
<lb n="59"/>se couchierent e se dormoient ;
<lb n="60"/>el soëf lit dormant moroient.
<lb n="61"/>Li chanbellenc mort les trovoient
<lb n="62"/>e a lor dame racontoient,
<lb n="63"/>e cele en ert durement lie
<lb n="64"/>por ce que d'eus estoit vengie.
<lb n="65"/>Loing fu portee la novele
<lb n="66"/>de l'orgueilleuse damoisele.
<lb n="67"/>En Bretaigne dela la mer
<lb n="68"/>l'oï <num>.I.</num> chevalier conter,
<lb n="69"/>qui molt estoit preuz e vaillanz,
<lb n="70"/>sage e cortois e enprenanz :
<lb n="71"/>Doon avoit non le vassal.
<lb n="72"/>Icil avoit <num>.I.</num> bon cheval,
<lb n="73"/>Baiart ot non, molt fu isniaus,
<lb n="74"/>il ne donast por <num>.II.</num> chastiaus.
<lb n="75"/>Por l'afiance du destrier
<lb n="76"/>voudra cele oevre commencier
<lb n="77"/>por la meschine e por la terre,
<lb n="78"/>savoir s'il le porra conquerre.
<lb n="79"/>A l'ainz qu'il pot, est mer passez,
<lb n="80"/>a Sushantone est arivez.
<lb n="81"/>A la damoisele envoia,
<pb n="327"/>
<lb n="82"/>par son mesage li manda
<lb n="83"/>qu'el païs estoit arivez, 
<lb n="84"/>envoiast li de ses privez
<lb n="85"/>qui le deïssent verité
<lb n="86"/>q'au jor qu'il lor avoit nommé.
<lb n="87"/>Qant ele vit ses mesagiers
<lb n="88"/>a lui envoia volentiers ;
<lb n="89"/>le jor li a nommé e mis
<lb n="90"/>qant el vendra en son païs.
<lb n="91"/>Ce fu <num>.I.</num> samedi matin
<lb n="92"/>que Doon s'est mis el chemin ;
<lb n="93"/>tant erra que en la vespree
<lb n="94"/>ot parfornie sa jornee
<lb n="95"/>e a Daneborc est venuz ;
<lb n="96"/>a grant joie fu receüz.
<lb n="97"/>Li chevalier e li sergant,
<lb n="98"/>n'i ot <num>.I.</num> seul, petit ne grant,
<lb n="99"/>ne l'ennorast e nu servist
<lb n="100"/>e bel semblant ne li feïst.
<lb n="101"/>Qant a la pucele a parlé,
<lb n="102"/>en une chambre l'ont mené
<lb n="103"/>por reposer qant lui plera ;
<lb n="104"/>li chevalier lor commanda
<lb n="105"/>que seche buche li trovassent
<lb n="106"/>e en la chambre l'aportassent,
<lb n="107"/>puis le lessassent reposer,
<lb n="108"/>car travailliez ert de l'errer.
<lb n="109"/>Cil ont fete sa volenté ;
<lb n="110"/>il a l'uis clos e bien fermé,
<lb n="111"/>ne velt pas que nus d'eus l'agait.
<lb n="112"/>O <num>.I.</num> fusil a du feu fait,
<lb n="113"/>pres du feu vint, si se chaufa ;
<lb n="114"/>onques la nuit ne se coucha
<lb n="115"/>el lit qu'il ot apareillié.
<lb n="116"/>C'il qui fu las e traveillié
<lb n="117"/>en ce bon lit voloit jesir,
<lb n="118"/>molt tost l'em pot mesavenir.
<lb n="119"/>Qui plus dur gist, tant se deult mains
<pb n="328"/>
<lb n="120"/>e plus hastivement est sains.
<lb n="121"/>Au matin, qant il ajorna
<lb n="122"/>il vint a l'uis, sel desferma,
<lb n="123"/>el lit coucha, si se covri,
<lb n="124"/>se bons li fu, si se dormi.
<lb n="125"/>Cil le cuiderent mort trover
<lb n="126"/>qui la chambre devoient garder ;
<lb n="127"/>mes il le virent tot hetié,
<lb n="128"/>entr'eus en sont joieus e lié.
<lb n="129"/>A prime de jor est levé,
<lb n="130"/>si s'est vestu e afublé ;
<lb n="131"/>a la pucele vet parler
<lb n="132"/>e ses covenanz demander.
<lb n="133"/>La pucele li respondi :
<lb n="134"/><q>« Amis, ne puet pas estre ensi ;
<lb n="135"/>plus vos estovra traveillier
<lb n="136"/>vostre cors e vostre destrier.
<lb n="137"/>En <num>.I.</num> jor vos estuet errer
<lb n="138"/>tant comme <num>.I.</num> cisnes puet voler ;
<lb n="139"/>puis vos prendré sanz contredit. »</q>
<lb n="140"/>Il en a demandé respit
<lb n="141"/>tant que Baiart soit sejorné
<lb n="142"/>e il meïsme reposé.
<lb n="143"/>Au qart jor fu li termes pris.
<lb n="144"/>Doon fu a la voie mis. 
<lb n="145"/>Baiart erre, le cisne vole,
<lb n="146"/>c'est merveille qu'il ne l'afole ;
<lb n="147"/>le cisne ne pot tant voler
<lb n="148"/>comme Baiart pooit errer.
<lb n="149"/>La nuit sont en <num>.I.</num> leu venu
<lb n="150"/>a un chastel qui riche fu ;
<lb n="151"/>ilec est il bien herbergiez
<lb n="152"/>e son cheval bien aaisiez.
<lb n="153"/>Tant con lui plot, s'i sejorna,
<lb n="154"/>qant bon li fu, si s'en ala
<lb n="155"/>e a Daneborc est alez
<lb n="156"/>ses covenanz a demandez.
<lb n="157"/>Cele nu pot avant mener,
<lb n="158"/>toz ses barons a fet mander.
<lb n="159"/>Par lor conseil a Doon pris,
<lb n="160"/>seignor l'a fet de son païs.
<lb n="161"/>Qant espousee ot la pucele,
<lb n="162"/><num>.III.</num> jors tint cort e grant e bele.
<lb n="163"/>Au qart s'est par matin levez,
<pb n="329"/>
<lb n="164"/>son cheval li est amenez
<lb n="165"/>sa fame a a Dieu commandee,
<lb n="166"/>q'aler s'en velt en sa contree.
<lb n="167"/>La dame pleure e grant duel fet
<lb n="168"/>de ce que ses amis s'en vet,
<lb n="169"/>merci li crie doucement
<lb n="170"/>mes ce ne li valut noient,
<lb n="171"/>de remanoir merci li crie
<lb n="172"/>e bien li dit qu'il la traïe.
<lb n="173"/>il ne la volt de rien oïr,
<lb n="174"/>car tart li est du departir.
<lb n="175"/><q>« Dame, fet il, je m'en irai,
<lb n="176"/>ne sai se mes vos troverai.
<lb n="177"/>Vos estes ençainte de moi,
<lb n="178"/><num>.I.</num> filz avrez, si con je croi,
<lb n="179"/>mon anel d'or li garderoiz ;
<lb n="180"/>qant il ert granz, si li donroiz,
<lb n="181"/>bien li commandez a garder :
<lb n="182"/>par l'anel me porra trover.
<lb n="183"/>Au roi de France l'envoiez,
<lb n="184"/>la soit norriz e enseingniez. »</q>
<lb n="185"/>L'anel li baille, ele le prent ;
<lb n="186"/>atant s'em part, plus n'i atent,
<lb n="187"/>alez s'en est, plus n'i remaint.
<lb n="188"/>Molt est dolenz e molt se plaint ;
<lb n="189"/>ençainte fu, c'est veritez.
<lb n="190"/>Au terme que son filz fu nez,
<lb n="191"/>grant joie en orent si ami.
<lb n="192"/>Tant le garda, tant le cheri,
<lb n="193"/>que li enfés pot chevauchier,
<lb n="194"/>aler em bois e rivoier.
<lb n="195"/>L'anel som pere li bailla
<lb n="196"/>e a garder li commanda.
<lb n="197"/>Li vallez fu apareilliez
<lb n="198"/>e au roi de France envoiez ;
<lb n="199"/>assez porta or e argent,
<lb n="200"/>si despendi molt largement
<lb n="201"/>en la cort se fist molt amer 
<lb n="202"/>car il ert larges de donner ;
<lb n="203"/>molt fu de bon afetement.
<lb n="204"/>En France fu si longuement
<lb n="205"/>que li rois en fist chevalier
<lb n="206"/>e il erra por tornoier,
<pb n="330"/>
<lb n="207"/>querant son pris e pres e loing.
<lb n="208"/>N'oï parler de nul besoing
<lb n="209"/>ne vosist estre li premiers,
<lb n="210"/>molt fu amez de chevaliers ;
<lb n="211"/>a merveille fu de grant pris,
<lb n="212"/>n'ot si vaillant homme el païs,
<lb n="213"/>de chevaliers ot grant compaingne.
<lb n="214"/>Au mont Saint Michiel en Bretaingne
<lb n="215"/>ala li vallez tornoier,
<lb n="216"/>as Bretons se volt acointier.
<lb n="217"/>N'i ot <num>.I.</num> seul tant i jostast
<lb n="218"/>ne de sa main tant gaaingnast.
<lb n="219"/>Ses peres ert de l'autre part,
<lb n="220"/>molt durement li estoit tart
<lb n="221"/>qu'il eüst josté au vallet,
<lb n="222"/>lance levee, el ranc se met ;
<lb n="223"/>envie avoit du bien de lui.
<lb n="224"/>De grant eslais muevent andui,
<lb n="225"/>granz cox se sont entreferu,
<lb n="226"/>le filz a le pere abatu.
<lb n="227"/>S'il seüst que son pere fust,
<lb n="228"/>molt li pesast que fet l'eüst ;
<lb n="229"/>mes il ne sot que il estoit
<lb n="230"/>ne Doon ne le connoissoit ;
<lb n="231"/>el braz le navra durement.
<lb n="232"/>Au partir du tornoiement
<lb n="233"/>Doon fet le vallet mander
<lb n="234"/>que il venist a lui parler,
<lb n="235"/>e cil i vait a esperon
<lb n="236"/>e Doon l'a mis a raison.
<lb n="237"/><q>« Qui es tu, fet il, biaus amis,
<lb n="238"/>qui de mon cheval m'as jus mis ?</q>
<lb n="239"/>Li damoisiaus a respondu :
<lb n="240"/><q>« Sire, ne sai comment il fu ;
<lb n="241"/>ce sevent cil qui furent la. »</q>
<lb n="242"/>Doon l'oï, si l'apela.
<lb n="243"/><q>« Mostre ça tost, fet il, tes mains. »</q>
<lb n="244"/>Li vallez ne fu pas vilains,
<lb n="245"/>ses ganz oste hastivement,
<lb n="246"/>an <num>.II.</num> ses mains li mostre e tent.
<lb n="247"/>Qant vit les mains au damoisel,
<lb n="248"/>en son doit reconnut l'anel
<lb n="249"/>qu'il ot a sa fame baillié,
<pb n="331"/>
<lb n="250"/>molt ot le cors joieus e lié.
<lb n="251"/>Par l'anel que il a veü
<lb n="252"/>a bien son filz reconneü
<lb n="253"/>que ses filz ert, il l'engendra.
<lb n="254"/>Oiant toz, li dit e conta :
<lb n="255"/><q>« Vallet, fet il, bien m'aparçui
<lb n="256"/>qant tu jostas a moi jehui,
<lb n="257"/>que tu eres de mon lingnage ;
<lb n="258"/>molt a en toi grant vasselage.
<lb n="259"/>Onques por coup a chevalier
<lb n="260"/>ne chaï mes de mon destrier,
<lb n="261"/>ne jamés nul ne m'abatra,
<lb n="262"/>ja si grant coup ne me donra.
<lb n="263"/>Vien moi besier, je sui ton pere ;
<lb n="264"/>molt est orgueilleuse ta mere,
<lb n="265"/>par grant travail la porchaçai.
<lb n="266"/>Qant prise l'oi, si m'en tornai,
<lb n="267"/>onques puis ne la regardai ;
<lb n="268"/>cel anel d'or li commandai
<lb n="269"/>e dis qu'ele le vos donnast,
<lb n="270"/>qant en France vos envoiast. </q>
<lb n="271"/><q>- Sire, fet il, s'est verité. »</q>
<lb n="272"/>Baisié se sont e acolé,
<lb n="273"/>merveilleuse joie menerent,
<lb n="274"/>a <num>.I.</num> ostel ensemble alerent.
<lb n="275"/>En Engleterre sont alé,
<lb n="276"/>li filz a le pere mené
<lb n="277"/>a sa mere, qui molt l'amot
<lb n="278"/>e durement le desirrot.
<lb n="279"/>El le reçut comme seignor
<lb n="280"/>puis vesquirent a grant honor.
<lb n="281"/>De lui e de son bon destrier
<lb n="282"/>e de son filz qu'il ot molt chier,
<lb n="283"/>e des jornees qu'il erra
<lb n="284"/>por la dame que il ama,
<lb n="285"/>firent les notes li Breton
<lb n="286"/>du lay c'om apele Doon.
				</ab>
</div>
</body>
</text>
</TEI>