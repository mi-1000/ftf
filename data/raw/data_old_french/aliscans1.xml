<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"><teiHeader>
  <fileDesc>
    <titleStmt>
      <title type="main">Aliscans</title>
      <title type="formal">aliscans</title>
      <title type="reference">aliscans1</title>
      <title type="DEAF">AliscRé</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder2">
        <resp>validation finale</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="FR">Fleur Rodde</name>
      </respStmt>
      <respStmt xml:id="proofreader1">
        <resp>première relecture</resp>
        <name xml:id="LHostrenko">Laura Hostrenko</name>
      </respStmt>
    </editionStmt>
    <extent>- Numéros de pages saisies : de 45 à 195 ;
            - Nombre de mots d'après la base des descripteurs : <num xml:id="nb_mots_given">39325</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">47222</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/aliscans1</idno>
      <idno type="doi">10.34847/nkl.a4ddq367</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Aliscans, édité par C. Regnier, Paris, 1990. 
              Publié en ligne par la Base de français médiéval, http://catalog.bfm-corpus.org/aliscans1.
              Dernière révision le 2022-08-02.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Aliscans. Tome I</title>
          <respStmt>
            <resp xml:id="editor">Éditeur scientifique</resp>
            <name type="person">C. Regnier</name>
          </respStmt>
        </titleStmt>
          <extent>151 page(s), soit 45-195
        </extent>
        <publicationStmt>
          <publisher>Champion</publisher>
          <pubPlace>Paris</pubPlace>
          <date>1990</date>
          <idno type="isbn">2-85203-109-8</idno>
          <idno type="sigle_DEAF">AliscRé</idno>
          <idno type="cote_biblio">D4.136a : COR3-REG1</idno>
        </publicationStmt><seriesStmt><title>CFMA</title><idno type="collection">110</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="106"/>
        <tagUsage gi="body" occurs="1"/>
        <tagUsage gi="div" occurs="3"/>
        <tagUsage gi="front" occurs="1"/>
        <tagUsage gi="hi" occurs="2"/>
        <tagUsage gi="lb" occurs="5450"/>
        <tagUsage gi="note" occurs="9"/>
        <tagUsage gi="num" occurs="262"/>
        <tagUsage gi="p" occurs="4"/>
        <tagUsage gi="pb" occurs="151"/>
        <tagUsage gi="q" occurs="296"/>
        <tagUsage gi="text" occurs="1"/>
        <tagUsage gi="w" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Aliscans</title>
      <date type="compo" when="1175-01-01" notBefore="1150-01-01" notAfter="1199-01-01" n="12">2e m. 12e s.</date>
      <date type="compo_periode">ancien</date>
      <date type="compo_sous_siecle" n="12_3">fin</date>
      <date type="ms" when="1262-01-01" notBefore="1250-01-01" notAfter="1274-12-31">3e q. 13e s.</date>
      <idno type="msIdentifier">BN fr. 1449</idno>
      <region type="dialecte_auteur">picard</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">épique</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#FR" when="2005-12-31">scannage et océrisation</change>
    <change who="#AL" when="2009-02-06">Vérificaction de la description</change>
    <change who="#LHostrenko" when="2022-02-03">première relecture</change>
    <change who="#AL" when="2022-08-01">conversion en XML et balisage automatique</change>
    <change who="#AL" when="2022-08-01">balisage du discours direct</change>
    <change who="#AL" when="2022-08-02">validation finale</change>
    <change when="2022-08-02">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
    <text>
        <front>
            <div type="incipit"><p>Ci commence
                la batailhe d'Arleschans
                et la grant destrucions</p></div>
            <div type="titre"><p>Aliscans</p></div>
        </front>
        <body>
            <pb n="45"/>
<div><ab n="I">
<lb n="1"/>A icel jor que la dolor fu grant
<lb n="2"/>Et la bataille orrible en Aleschans,
<lb n="3"/>Li cuens Guillelmes i soffri grant ahans ;
<lb n="4"/>Bien i feri li palasins Bertran,
<lb n="5"/>Gaudins li bruns et Guichart li aidans
<lb n="6"/>Et Guïelins et li preuz Guinemans,
<lb n="7"/>Girart de Blaives, Gautier li Tolosans,
<lb n="8"/>Hunaut de Seintes et Huë de Melans.
<lb n="9"/>Sor toz les autres s'i aida Vivians ;
<lb n="10"/>En <num>.XXX.</num> leus fu rous si jazeranz,
<lb n="11"/>Son escu fret, et son heaume luisant
<lb n="12"/>Encontre terre li fu aval pendanz ;
<lb n="13"/><num>.VII.</num> plaies ot parmi andeus les flans,
<lb n="14"/>De la menor fust mort uns amiranz !
<lb n="15"/>Mout a ocis de Turs et de Persanz,
<lb n="16"/>Mes ne li monte le pris de <num>.II.</num> besanz,
<lb n="17"/>Que tant en ist des nes et des chalans
<lb n="18"/>Et des dromonz et des escoiz coranz
<lb n="19"/>Ainz tant n'en vit nus hom qui soit vivanz,
<lb n="20"/>D'escuz et d'armes est couverz li Archanz.
<lb n="21"/>Grant fu la noise des cuvers soduanz,
<lb n="22"/>Li chaples fiers et li estors pesanz ;
<lb n="23"/>Desor la terre coroit a rut li sans.
</ab>
<pb n="46"/>
<ab type="gv" n="II">
<lb n="24"/>Li cuens Guillelmes vet poignant par l'estor,
<lb n="25"/>Son brant fu taint de sanc et de suour.
<lb n="26"/>Enmi sa voie encontre un aumaçor ;
<lb n="27"/>Tel li dona parmi son elme a flor
<lb n="28"/>Deci el piz mist le brant de color ;
<lb n="29"/>Aprés rocist Pinel, le fil Cador.
<lb n="30"/>Li cuens i fiert a force et a vigor ;
<lb n="31"/>Mes tant i ot de la gent paienor
<lb n="32"/>Soz ciel n'a home qui n'en eüst peor.
<lb n="33"/>Atant ez vos Desramé, lor seignor,
<lb n="34"/>Sus la breaigne, qui li cort de vigor,
<lb n="35"/>Cil sont o lui d'Inde Superior
<lb n="36"/>Et de Palerne et li Estraneor,
<lb n="37"/>C'est une gent qui vers Deu n'a amor.
<lb n="38"/>Uns espiez portent par mout ruiste fieror ;
<lb n="39"/>Le jor ont mort maint gentil vavasor,
<lb n="40"/>Et a Guillelme le fil de sa seror.
<lb n="41"/>En la grant presse ot fet sovent son tor ;
<lb n="42"/>A voiz s'escrie : <q>« Tuit morrez a dolor !
<lb n="43"/>Encui perdra Guillelmes sa valor ;
<lb n="44"/>Ja de ses homes n'istra uns de cest jor. »</q>
<lb n="45"/>Li cuens l'oï, mout en ot grant tendror ;
<lb n="46"/>Il voit mout bien qu'il en a le peor,
<lb n="47"/>Sovent reclaime Jhesu le criator.</ab>
<ab type="gv" n="III">
<lb n="48"/>Li cuens Guillelmes vit ses homes morir ;
<lb n="49"/>Forment li poise quant nes pot garantir.
<lb n="50"/>Vivïen quiert, mes ne le puet veïr ;
<lb n="51"/>Quant il nel trove, del sans cuida issir.
<lb n="52"/>Par maltalant vet un paien ferir,
<lb n="53"/>Jusqu'es espaules li fist le brant sentir.
<lb n="54"/>Adont commencent Sarrazin a venir,
<lb n="55"/>Toz Aleschans en veïssez covrir ;
<lb n="56"/>Tel noise meinnent la terre font fremir ;
<pb n="47"/>
<lb n="57"/>Hardïemant vont les noz envaïr.
<lb n="58"/>La veîssiez fier estor esbaudir,
<lb n="59"/>Tant hante freindre et tant escu croissir
<lb n="60"/>Et tant haubert derompre et dessarcir,
<lb n="61"/>Tant pié, tant poing, tante teste tolir,
<lb n="62"/>L'un mort sus l’autre trebuchier et cheïr.
<lb n="63"/>Plus de <num>.X.M.</num> en veïssez gesir.
<lb n="64"/>Les criz puet on de <num>.V.</num> liues oïr ;
<lb n="65"/>Et Vivïens se combat par aïr
<lb n="66"/>Devers l'Archant, mes pres est de morir ;
<lb n="67"/>Parmi ses plaies voit ses boiaus issir.</ab>
<ab type="gv" n="IV">
<lb n="68"/>Vivïen est en mileu de l'Archant
<lb n="69"/>Et la boele li vet del cors cheant.
<lb n="70"/>A ses <num>.II.</num> mains la vet enz reboutent
<lb n="71"/>Et prist l'enseigne de son espié tranchant,
<lb n="72"/>Parmi les flans s'en vet bien estraingnant,
<lb n="73"/>Puis se rafiche desor son auferrant.
<lb n="74"/>Entre paiens se vet ademetant,
<lb n="75"/>Au brant d'acier les vet mout domajant ;
<lb n="76"/>Li plus hardiz vet devant lui fuiant ;
<lb n="77"/>Droit vers la mer les en maine ferant.
<lb n="78"/>D'un val lor sort la mesniee Gorant,
<lb n="79"/>C'est une gent de mout divers semblant,
<lb n="80"/>Tuit sont cornu et derriere et devant.
<lb n="81"/>Chascun portoit une mace pesant,
<lb n="82"/>Tote de plom et de fer au tenant ;
<lb n="83"/>De teus plomees vont lor bestes chaçant.
<lb n="84"/><num>.X.M.</num> sont li cuvert mescreant ;
<lb n="85"/>Si durement vont entr'ex glatissant
<lb n="86"/>Que la marine en vet tote crollant.
<lb n="87"/>Quant Vivïens vit cele jent venant
<lb n="88"/>De tel façon et de si let semblant
<lb n="89"/>Et ot la noise que il vont demenant,
<lb n="90"/>S'il s'en esmoie, ne m'en vois merveillant.
<lb n="91"/>Ariere torne le chief de l'auferrant ;
<pb n="48"/>
<lb n="92"/>N'ot pas fuï une lance tenant
<lb n="93"/>Quant devant lui vit une eve corant ;
<lb n="94"/>Dont sot il bien passé ot covenant.
<lb n="95"/>Li gentix cuens s'arestut maintenant ;
<lb n="96"/>Vers Damedeu vet sa colpe clamant,
<lb n="97"/>De sa main destre aloit son piz batant :
<lb n="98"/><q>« Dex, moie colpe, quant je ai foï tant !
<lb n="99"/>Ne foï mes en trestot mon vivant ;
<lb n="100"/>Ja comparront paien por sol itant. »</q>
<lb n="101"/>Vers les Vachiers s'en vet esperonant.
<lb n="102"/>Dex pant de l'ame ! Sa fin va aprochant.</ab>
<ab type="gv" n="V">
<lb n="103"/>Vivïens torne, que mes ne volt foïr,
<lb n="104"/>Vers les Vachiers, que Dex puist maleïr.
<lb n="105"/>As premiers cops les a fet departir,
<lb n="106"/>Jusqu'es cerveles lor fist le brant sentir ;
<lb n="107"/>Et cil le fierent de maces par aïr,
<lb n="108"/>Parmi l'auberc li font le sanc saillir
<lb n="109"/>Et parmi l’elme la cervele bolir.
<lb n="110"/>Dex pant del conte, que pres est de morir !
<lb n="111"/>Mes ne li plest qu'encor doie fenir,
<lb n="112"/>Tant que Guillelmes vendra au sevelir,
<lb n="113"/>Qui en l'Archant se combat par aïr.
<lb n="114"/>Ez vos Bertran, que Dex puist beneïr.
<lb n="115"/>D'une compaigne ot fet <num>.C.</num> Turs foïr ;
<lb n="116"/>L'escu li ont fet troer et croissir,
<lb n="117"/>Et son hauberc derompre et desarcir.
<lb n="118"/>Li quens Bertran fu mout de grant aïr ;
<lb n="119"/>Quant les Vachiers vit a torbes venir,
<lb n="120"/>Mout les redoute, ne vos en quier mentir ;
<lb n="121"/>Ne set que fere, vers els n'ose guenchir.
</ab>
<pb n="49"/>
<ab type="gv" n="VI">
<lb n="122"/>Li quens Bertran vit venir maint Vachier
<lb n="123"/>De la mesnie au riche roi Gaifier.
<lb n="124"/>En <num>.IIII.</num> flotes furent bien <num>.XX.</num> millier,
<lb n="125"/>Tuit sont cornu et noir com aversier.
<lb n="126"/>Li quens Bertran ne les ose aprimier ;
<lb n="127"/>N'est pas merveille, nus nel doit merveillier,
<lb n="128"/>Que tant deable font bien a resoignier !
<lb n="129"/>Si com il dut ariere repairier,
<lb n="130"/>Vivïen vit enmi els chaploier
<lb n="131"/>Ou il escrie : <q>« Monjoie, chevalier !
<lb n="132"/>Oncle Guillelmes, car me venez aidier !
<lb n="133"/>Hé, Bertran sire, com mortel encombrier !
<lb n="134"/>Dame Guiborc, ne me verrez entier.
<lb n="135"/>Pres est ma fin, n'i ai nul recovrier. »</q>
<lb n="136"/>Bertran l'entent, le sans quide changier.
<lb n="137"/><q>« Vivïens sire, or faz trop que lanier
<lb n="138"/>Quant ne vos vois o mon brant ostagier ;
<lb n="139"/>Mielz voil morir que vos leis estraier. »</q>
<lb n="140"/>A icel mot a brochié le destrier.
<lb n="141"/>Qui li veïst ces Vachiers detranchier,
<lb n="142"/>L'un mort sus l'autre verser et trebuchier,
<lb n="143"/>Bien le deüst aloser et proisier,
<lb n="144"/>Si com en fist Rollant et Ollivier.
<lb n="145"/>Tant fiert Bertran et devant et derrier
<lb n="146"/>Que la grant presse fist mout aclaroier.
<lb n="147"/>Vivïen vit, si le cort enbracier ;
<lb n="148"/>Trestot senglant li veïssiez besier.
<lb n="149"/>Li quens Bertran li vit le sanc raier
<lb n="150"/>De <num>.XV.</num> parz contreval le braier ;
<lb n="151"/>S'il ot dolor, nul n'en doit merveillier !
<lb n="152"/><q>« Vivïens sire, ce dist le Timonier,
<lb n="153"/>Por amor Deu, qui tot a a baillier,
<lb n="154"/>Quar vos alez sor cel estanc couchier ;
<lb n="155"/>Granz sont voz plaies, ne finent de seignier ;
<lb n="156"/>Je remaindrai por vos eschauguetier. »</q>
<lb n="157"/>Vivïens l'ot, ne pot le chief drecier ;
<lb n="158"/><num>.II.</num> foiz se pasme sor le col del destrier,
<pb n="50"/>
<lb n="159"/>Ja alast jus ne fussent li estrier.
<lb n="160"/>Atant ez vos le fort roi Haucebier,
<lb n="161"/>En sa compaigne sont paien <num>.XX.</num> millier.</ab>
<ab type="gv" n="VII">
<lb n="162"/>Li quens Bertran vit Haucebier venir,
<lb n="163"/>En sa compaigne sont Sarrazin <num>.XX.M.</num>
<lb n="164"/><q>« Dex, dist Bertran, qui tot as a baillir,
<lb n="165"/>Secorez moi, s'il vos vient a pleisir.
<lb n="166"/>Niés Vivïens, or vos verrai morir,
<lb n="167"/>Et moi meïsmes ne porrai garantir. »</q>
<lb n="168"/>Vivïens l'ot, si commence a fremir ;
<lb n="169"/>Dist a Bertran : <q>« Nos n'avons nul loisir.
<lb n="170"/>Tant com vivons, alons paiens ferir !
<lb n="171"/>Ja de cest jor ne me verrez issir.
<lb n="172"/>Garissiez vos, n'a en moi que morir,
<lb n="172a"/>Mais encor voil Sarrazins envaïr ! »</q>
<lb n="173"/>A icel mot resont alé ferir,
<lb n="174"/>Testes et braz font des cors departir,
<lb n="175"/>Et ces cerveles encontremont bollir.
<lb n="176"/>Paiens nel voit qui les ost envaïr ;
<lb n="177"/>De loinz leur lancent lor espiez par aïr.
<lb n="178"/>Desoz Bertran font son cheval cheïr ;
<lb n="179"/>Plus de <num>.L.</num> le venoient saisir
<lb n="180"/>Quant Vivïens lor vet des mains tolir.
<lb n="181"/>Mes grant dolor li convint a sofrir :
<lb n="182"/>Parmi ses plaies vit sa boele issir.
<lb n="183"/>Li gentix cuens fu mout de grant aïr ;
<lb n="184"/>Meillor vassal ne pot nus hom veïr,
<lb n="185"/>Par droite force fist paiens resortir
<lb n="186"/>Plus d'une lance et arriere foïr.
<lb n="187"/>Vivïens vet un bon destrier sesir
<lb n="188"/>Dont il avoit le paien fet fenir ;
<lb n="189"/>Bertran le rent qu'en estoit en desir.
<lb n="190"/>Dist Vivïens : <q>« Pensez de vos garir !
<lb n="191"/>Vez de paiens toute terre covrir ;
<lb n="192"/>S'a chascun cop en feson <num>.C.</num> morir,
<pb n="51"/>
<lb n="193"/>Ainz verrïez un mois tot acomplir
<lb n="194"/>Qu'il fussent mort, Dex les puist maleïr !
<lb n="195"/>Las, quant ne voi mon chier oncle venir,
<lb n="196"/>La Fiere Brace, que Dex puist beneïr.
<lb n="197"/>Se il est mort, dont nos convient morir,
<lb n="198"/>Quar n'est nus hom qui nos puist garentir,
<lb n="199"/>Fors Damedeu, qui tot a a baillir. »</q>
<lb n="200"/>Bertran l'entent, si gita un soupir ;
<lb n="201"/>De pitié plore, ne se pot atenir.</ab>
<ab type="gv" n="VIII">
<lb n="202"/><q>« Vivïens sire, ce dist li quens Bertranz,
<lb n="203"/>Se je vos leis et m'en soie fuiant,
<lb n="204"/>Honte i avrai et reproche toz tans.
<lb n="205"/>Non avrez, sire, dist Vivïens li frans ;
<lb n="206"/>Querez mon oncle aval en Aleschanz
<lb n="207"/>El grant estor ou il est combatanz ;
<lb n="208"/>Par vos li mant qu'il nos soit secoranz.
<lb n="209"/>Non feré, sire, dist Bertran li vaillanz ;
<lb n="210"/>Tant com je soie encore si ferans,
<lb n="211"/>Vos seré ge, se Deu plest, bon garans. »</q>
<lb n="212"/>Lors vont ferir andui les mescreanz ;
<lb n="213"/>II leur detranchent les costez et les flans,
<lb n="214"/>Testes et braz font voler par ces chans ;
<lb n="215"/>Paiens nel voit qui ne soit esmaians.
<lb n="216"/>Ez vos <num>.V.</num> contes a esperons brochans ;
<lb n="216a"/>Lor cosins furent de la terre des Frans.
<lb n="217"/>L'un fu Guichart, li preuz et li vaillans,
<lb n="217a"/>Et Guïelins, qui les cheveus ot blans,
<lb n="218"/>Gaudins li bruns et Huë de Melans,
<lb n="219"/>Li quens Girart de Commarchis le frans ;
<lb n="220"/>Bien se connurent as ensaignes crians.
<lb n="221"/>Lors renovele li estors mout pesanz.
<lb n="222"/>Meint gentil home perdi iluec son tens,
<lb n="223"/>Qui puis ne vit ne fame ne enfans. 
</ab>
<pb n="52"/>
<ab type="gv" n="IX">
<lb n="224"/>Grant fu l’estor, par verté le vos di ;
<lb n="225"/>Preuz sont li conte, parant sont et ami ;
<lb n="226"/>Tant com l'uns vit, li autres n'ert failli ;
<lb n="227"/>Mes Vivïen tieng je au plus hardi,
<lb n="228"/>C'ainz por paiens une foiz ne foï.
<lb n="229"/>Devant les autres a veü l'ampatri,
<lb n="230"/>Qui le jor navré et maubailli
<lb n="230a"/>Parmi le cors de son espié forbi ;
<lb n="231"/>Ce fut la plaie qui ainc plus li nuisi ;
<lb n="232"/>Mes Vivïens ne l'a pas meschoisi ;
<lb n="233"/>Tel li dona de son espié forbi
<lb n="234"/>Parmi le cors que l'ame s'en parti
<lb n="235"/>Dïent li conte : <q>« Dex, quel vassal a ci !
<lb n="236"/>Garis le, Sire, par la toe merci. »</q>
<lb n="237"/>A icest cop s'escrïent Arrabi ;
<lb n="238"/>Dist l'un a l'autre : <q>« Mal somes escharni !
<lb n="239"/>Li vif deable ont cestui revesqui,
<lb n="240"/>Que il n'est mort tres l'ore de midi.
<lb n="241"/>Grant mal ont fet li enfent Aymeri ;
<lb n="242"/>Guillelmes a le roi Tiebaut honi
<lb n="243"/>Quant dame Orable, sa fame, li tolli
<lb n="244"/>Et de sa terre l'a del tot desaisi.
<lb n="245"/>Se cist gloton nos eschapent issi,
<lb n="246"/>Bien devons estre de Mahomet honi.
<lb n="247"/>Trop lor avons lor orgueil consenti ;
<lb n="248"/>Mes, ainz le vespre que il soit aseri,
<lb n="249"/>Se tendra bien Guillelmes por honi
<lb n="250"/>Et por mauvés et recreant failli.
<lb n="251"/>— Voir, dist Bertran, vos i avez menti. »</q>
<lb n="252"/>Lors se requierent li mortel anemi.
<lb n="253"/>Dont veïssiez fier estor esbaudi,
<lb n="254"/>Tant fort escu estroé et croissi,
<lb n="255"/>Tant hiaume fret, tant hauberc desarci.
<lb n="256"/>Tel noise meinent et tel hu et tel cri
<lb n="257"/>De <num>.II.</num> fort liues les a on bien oï.
<lb n="258"/>Cele bataille ont li noz desconfi,
<pb n="53"/>
<lb n="259"/>Mes dusqu'a poi seront trestoz marri
<lb n="260"/>Se Dex n'en pense par la soe merci.
</ab>
<ab type="gv" n="X">
<lb n="261"/>Grant fu la noise, li criz et la huee.
<lb n="262"/>Icele eschiele fu bien desbaretee,
<lb n="263"/>Quant Aerofle lor sort d'une valee
<lb n="264"/>O tot <num>.X.M.</num> d'une gent deffaee ;
<lb n="265"/>La gent fuiant est o lui retornee.
<lb n="266"/>Ja i avra doloreuse melee !
<lb n="267"/>Ainz n'acointierent li noz tele jornee,
<lb n="268"/>Quar a tel gent avront pou de duree.
<lb n="268a"/>Sor les <num>.VII.</num> contes est lor force tornee,
<lb n="268b"/>Lancent lor lances et fausarz a volee ;
<lb n="269"/>N'i a celui n'ait la targe faussee,
<lb n="270"/>L'auberc rompu et la char entamee,
<lb n="271"/>En <num>.XV.</num> leus perciee et sanglantee.
<lb n="272"/>Cil se deffendent comme gent aïree ;
<lb n="273"/>Chascun tenoit tote nue s'espee ;
<lb n="274"/>As paiens copent meint piz, meinte coree,
<lb n="275"/>Et meint en font trere la boelee.
<lb n="276"/>De ce que chaut ? Ja n'i avront duree,
<lb n="277"/>Quar des paiens i a grant aünee,
<lb n="278"/>Meinte saete i ont trete et bersee.
<lb n="279"/>Ez vos Aroufle poignant de randonee ;
<lb n="280"/>Tint une hache qui bien fu aceree ;
<lb n="281"/>Vint a Guichart, tele li a donee
<lb n="282"/>Que par derriere a sa targe copee
<lb n="283"/>Et le cheval tres parmi l'eschinee ;
<lb n="284"/>Desi qu'a terre est la hache colee,
<lb n="285"/>Plus de <num>.II.</num> piez mien esciant entree,
<lb n="286"/>Et li chevaus cheï enmi l'estree.
<lb n="287"/>Quant Aerofle vit la sele versee,
<lb n="288"/>(Grant fu et fort, s'ot la brace quarree,
<lb n="289"/>N'ot si fort home jusqu'a la mer Betee,
<lb n="290"/>Forz Renouart, filz sa seror l'ainz nee,
<pb n="54"/>
<lb n="291"/>Et Haucebier <hi rend="italic">del</hi> puis de Grimolee,
<lb n="292"/>La fu la force del tinel esprovee),</ab>
<ab type="gv" n="XI">
<lb n="293"/>Quant Aerofle ot Guichart abatu,
<lb n="294"/>(Merveilles fu fiers et de grant vertu),
<lb n="295"/>Guichart saisi a l'auberc c'ot vestu ;
<lb n="296"/>Ausi le lieve com un rain de seü
<lb n="297"/>Desor le col de l'auferrant crenu,
<lb n="298"/>Par droite force li a son brant tolu.
<lb n="299"/>Cil s'escria : <q>« Bertran sire, ou es tu ?
<lb n="300"/>Oncle Guillelmes, or m'avez vos perdu. »</q>
<lb n="301"/>Bertran l'entent ; Dex, si dolant en fu !
<lb n="302"/>Tuit li <num>.VI.</num> conte i sont corant venu ;
<lb n="303"/>Li troi en fierent le paien en l’escu,
<lb n="304"/>Mal soit de ce qu'il l'aient remeü !
<lb n="305"/>Sovant le fiert chascun del brant molu
<lb n="306"/>Parmi son elme, mes n'empire un festu.
<lb n="307"/>Li autre troi i sont corant venu,
<lb n="308"/>Ocis i furent <num>.L.</num> mescreü.
<lb n="309"/>De ce que chaut quant ne l'ont secoru ?
<lb n="310"/>Quar de paiens furent li champ vestu.
<lb n="311"/>Mout grant damage leur i est avenu,
<lb n="312"/>Quar tuit ensamble sont pris et retenu,
<lb n="313"/>Fors Vivïens, qu'il ont a mort feru,
<lb n="314"/>De <num>.VII.</num> espiez navré parmi le bu ;
<lb n="315"/>Mes ne chiet mie, qu'il ne plot a Jhesu.
<lb n="316"/>Ainz qu'il i muire, se sera chier vendu.
<lb n="317"/>Dex, quel domage ! Si hardiz hom ne fu.</ab>
<ab type="gv" n="XII">
<lb n="318"/>En Aleschans ot merveilleus hustin.
<lb n="319"/>Bertran ont pris paien et Sarrazin,
<lb n="320"/>Guichart l'enfant, Girart et Guïelin,
<lb n="321"/>Huon le preu et l’alosé Gaudin ;
<pb n="55"/>
<lb n="322"/>Gautier de Termes ont lïé d'un seïn.
<lb n="323"/>Dist Vivïens : <q>« Bertran, sire cosin,
<lb n="324"/>Or vos en meinent li gloton de put lin.
<lb n="325"/>Las ! Hui perdra Guillelmes tot son brin.
<lb n="326"/>Dex, por quoi vif ? Que ne me prent la fin ?
<lb n="327"/>Tex <num>.XV.</num> plaies ai el cors soz l’ermin
<lb n="328"/>De la menor morist un Barbarin ;
<lb n="329"/>Mes, par l'Apostre que quierent pelerin,
<lb n="330"/>Puis que je voi que Deu ai a voisin,
<lb n="331"/>N'en iront mie li gloton de put lin,
<lb n="332"/>Ainz sentiront mon bon brant acerin. »</q>
<lb n="333"/>N'ot point d'escu, fors l'auberc doblantin,
<lb n="334"/>Mes tot li orent depecié li mastin,
<lb n="335"/>Et son vert elme, dont li cercle est d'or fin.
<lb n="336"/>II reclama le baron saint Martin
<lb n="337"/>Et saint Andriu, saint Pol et saint Fermin
<lb n="338"/>Et saint Herbert, qui siet desor le Rin,
<lb n="339"/>Et le cors saint Beneoit Florentin,
<lb n="340"/>Et le haut angle qu'an claime Seraphin,
<lb n="341"/>Qu'il les meintiegnent vers la gent Apolin,
<lb n="342"/>Et dant Guillelme, le conte palazin,
<lb n="343"/>Le meillor home qui onc beüst de vin.</ab>
<ab type="gv" n="XIII">
<lb n="344"/>Quant Vivïens ot finé s'oroison,
<lb n="345"/>Lors fu plus fier que liepart ne lïon,
<lb n="346"/>L'espee treite vers paiens a bandon.
<lb n="347"/>Fiert le neveu Arofle de Laignon ;
<lb n="348"/>Arme qu'eüst ne li fist garison,
<lb n="349"/>Tot le porfent deci qu'enz el menton ;
<lb n="350"/>Aprés rocist son frere Clarïon
<lb n="351"/>Et Faussabré, Morant et Rubïon.
<lb n="352"/>Turc ne Persant n'a vers lui garison,
<lb n="353"/>Plus le redoutent que tigre ne lïon.
<lb n="354"/>Tant en ocist n'est se merveille non.
<lb n="354a"/>De ce que chaut ? Trop i a d'els foison.
<lb n="355"/>Es Haucebier d'outre Carfanaon. 
<pb n="56"/>
<lb n="356"/>En tote Espaigne n'ot paien si felon,
<lb n="357"/>Niés fu Tiebaut et oncle Sinagon,
<lb n="358"/>Cil ot Guillelme meint jor en sa prison.
<lb n="359"/>En tote Espaigne partot en parloit on,
<lb n="360"/>Plus ot de force que <num>.XIIII.</num> Esclavon.
<lb n="361"/>Plest vos oïr un pou de sa façon ?
<lb n="362"/>Demie lance ot de lonc au penon
<lb n="363"/>Et une toise par les flans environ ;
<lb n="364"/>Et les espaules lees a grant foison.
<lb n="365"/>Les braz ot gros, les poinz quarrez enson ;
<lb n="366"/>Demi pié ot entre les els del front,
<lb n="367"/>La teste ot grosse et de cheveus foison
<lb n="368"/>Et les elz roges ausi comme charbon.
<lb n="369"/>Une charree portoit il bien de plon ;
<lb n="370"/>Forz Renouart ainz ne fu si fort hom
<lb n="371"/>Qui puis l’ocist, si com dist la chançon.
<lb n="372"/>Dist Haucebier : <q>« Quar lessiez cel gloton !
<lb n="373"/>La soe force ne vaut pas un bouton.
<lb n="374"/>Se je n'avoie reproche de Mahon,
<lb n="375"/>Ja vos l’avroie tüé a un baston ! »</q>
<lb n="376"/>En sa main tint d'une lance un tronçon ;
<lb n="377"/>Par tel aïr le gita au baron
<lb n="378"/>Toz li deront son hauberc fremillon
<lb n="379"/>Et tresperça par mi son auqueton,
<lb n="380"/>Si que parmi son vermeil ciglaton
<lb n="381"/>Li enbati el cors jusqu'au pormon.
<lb n="382"/>Vivïens chiet, ou il vosist ou non.
<lb n="383"/>Dist Haucebier : <q>« De cestui pes avon !
<lb n="384"/>En Aleschans Guillelme querre alon,
<lb n="385"/>Et a noz nes les prisons en menons.
<lb n="386"/>Leur anemi Tiebaut les trametrons ;
<lb n="387"/>En son comment en preigne vengoison,
<lb n="388"/>Et de Guillelme, que li envoieron ! »</q>
<lb n="389"/>Lors s'en tornerent brochant a esperon ;
<lb n="390"/>Vivïen lessent gisant sor le sablon.
<lb n="391"/>Le ber se dresce quant vint de pasmoison.
<lb n="392"/>Devant li garde, vit un destrier gascon ;
<lb n="393"/>Il le saisi sanz nule arestoison,
<lb n="394"/>A mout grant poine est montez en l’arçon.
<pb n="57"/>
<lb n="395"/>Vint en l'Archant soz un arbre reont,
<lb n="396"/>Sor un estanc ou ot eve a foison.
<lb n="397"/>La descendi et dist une oroison
<lb n="398"/>Que Dex li face de ses pechiez pardon.</ab>
<ab type="gv" n="XIV">
<lb n="399"/>Vivïens est desoz l'arbre en l’Archant
<lb n="400"/>Dejoste mer par devers un estant,
<lb n="401"/>A la fontaine dont li ruiz sont bruiant.
<lb n="402"/>Li oill li troblent, sa color vet perdant,
<lb n="403"/>Tot a le cors et son elme senglant,
<lb n="404"/>Li sans li chiet, qui del cors li desçant.
<lb n="405"/>Vers Damedeu vet sa colpe batant
<lb n="406"/>Et doucement de verai cuer clamant :
<lb n="407"/><q>« Dex, dist il, Sire, beau pere omnipotent,
<lb n="408"/>Par toi est tote creature vivant,
<lb n="409"/>Et si puez fere, biau Sire, ton commant ;
<lb n="410"/>Si vraiement com tu en Belleent
<lb n="411"/>De la pucele Virge fustes nessent
<lb n="412"/>Et bautetire preïs el flun Jordant,
<lb n="413"/>Si com c'est voirs et je i sui creant,
<lb n="414"/>Aiez merci de cest chetif dolant,
<lb n="415"/>Sire rois Dex, par itel covenant
<lb n="416"/>Qu'ainz que mes cors se voit tot declinant,
<lb n="417"/>Voie Guillelme, et a moi soit parlant ;
<lb n="418"/>Se ge le voi, m'ame en ira chantant. »</q>
<lb n="419"/>A icest mot vet sa colpe batant ;
<lb n="420"/>Encontre terre s'estendi en croisant,
<lb n="421"/>Et la cervele li chiet as elz devant.
<lb n="422"/>Et le saint angle le vet reconfortant,
<lb n="423"/>Qui li a dit : <q>« Guillelmes vient poignant,
<lb n="424"/>Mes nel verras, s'avra dolor mout grant,
<lb n="425"/>Quar enclos l'ont <num>.XV.M.</num> Persant. »</q>
<lb n="426"/>Ne li dist plus, ainz s'en torne fuiant ;
<lb n="427"/>Et Vivïens remest ilec gisant.
<lb n="428"/>Droit vers la mer vont paien chevauchant,
<lb n="429"/>Qui en menoient le palazin Bertrant
<pb n="58"/>
<lb n="430"/>Et Guïelin et Guichart le vaillant,
<lb n="431"/>Gaudin le brun, Girart le combatant ;
<lb n="432"/>A leur nes vienent, qui sont desoz l'Archant.
<lb n="433"/>Emprisoné les ont en lor chalant,
<lb n="434"/>Non mie ensamble, ainz furent desevrant,
<lb n="435"/>Et chascun ot a son col un charchant,
<lb n="436"/>De granz corgiees les vont sovant batant.
<lb n="437"/>Dex les maudie ! Mout les vont ledangant.
<lb n="438"/>D'els vos lerai des ici en avant ;
<lb n="439"/>Jhesu de gloire lor puisse estre garant !
<lb n="440"/>Il n'en istront jamés en lor vivant,
<lb n="441"/>Se Renoart nes en giete au perchant.
<lb n="442"/>De Fiere Brace est droiz que je vos chant,
<lb n="443"/>Que enclos ont li gloton mescreant
<lb n="444"/>Entre <num>.II.</num> tertres, devers un desrubant.
<lb n="445"/>De toz ses homes ne sont vis eschapant
<lb n="446"/>Que sol <num>.XIIII.</num>, qui n'orent mes garant
<lb n="446a"/>Ne soient mort et lor cors tuit sanglent.
<lb n="447"/>La soe force ne vait mie faillant,
<lb n="448"/>Car onc paien ne feri de son brant
<lb n="449"/>Que n'oceïst ou lui ou l'auferrant.
<lb n="450"/>Contre son cop n'a nule arme garant,
<lb n="451"/>Mes, quant plus fiert, tant vont il plus cressant.
<lb n="452"/>Merveille soi dans Guillelmes li frans
<lb n="453"/>Que tant ne quant ne vont amenuisant,
<lb n="454"/>Ainz li est vis que toz jorz vont cressant.
<lb n="455"/>S'il ot peor, ne m'en vois merveillant ;
<lb n="456"/>Dex et toz seinz vet sovent reclamant.</ab>
<ab type="gv" n="XV">
<lb n="457"/>En Aleschans fut mout grant la dolor.
<lb n="458"/>Li quens Guillelmes tint le brant de color ;
<lb n="459"/>Tant ot feru sor la gent paienor
<lb n="460"/>Le cors ot teint de sanc et de suor.
<lb n="461"/>De <num>.XX.M.</num> homes qu'il mena en l’estor
<lb n="462"/>N'a que <num>.XIIII.</num> ; cil n'ont point de vigor,
<lb n="463"/>Quar navré sont a mort tuit li plusor. 
<pb n="59"/>
<lb n="464"/>Li quens Guillelmes leur a dit par amor :
<lb n="465"/><q>« Por Deu, seignor, le verai creator,
<lb n="466"/>Tant com vivons, meintenons bien l’estor.
<lb n="467"/>Li cuers me dit n'en istrons de ce jor,
<lb n="468"/>Car tuit sont mort nostre bon vavassor ;
<lb n="469"/>N'oi mes crïer nostre ensaigne francor.
<lb n="470"/>Mort est Bertran, dont ai au cuer iror ;
<lb n="471"/>De mon lignage ai hui perdu la flor.
<lb n="472"/>Or voi ge bien qu'en avrai le peior
<lb n="473"/>De la bataille ; mes, par saint Sauveor,
<lb n="474"/>Tant com je vive, n'avront paien sejor
<lb n="475"/>Ne n'i avront honte mi ancesor ;
<lb n="476"/>N'en chanteront en mal cil jugleor,
<lb n="477"/>Tant com je vive, perde de terre un dor.»<note resp="#AL">Guillemet fermant ajouté.</note></q></ab>
<ab type="gv" n="XVI">
<lb n="478"/>Li quens Guillelmes ot mout la char hardie,
<lb n="479"/>Et Damedeu li estoit en aïe.
<lb n="480"/>De <num>.XX.M.</num> homes qu'il avoit en baillie,
<lb n="481"/>Qui trestuit furent de grant chevalerie,
<lb n="482"/>N'ot que <num>.XIIII.</num> mes en sa compaignie.
<lb n="483"/>Cil sont navré, mout est corte lor vie ;
<lb n="484"/>Mes tant se tindrent en lor connestablie
<lb n="485"/>C'une bataille de Turs ont desconfie.
<lb n="486"/>Adont quidierent aler a garantie,
<lb n="487"/>Quant devers destre lor sort la gent haïe,
<lb n="488"/>Qui dont a primes issent de lor navie.
<lb n="489"/><num>.X.M.</num> furent en leur connestablie ;
<lb n="490"/>Rois Balfumez si les chadele et guie.
<lb n="491"/>Mainte baniere, mainte enseigne i balie,
<lb n="492"/>Et maint vert elme reluit et reflambie ;
<lb n="493"/>De l'or qui luist est la terre esclairie.
<lb n="494"/>Tant i sonerent grailles a la bondie,
<lb n="495"/>Cors et boisines meinent tel taborie
<lb n="496"/>La noise ot l'en d'une liue et demie.
<lb n="497"/><q>« Dex, dist Guillelmes, dame sainte Marie,
<lb n="498"/>Or voi ge bien mout est corte ma vie. 
<pb n="60"/>
<lb n="499"/>Dame Guiborc, douce suer, bele amie,
<lb n="500"/>La nostre amor sera hui departie,
<lb n="501"/>A torjorz mes nostre joie fenie.
<lb n="502"/>Mes, ainz que muire, voil fere une envaïe
<lb n="503"/>Que ja jugleres, s'il en chante, ne die
<lb n="504"/>Que je ai fete traïson ne boidie ;
<lb n="505"/>Ja en chançon qui de moi soit oïe
<lb n="506"/>N'avra retret, se Deu plet, vilenie. »</q>
<lb n="507"/>A icest mot a sa targe saisie,
<lb n="508"/>Par les enarmes l'a pres de lui sachie.
<lb n="509"/>Une lance ot, ou l'enseigne balie,
<lb n="510"/>A un paien l'avoit del poing sachie.
<lb n="511"/>Dist a ses homes : <q>« Ci n'a point coardie !
<lb n="512"/>Vez des paiens nostre voie jonchie ;
<lb n="513"/>N'i passerons s'il n'a lance croissie,
<lb n="514"/>Escuz perciez et broigne desarcie.
<lb n="515"/>Se ceste gent avïons resortie
<lb n="516"/>Et, par dela, cele marche saisie,
<lb n="517"/>Jamés de nos nen avroient baillie.
<lb n="518"/>Toz nos commant au filz sainte Marie ;
<lb n="519"/>Je i ferrai, qui qu'en poit ne qui rie. »</q>
<lb n="520"/>A icest mot a l’ensaigne guenchie
<lb n="521"/>Et des <num>.XIIII.</num> chascun Monjoie escrie.
<lb n="522"/>La ot d'espees mout grant charpenterie,
<lb n="523"/>Del sanc des cors est la terre rougie ;
<lb n="524"/>Mes des paiens est la terre vestie ;
<lb n="525"/>Trop en i a ; le cors Deu les maudie !
<lb n="526"/>Li quens Guillelmes son espié i emplie
<lb n="527"/>En un paien, qui tenoit Urgillie.
<lb n="528"/>Escuz n'auberc ne li vaut une alie ;
<lb n="529"/>D'ame et de cors fist sevree et partie ;
<lb n="530"/>Si soef muert qu'il ne bret ne ne crie.
<lb n="531"/>Puis tret l'espee, qui d'or est enheudie,
<lb n="532"/>Ce fu Joieuse ou durement se fie,
<lb n="533"/>Tot en fendi un Turc tresqu'en l'oïe ;
<lb n="534"/>Puis ra ocis Harpin de Val Turquie,
<lb n="535"/>Et Claraduc et Tiebaut d'Orcanie.
<lb n="536"/>Bien fiert li quens, quar mautalant l'aigrie ;
<lb n="537"/>Au brant d'acier ledement les chastie. 
<pb n="61"/>
<lb n="538"/>Paiens nel voit qui a l'autre ne die :
<lb n="539"/><q>« Cist vis deables ledement nos manie !
<lb n="540"/>Qui l'atendra ja n'avra garentie
<lb n="541"/>Qu'a cele espee maintenant ne l'ocie. »</q>
<lb n="542"/>En fuie tornent, s'ont la place guerpie ;
<lb n="543"/>Tote la voie ont au conte vuidie ;
<lb n="544"/>Li plus hardiz n'i vosist estre mie.
<lb n="545"/>Guillelme outrerent plus d'une grant treitie ;
<lb n="546"/>Mes tuit si home furent mort a hachie ;
<lb n="547"/>Tot piece a piece fu leur char detranchie.
<lb n="548"/>Or n'a Guillelmes mes secors ne aïe
<lb n="548a"/>Fors Damledeu, li filz sainte Marie.</ab>
<ab type="gv" n="XVII">
<lb n="549"/>Quant dant Guillelmes ot Sarrazins outrez,
<lb n="550"/>Droit vers Orenge fu ses chemins tornez.
<lb n="551"/>Bien s'en cuida aler a sauvetez,
<lb n="552"/>Quant par devant li sailli Josüez,
<lb n="553"/>Cil de Mautiste, les filz Matusalez ;
<lb n="554"/>Avec els fu Corsuble et Ahenré,
<lb n="555"/>Le filz Tiebaut, d'Odïerne Esmerez.
<lb n="556"/><num>.X.M.</num> estoient as verz hiaumes jemez,
<lb n="557"/>As hantes roides, as gonfanons fermez,
<lb n="557a"/>As noves targes, as destriers abrivez ;
<lb n="558"/>Tot maintenant ierent issu des nez.
<lb n="559"/><q>« Dex, dist Guillelmes, qui en croiz fus penez,
<lb n="560"/>Quex vis deables en ont tant assemblez ?
<lb n="561"/>Je cuit des Turs est li monz effondrez,
<lb n="562"/>Que ne voi tertre qui n'en soit toz rasez,
<lb n="563"/>Plains ne riviere qui n'en soit arestez.
<lb n="564"/>Mar des putains tant en ont chaelez,
<lb n="565"/>Pis des glotons qui les ont engendrez !
<lb n="566"/>Biau Sire Dex, de ma vie pensez !
<lb n="567"/>Dame Guiborc, jamés ne me verrez.
<lb n="568"/>Cheval, dist il, mout par estes lassez ;
<lb n="569"/>Se vos fussiez <num>.IIII.</num> jorz sejornez,
<lb n="570"/>Je me refusse as Sarrazins mellez,
<pb n="62"/>
<lb n="571"/>Si m'en vengasse, quar a tort sui navrez ;
<lb n="572"/>Mes or voi bien qu'aidier ne me poez.
<lb n="573"/>Si m'aïst Dex, n'en dois estre blasmez,
<lb n="574"/>Quar tote jor mout bien servi m'avez ;
<lb n="575"/>Petit fu ore ne fussiez galopez
<lb n="576"/>Et coreüz, poinz et esperonez.
<lb n="577"/>De ton servise te rent merciz et grez ;
<lb n="578"/>S'estre peüsses a Orenge menez,
<lb n="579"/>N'i avroit sele devant <num>.XX.</num> jorz passez ;
<lb n="580"/>N'i mengissiez d'orge si fust purez,
<lb n="581"/><num>.II.</num> foiz ou <num>.III.</num> o le bacin colez,
<lb n="582"/>Et li fourages fust jentil fein de prez,
<lb n="583"/>Tot esleüz et en seson fenez ;
<lb n="584"/>Ne beüssiez s'en vessel non dorez ;
<lb n="585"/>Le jor fussiez <num>.IIII.</num> foiz conreez
<lb n="586"/>Et de chier poile trestoz envelopez.
<lb n="587"/>Se en Espaigne es des paiens menez,
<lb n="588"/>Si m'aïst Dex, mout en serai irez. »</q>
<lb n="589"/>Baucent l'oï, si a fronci le nez ;
<lb n="590"/>Ausi l'entent com s'il fust hom senez.
<lb n="591"/>La teste crolle, si a des piez hoez ;
<lb n="592"/>Reprent s'aleine, tost est revigorez,
<lb n="593"/>Cuer li revint, si est tot recovrez ;
<lb n="594"/>Ausi henist comme s'il fust gitez
<lb n="595"/>Fors de l'estable et de novel ferrez.
<lb n="596"/>Quant vit Guillelmes qu'il est revigorez,
<lb n="597"/>Ne fust si liez por <num>.XIIII.</num> citez.
</ab>
<ab type="gv" n="XVIII">
<lb n="598"/>Li cuens Guillelmes senti fres son cheval ;
<lb n="599"/>Droit vers Orenge est guenchi tot un val.
<lb n="600"/>Par devers destre li sailli Brodual,
<lb n="601"/>O lui <num>.X.M.</num> de la gent criminal.
<lb n="602"/>N'i a celui qui n'ait lance poignal
<lb n="603"/>Et riche enseigne de poile et de cendal ;
<lb n="604"/>Grant noise font li gloton desloial.
<lb n="605"/>Guillelme tolent et le pui et le val,
<pb n="63"/>
<lb n="606"/>Devers Orenge n'a point de son ostal !
<lb n="607"/>Quant voit li quens que il ne peut faire al,
<lb n="608"/>Vers l'Archant torne par un petit bochal ;
<lb n="609"/>Paien l'enchaucent et font grant batestal.
<lb n="610"/><q>« Dex, dist Guillelmes, biau pere esperital,
<lb n="611"/>Qui en la Virge preïstes vostre ostal,
<lb n="612"/>De li nasquistes au saint jor de Noal,
<lb n="613"/>Et puis sofrites por nos paine et traval,
<lb n="614"/>De lait enfer brisastes le portal,
<lb n="615"/>Cels en getastes qui ainz puis n'orent mal,
<lb n="616"/>Or sont en joie, en gloire permenal,
<lb n="617"/>Si com c'est voirs, s'aïde cest vassal
<lb n="618"/>Qu'ancor revoie Guiborc au cuer leal
<lb n="619"/>Et Looÿs, l'emperere vassal,
<lb n="620"/>Et Aymeri, mon chier pere charnal,
<lb n="621"/>Et Ermanjart, ma mere natural,
<lb n="622"/>Et mes chiers freres, qui sont bien principal.
<lb n="623"/>Ainz tel bataille n'orent en Ronceval,
<lb n="624"/>Se Dex me sauve et giet de cest jornal,
<lb n="625"/>Com je cuit fere ainz le jor de Noal
    <lb n="626"/>Sor cele gent, cui Dex otroit grant mal !»<note resp="#AL">Guillemet fermant ajouté.</note></q></ab>
<ab type="gv" n="XIX">
<lb n="627"/>Li quens Guillelmes torna vers la montaigne ;
<lb n="628"/>Au dos le sivent <num>.C.M.</num> paien d'Espaigne,
<lb n="629"/>N'i a celui n'ait penon ou enseigne ;
<lb n="630"/>Tuit le menacent de ferir en l'entraigne.
<lb n="631"/><q>« Dex, dist li quens, saint Mallou de Bretaigne,
<lb n="632"/>En Aleschans ai fet male gaaigne.
<lb n="633"/>Jamés n'iert jor que mi cuers ne se plaigne !
<lb n="634"/>Et ci me chacent tel <num>.M.</num> paien grifaigne
<lb n="635"/>De moi ocirre n'i a nul qui se feigne ;
<lb n="636"/>D'els voi covert et le val et la pleigne.
<lb n="637"/>S' <w>entr'</w> ex m'embat, fet avrai male ovraigne,
<lb n="638"/>Car n'i vaudroit ma force une chasteigne ;
<lb n="639"/>Trop en i a ! Damedeu les meheigne !
<lb n="640"/>Se ge de la puis avoir la champeigne
<pb n="64"/>
<lb n="641"/>Et mon cheval desoz moi ne mehaigne,
<lb n="642"/>Bien m'en irai parmi un val soutaigne.
<lb n="643"/>Dex, ja n'ai je de chevaliers compeigne !
<lb n="644"/>Ne sai ou aille, ne en quel leu remeigne ;
<lb n="645"/>Quar a la mer n'ai pas chalant ne haigne ;
<lb n="646"/>Et se g'i entre, je criem que trop n'i baigne !
<lb n="647"/>Mes, par saint Pere, qu'en requiert en Romeigne,
<lb n="648"/>Mielz voil morir entre paiens d'Espaigne
    <lb n="649"/>Que en la mer naiasse par engaigne.»<note resp="#AL">Guillemet fermant ajouté.</note></q></ab>
<ab type="gv" n="XX">
<lb n="650"/>Li quens Guillelmes est retornez arriere
<lb n="651"/>Tot contreval parmi une bruiere.
<lb n="652"/>Roz ot les laz de l'elme de Baviere ;
<lb n="653"/>Sa targe iert frete, n'en ot plein pié d'entiere,
<lb n="654"/>Sa broigne route et devant et derriere.
<lb n="655"/>Li quens Guillelmes a levee la chiere
<lb n="656"/>Et vit paiens venir par la charriere,
<lb n="657"/>Plus de <num>.X.M.</num> ; poi i ot n'ait baniere
<lb n="658"/>Ou connoissance ou penon ou cropere.
<lb n="659"/>Li quens Guillelmes a dit parole fiere :
<lb n="660"/><q>« Foi que je doi Guiborc, que mout ai chiere,
<lb n="661"/>Mielz voil morir que une foiz n'i fiere ! »</q>
<lb n="662"/>Devant les autres, parmi une jonchiere,
<lb n="663"/>Vint Tolomas, poignant sus Machepere ;
<lb n="664"/>Guillelme escrie : <q>« Ne la garrez, tricherre,
<lb n="665"/>Encui morras a ma lance pleniere !
<lb n="666"/>— Dex, dist li quens, ci n'a mestier proiere ! »</q>
<lb n="667"/>Il li trestorne enmi une jonchiere ;
<lb n="668"/>Li paiens faut, que li solauz l'esmiere ;
<lb n="669"/>Et le marchis le fiert en tel maniere
<lb n="670"/>Que li haubers ne vaut une espaniere,
<lb n="671"/>Ne li escuz le reim d'une fouchiere ;
<lb n="672"/>Ausi le fent com un raim d'oliviere.
<lb n="673"/>Li paiens chiet, si guerpist l'estriviere.
<lb n="674"/>Li quens Guillelmes a saisi Machepere,
<lb n="675"/>Mes tant l'apressent cele gent aversiere
<pb n="65"/>
<lb n="676"/>Qu'il li tolirent enmi une bruiere ;
<lb n="677"/>Le conte enchaucent parmi la sabloniere,
<lb n="678"/>En la champaigne font lever tel poudriere
<lb n="679"/>Guillelme perdent, tant fu grant la nubliere.
<lb n="680"/>Li quens s'en torne une estreite jonchiere ;
<lb n="681"/>D'une montaigne a puié la costiere,
<lb n="682"/>Mout i eüst a fere une levriere.
<lb n="683"/>Quant li quens ot puiee la costere,
<lb n="684"/>Vit de paiens une compaigne fiere ;
<lb n="685"/>Deu reclama et le baron saint Pere
<lb n="686"/>Qu'il le deffende de la gent pautoniere.</ab>
<ab type="gv" n="XXI">
<lb n="687"/>Li quens Guillelmes fu mout de grant aïr.
<lb n="688"/>Mout par fu saches, quar bien savoit foïr,
<lb n="689"/>Et au besoig retorner et guenchir.
<lb n="690"/><q>« Ce est proesce, ce dist, de lui garir ;
<lb n="691"/>Mauvés torner fet maint home morir.
<lb n="692"/>Puis que il voit qu'il ne puet efforcir
<lb n="693"/>Et que sa force ne le puet resbaudir,
<lb n="694"/>Se plus demeure, por fol se puet tenir,
<lb n="695"/>Quant por un cop en vet <num>.C.</num> recuillir ! »</q>
<lb n="696"/>Bien vos puis dire, por voir et sanz mentir,
<lb n="697"/>Qu'ainz tel fes d'armes nus hom ne pot sofrir
<lb n="698"/>Con fist Guillelmes, que Dex puist beneïr.
<lb n="699"/>Mout se pena torjorz de Deu servir
<lb n="700"/>Et de sa loi essaucier et cherir,
<lb n="701"/>Onc n'ot nul jor vers paien de loisir ;
<lb n="702"/>Quant le tenoit, nel fesoit pas languir,
<lb n="703"/>Mes a droite ore l'ame del cors partir ;
<lb n="704"/>Il nel met mie en sa prison gesir.
<lb n="705"/>Por ce nel porent ainc Sarrazin cherir !
<lb n="706"/>Mes nostre Sire le volt si maintenir
<lb n="707"/>Que il son angle li tramist au morir.
<lb n="708"/>Por ce est bone la chançon a oïr
<lb n="709"/>Que il est sainz : Dex l'a fet beneïr
<lb n="710"/>Et en sa gloire et poser et seïr,
<pb n="66"/>
<lb n="711"/>Avec les angles aorer et servir.
<lb n="712"/>Le suen barnages ne fet mie a tesir,
<lb n="713"/>Ainz le doit on mout volentiers oïr,
<lb n="714"/>Et entre genz et amer et cherir :
<lb n="715"/>Mout bon essample i puet en retenir.
<lb n="716"/>Qui de Guillelme set chanter et servir
<lb n="717"/>Bien en devroit avoir a son pleisir
<lb n="718"/>Chevaus et robes et bliaut a vestir.</ab>
<ab type="gv" n="XXII">
<lb n="719"/>Or fu Guillelmes sus el tertre montez ;
<lb n="720"/>Voit des paiens toz les vaus encombrez,
<lb n="721"/>Et les granz pleins et les puis arestez :
<lb n="722"/>Tot le païs en estoit si pueplez
<lb n="723"/>Qu'il n'i avoit ne passage ne guez
<lb n="724"/>Ou il n'eüst <num>.M.</num> Sarrazins armez,
<lb n="725"/>Tot por Guillelme, qu'il ne fust eschapez.
<lb n="726"/>Or li aïst li rois de maiestez !
<lb n="727"/>Mal iert bailliz s'il puet estre atrapez ;
<lb n="728"/>Ne le garroit tot l'or qui est fondez
<lb n="729"/>Que li suens cors ne soit toz desmembrez.
<lb n="730"/><q>« Dex, dist Guillelmes, qui en croiz fus penez,
<lb n="731"/>Ainz por un home ne vi tant assemblez.
<lb n="732"/>Sainte Marie, et quar me secorez !
<lb n="733"/>Beau Sire Dex, praingne vos en pitez ! »</q>
<lb n="734"/>Lors descendi Guillelmes au cort nes ;
<lb n="735"/>Son cheval frote les flans et les costez,
<lb n="736"/>Aprés l'acole par mout grant amistez ;
<lb n="737"/>Et dist Guillelmes : <q>« Baucent, quel la ferez ?
<lb n="738"/>Mout as les flans amedeus tressüez ;
<lb n="739"/>N'est pas merveille se vos estes lassez,
<lb n="740"/>Que trop par estes traveilliez et penez ;
<lb n="741"/>Forment me poise quant si estes navrez.
<lb n="742"/>Se tu recroiz, a ma fin sui alez. »</q>
<lb n="743"/>Baucent l'oï, si l'entendi assez,
<lb n="744"/>Dreça l'oreille, si a fronchié del nes,
<lb n="745"/>Escout la teste, si est revigorez.
<pb n="67"/>
<lb n="745a"/>Quant voit Guillelmes qu'il est resvertüés,
<lb n="746"/>Isnelement est es arcons montez.
<lb n="747"/>Le ber Guillelmes fu sages et membrez ;
<lb n="748"/>Tot un vaucel est vers l'Archant tornez
<lb n="749"/>Mout soavet, n'est mie desreez ;
<lb n="750"/>Baucent n'i fu ne poinz ne galopez.
<lb n="751"/>Encontre terre pent sis elmes jemez ;
<lb n="752"/>Li laz sont rouz, il les a renouez.
<lb n="753"/>Sis escuz est en <num>.XXX.</num> leus troez,
<lb n="754"/>De totes parz fret et esquartelez,
<lb n="755"/>Li blans hauberz rompuz et despanez.
<lb n="756"/>En <num>.XV.</num> leus fu el cors fort navrez,
<lb n="757"/>Desoz l'auberc li est le sanc betez ;
<lb n="758"/>En son chief est sis heaumes embarrez,
<lb n="759"/>Son brant d'acier soillet et maillentez ;
<lb n="760"/>Toz ot les braz et les poinz sanglantez ;
<lb n="761"/>Bien pert a lui de bataille est tornez.
<lb n="762"/>Une broïne et un vent est levez,
<lb n="763"/>De la poudriere fu li tans oscurez.
<lb n="764"/>Li quens Guillelmes n'ot pas ses volentez ;
<lb n="765"/>En l'Archant vint correciez et irez.
<lb n="766"/>Des morz paiens vit les chans arestez ;
<lb n="767"/>L'escu choisi Vivïen l'alosez,
<lb n="768"/>Bien le connut, forment s'est dementez.
<lb n="769"/>Par devers destre est li quens retornez ;
<lb n="770"/>Vivïen vit gesir desoz uns guez
<lb n="771"/>Desoz un arbre qui est foilliz ramez ;
<lb n="772"/>Parmi le cors ot <num>.XV.</num> plaies tes
<lb n="773"/>De la menor morust uns amirez,
<lb n="774"/>Tot ot les flans et les braz decopez.
<lb n="775"/>Voit le Guillelmes, toz en est abosmez ;
<lb n="776"/>De grant doleur est li quens tressüez ;
<lb n="777"/>Le cheval broche com home forsenez,
<lb n="778"/>Parmi les morz est cele part tornez,
<lb n="779"/>Devant l'enfant est li quens arestez ;
<lb n="780"/>Ne pot mot dire tant par fu adolez.
</ab>
<pb n="68"/>
<ab type="gv" n="XXIII">
<lb n="781"/>Li quens Guillelmes ot mout le cuer dolant ;
<lb n="782"/>Mout fu iriez et plains de maltallant.
<lb n="783"/>Roz ot les laz de son elme luisant,
<lb n="784"/>Encontre terre li fu aval pendant,
<lb n="785"/>A ses <num>.II.</num> mains vet les laz renoant.
<lb n="786"/>Vivïen vit jesir sor un estanc,
<lb n="787"/>Desoz un arbre foillu et verdoiant,
<lb n="788"/>A la fonteine dont li doit sont bruiant.
<lb n="789"/>Li quens Guillelmes vint cele part corant ;
<lb n="790"/>Par grant doleur a regardé l'enfant,
<lb n="791"/>Si com il gist desoz l'arbre en l'Archant,
<lb n="792"/>Ses blanches mains desor son piz croisant.
<lb n="793"/>Tot ot le cors et son hauberc senglant,
<lb n="794"/>Et le viaire desoz l'elme luisant,
<lb n="795"/>Et la cervele li chiet as elz devant.
<lb n="796"/>Encoste lui avoit couchié son brant,
<lb n="797"/>Son chief avoit torné vers oriant.
<lb n="798"/>D'ores en autres aloit mout sanglotant
<lb n="799"/>Et en son cuer Damedeu reclamant
<lb n="800"/>De bon corage et sa colpe randant ;
<lb n="801"/>A sa main destre aloit son piz batant.
<lb n="802"/>En son corage vet Damledeu proiant
<lb n="803"/>Que si meffet li soient pardonant
<lb n="804"/>Et merci ait de lui a son comant.
<lb n="805"/>La mort l'angoisse, mout le vait destraignant ;
<lb n="806"/>C'est grant merveille que il a duré tant.
<lb n="807"/><q>« Dex, dist Guillelmes, mout ai le cuer dolant,
<lb n="808"/>Que j'ai eü un domage mout grant,
<lb n="809"/>Don me deudrai a trestot mon vivant.
<lb n="810"/>Niés Vivïens, de vostre hardement
<lb n="811"/>Ne fu nus hom puis que Dex fist Adant ;
<lb n="812"/>Or vos ont mort Sarrazin et Persant.
<lb n="813"/>Terre, car oevres, si me va transglotant
<lb n="814"/>Et si reçoif ce chaitif las dolant !
<lb n="815"/>Dame Guiborc, mar m'irez atendant ;
<lb n="816"/>Ja en Orenge ne me verrez tornant. »</q>
<lb n="817"/>Li bers Guillelmes vet tendrement plorant
<pb n="69"/>
<lb n="818"/>Et ses <num>.II.</num> poinz durement detortant ;
<lb n="819"/>Deseur les jointes en vet le cuir rompant.
<lb n="820"/>De sa dolor mar ira nus parlant,
<lb n="821"/>Quar trop la meine dolereuse et pesant.
<lb n="822"/>Au duel qu'il maine est cheüz de Bauçant,
<lb n="823"/>Encontre terre s'en vet sovent pasmant.</ab>
<ab type="gv" n="XXIV">
<lb n="824"/>Li quens Guillelmes fut iriez et dolant ;
<lb n="825"/>Vivïen vit, qui gisoit tot senglant.
<lb n="826"/>Plus soef fleire que basme ne piment ;
<lb n="827"/>Sus sa poitrine tenoit ses mains croisant ;
<lb n="828"/>Li sans li sist par ambedeus les flans ;
<lb n="829"/>Parmi le cors ot <num>.XV.</num> plaies grant,
<lb n="830"/>De la menor fust mort un amirant.
<lb n="831"/><q>« Niés Vivïens, dist Guillelmes li frans,
<lb n="832"/>Mar fu vo cors, qui tant par iert vaillant,
<lb n="833"/>Vostre proesce et vostre hardement,
<lb n="834"/>Vostre biauté qui si ert avenant !
<lb n="835"/>Niés, ainz lïons ne fu si combatant ;
<lb n="836"/>N'estïez mie estout ne ramponant,
<lb n="837"/>Desor vos pers orgueilleus ne proisant ;
<lb n="838"/>N'onques ne fustes de proesce ventant ;
<lb n="839"/>Ainz estïe douz et humeliant,
<lb n="840"/>Et sor paiens hardiz et conquerant.
<lb n="841"/>Ainz ne doutas ne roi ne amirant ;
<lb n="842"/>Plus avez morz de Turs et de Persant
<lb n="843"/>C'onques ne fist nus hom en vostre tans.
<lb n="844"/>Niés, ce t'a mort c'onques ne fus fuiant
<lb n="845"/>Ne por paiens sol plein pié reculant.
<lb n="846"/>De vos, biaus niés, est damages si grant :
<lb n="847"/>Onques el siecle ne fu hons si vaillant.
<lb n="848"/>Or vos voi mort, tant sui ge plus dolant ;
<lb n="849"/>Jamés par home n'en esterai joiant.
<lb n="850"/>Las, que ne ving tant com il fu vivant !
<lb n="851"/>Del pain que j'ai fust acomeniant,
<lb n="852"/>Del verai cors Damedeu parçonant ;
<pb n="70"/>
<lb n="853"/>A torjorz mes en fusse plus joiant,
<lb n="853a"/>Diex, reçoif s'ame par tes dingnes commans,
<lb n="854"/>Qu'en ton servise est mort en Aleschant.
<lb n="855"/>Biau sire niés, a vos iere atendant ;
<lb n="856"/>Quant iestes mort, mout puis estre dolant :
<lb n="857"/>Si sui je voir et mout desconfortant :
    <lb n="858"/>Trop ai perdu, jamés n'iere joiant !»<note resp="#AL">Guillemet fermant ajouté.</note></q></ab>
<ab type="gv" n="XXV">
<lb n="859"/>Li quens Guillelmes son grant duel renovele ;
<lb n="860"/>Tendrement plore, sa main a sa messele.
<lb n="861"/><q>« Niés Vivïens, mar fu, jovente bele,
<lb n="862"/>Ta grant proesce, qui toz tans iert novele.
<lb n="863"/>Haï, Guiborc, ma franche damoisele,
<lb n="864"/>Quant vos savrez ceste lasse novele,
<lb n="865"/>Mout serez cuite de boillant estancele.
<lb n="866"/>Se ne vos perce le cuer desoz l'essele,
<lb n="867"/>Garanz vos iert cele Virge pucele,
<lb n="868"/>Sainte Marie, qui maint pechierre apele. »</q>
<lb n="869"/>Li quens Guillelmes por sa dolor chancele,
<lb n="870"/>Si se hurta enz el front d'une astele
<lb n="871"/>Par desoz l'elme, qui fut fet a gemele ;
<lb n="872"/>Del nes li vole de sanc pleine escuële.
<lb n="873"/>L'enfant enbrace soef desoz l'essele.
<lb n="874"/><q>« Vivïens sire, parlez a moi, chaele ! »</q>
<lb n="875"/>Plorant li bese le piz et la forcele,
<lb n="876"/>Et puis la bouche douce comme quanele,
<lb n="877"/>Et ses <num>.II.</num> meins, qu'il ot sor sa forcele :
<lb n="878"/>La vie sant qui el cors li flaele.</ab>
<ab type="gv" n="XXVI">
<lb n="879"/>Guillelmes plore, qui le cuer ot iré,
<lb n="880"/>Parmi les flans tint l’enfant acolé ;
<lb n="881"/>Mout docement l’a plaint et regreté :
<lb n="882"/><q>« Vivïens sire, mar fu vostre bonté !
<pb n="71"/>
<lb n="883"/>Ta grant proesce, que Dex t'avoit doné,
<lb n="884"/>Ton hardement et ta nobilité
<lb n="885"/>Ne porroit estre par nul home conté.
<lb n="886"/>Je vos norri par mout grant chiereté ;
<lb n="887"/>Et ma moillier au gent cors hanoré,
<lb n="888"/>Beau sire niés, tant vos avoit amé
<lb n="889"/><num>.VII.</num> anz toz pleins geüs a son costé.
<lb n="890"/>Quant je a Termes vos oi armes doné,
<lb n="891"/>Por vostre amor i furent adoubé
<lb n="892"/><num>.C.</num> chevaliers et d'armes conreé.
<lb n="893"/>Or vos ont mort Sarrazin et Esclé,
<lb n="894"/>Et vostre cors est plaié et navré,
<lb n="895"/>En <num>.XXX.</num> leus percié et desciré.
<lb n="896"/>Cil Dex, qui a par trestot poesté,
<lb n="897"/>Ait de vostre arme et merci et pitié,
<lb n="898"/>Et de ces autres, qui por vos sont alé,
<lb n="899"/>Qui par ces chans gisent mort et finé.
<lb n="900"/>Biax sire niés, mout ai le cuer iré :
<lb n="901"/>En covenant eüs a Damedé
<lb n="902"/>Que ne fuiroies de bataille champé,
<lb n="903"/>Por Sarrazins, pleine lance d'esté ;
<lb n="904"/>Mien esciant bien Pavez averé,
<lb n="905"/>Vos serement ne sont mie faussé.
<lb n="906"/>Biau sire niés, petit m'avez duré !
<lb n="907"/>Or seront mes Sarrazin reposé,
<lb n="908"/>Quant de moi sont et de vos delivré ;
<lb n="909"/>N'avront mes guerre en trestot lor aé.
<lb n="910"/>François abessent, mes il sont amonté.
<lb n="911"/>Hé, douce France, com chaiez en vilté !
<lb n="912"/>Biax niés, or ierent paien desmesuré
<lb n="913"/>Quant de moi sont et de vos delivré,
<lb n="914"/>Et de Bertran, mon neveu l'aduré,
<lb n="915"/>Et de Guichart, que tant avoie amé,
<lb n="916"/>Et del barnage que j'avoie amené.
<lb n="917"/>Oncor ravront Orange ma cité,
<lb n="918"/>Tote ma terre et de lonc et de lé ;
<lb n="919"/>Jamés par home ne seront contresté,
<lb n="920"/>Par tote France feront leur volenté ;
<lb n="921"/>N'i avra messe ne matines chanté,
<pb n="72"/>
<lb n="922"/>Si destruiront sainte crestïenté.
<lb n="923"/>Ahi, Guillelmes, car muir, trop as duré,
<lb n="924"/>Car de mon lin ai perdu la clarté,
<lb n="925"/>De tote France la flor et la bonté.
<lb n="926"/>Ja Deu ne place, le roi de maiesté,
<lb n="927"/>Que je tant vive que il soit avespré,
<lb n="928"/>S'aie le cuer en mon ventre crevé ! »</q>
<lb n="929"/>Li quens se pasme, tant a son duel mené ;
<lb n="930"/>Quant se redrece, s'a l'enfant regardé,
<lb n="931"/>Que un petit avoit le chief crollé.
<lb n="931a"/>Bien ot son oncle oï et escoté ;
<lb n="931b"/>Por la pitié de lui a sospiré.
<lb n="931c"/><q>« Dex, dist Guillelmes, or ai ma volenté. »</q>
<lb n="931d"/>L'enfant apele, puis li a demandé :
<lb n="932"/><q>« Biax niés, vis tu, por sainte charité ?
<lb n="933"/>Oïl voir, oncles, mes poi ai de santé,
<lb n="934"/>N'est pas merveille, quar le cuer ai crevé.
<lb n="935"/>Niés, dist Guillelmes, di moi la verité,
<lb n="936"/>Se tu avoies pein beneoit usé,
<lb n="937"/>Au dïemenche, que prestre eüst sacré. »</q>
<lb n="938"/>Dist Vivïens : <q>« Je n'en ai pas goté ;
<lb n="939"/>Quant je i ving, si l'avoit en doné.
<lb n="940"/>Mes, se Deu plest, le roi de maiesté,
<lb n="941"/>Ja por ce n'ere perdu ne encombré,
<lb n="942"/>Quar Damedeu est plains de pïeté.
<lb n="943"/>Bien voit de l'ome et cuer et volenté ;
<lb n="944"/>Qui a lui a son corage torné,
<lb n="945"/>Il le reçoit de bone volenté.
<lb n="946"/>— Niés, fait Guillelmes, vos dites verité ;
<lb n="947"/>Mes j'ai del pein avec moi aporté
<lb n="948"/>En m'amoniere <num>.XV.</num> jorz a passé.
<lb n="949"/>Mengüe en, niés, el nom de charité,
<lb n="950"/>Si le reçoif par nom d'umilité
<lb n="951"/>En l'enor Deu et sainte Trinité. »</q>
<lb n="952"/>Dist Vivïens : <q>« Forment l'ai desirré ;
<lb n="953"/>Or sai ge bien que Dex m'a visité. »</q>
<lb n="954"/>A icest mot a sa colpe clamé.
<lb n="955"/>Voit le Guillelmes, s'en a Dex aoré
<lb n="956"/>Et de bon cuer Damedeu mercïé
</ab>
<pb n="73"/>
<ab type="gv" n="XXVII">
<lb n="957"/>A s'aumoniere mist Guillelmes sa main,
<lb n="958"/>Si en tret hors de cel beneoit pein
<lb n="959"/>Qui fut seignet sus l'autel saint Germein.
<lb n="960"/><q>« Niés, dist li quens, or te ferai certain :
<lb n="961"/>De tes pechiez verai confés remain.
<lb n="962"/>Je sui tes oncles, n'i as or plus prochein
<lb n="963"/>Fors Damedeu, le verai soverain ;
<lb n="964"/>En leu de lui serai ton chapelain,
<lb n="965"/>A ce bautesme voil estre ton parrain. »</q>
<lb n="966"/>Dist Vivïens : <q>« Sire, je ai grant fein
<lb n="967"/>Que vos mon chief metez endroit vo sein.
<lb n="968"/>En l'enor Deu me donez de cel pein,
<lb n="969"/>Puis me morré orendroit aparmein. »</q>
<lb n="970"/><q>— Las, dist Guillelmes, com dolereus reclain !
<lb n="971"/>De mon lignage ai perdu tot le grain.
<lb n="972"/>Ahi, Orenge, or estes vos en vein ;
<lb n="973"/>Jamés n'avrez secors de chastelain !
<lb n="974"/>Guiborc reïne, Dex vos ait en sa main !
<lb n="975"/>Ne fu tel dame des Adam et Evain. »</q></ab>
<ab type="gv" n="XXVIII">
<lb n="976"/>Guillelmes plore, ne se puet saoler.
<lb n="977"/>Vivïen fist en son devant cliner,
<lb n="978"/>Mout doucement le prist a acoler,
<lb n="979"/>Sus sa poitrine li fist son chief poser ;
<lb n="980"/>Mout belement le prist a doctriner.
<lb n="981"/>Lors se commence l'enfes a confesser ;
<lb n="982"/>Tot li gehist, ne lessa que conter
<lb n="983"/>De ce qu'il pot savoir et remembrer.
<lb n="984"/>Dist Viviens : <q>« Mout me fet trespenser :
<lb n="985"/>Au jor que primes dui mes armes porter,
<lb n="986"/>A Deu voai, que l'oïrent mi per,
<lb n="987"/>Que ne fuiroie por Turc ne por Escler
<lb n="988"/>Lonc une lance, a tant le puis esmer,
<lb n="989"/>Ne de bataille ne me verroit torner, 
<pb n="74"/>
<lb n="990"/>Que mort ou vif m'i porroit en trover,
<lb n="991"/>Mes une gent m'a hui fet reculer
<lb n="992"/>Par grant effroi et arriere torner,
<lb n="993"/>Ne sai com loing, quar ne le puis esmer ;
<lb n="994"/>Je crein ne m'aient mon veu fet trespasser.
<lb n="995"/>— Niés, dist Guillelmes, ne vos estuet douter. »</q>
<lb n="996"/>A icest mot li fist le pein user
<lb n="997"/>A l’anor Deu et le col avaler.
<lb n="998"/>Puis bat sa colpe, si lesse le parler,
<lb n="999"/>Fors que Guiborc li rova salüer.
<lb n="1000"/>Li oil li troblent, si commance a meller ;
<lb n="1001"/>Le gentil conte a pris a regarder
<lb n="1002"/>Qu'il le voloit soavet acliner.
<lb n="1003"/>L'ame s'en vet, n'i pot plus demorer ;
<lb n="1004"/>En paradis la fist Dex osteler
<lb n="1005"/>Avec ses angles et metre et aloer.
<lb n="1006"/>Voit le Guillelmes, si commence a plorer ;
<lb n="1007"/>Or set il bien n'i a nul recovrer.
<lb n="1008"/>L'enfant coucha en son escu boucler,
<lb n="1009"/>Quar il voit bien ne l'en porra porter ;
<lb n="1010"/>D'un autre escu le vet acoveter.
<lb n="1011"/>Si com il dut sor son cheval monter,
<lb n="1012"/>Li cuers li faut, si li covint pasmer ;
<lb n="1013"/>Quant se redresce, mout se prist a blasmer :
<lb n="1014"/><q>« Par foi, Guillelmes, on vos soloit loer
<lb n="1015"/>Et par la terre Fiere Brace clamer,
<lb n="1016"/>Mes or me puis por recreant prover :
<lb n="1017"/>A coardise le me puet l'en torner
<lb n="1018"/>Quant celui les qu'en deüsse porter,
<lb n="1019"/>Si le feïsse a Orenge enterrer,
<lb n="1020"/>A mon pooir le deüsse henorer,
<lb n="1021"/>Mout me deüsse ançois lessier grever
<lb n="1022"/>Et le mien cors et plaier et navrer. »</q>
<lb n="1023"/>Lors cort l'enfant fors des escus oster ;
<lb n="1024"/>Mout ot grant poine ainz quel poïst lever.
<lb n="1025"/>Isnelement vet el baucent monter.
<lb n="1026"/>L'enfant saisi au pan de l'auberc cler ;
<lb n="1027"/>Tant quel peüst dedevant lui poser,
<lb n="1028"/>De droite angoisse le convint a süer. 
<pb n="75"/>
<lb n="1029"/>Atant s'en torne, ne volt plus demorer,
<lb n="1030"/>Mes, ainz qu'il voie le soleil esconser,
<lb n="1031"/>D'autre Martin li convendra chanter.</ab>
<ab type="gv" n="XXIX">
<lb n="1032"/>Li cuens monta sanz plus de demorier,
<lb n="1033"/>Vivïen lieve el col de son destrier ;
<lb n="1034"/>Ja alast jus ne fussent li estrier.
<lb n="1035"/>Droit a Orenge s'en cuida repairier,
<lb n="1036"/>Mes ainz avra un mortel encombrier,
<lb n="1037"/>Car il ne trove ne voie ne sentier
<lb n="1038"/>Ne soit couvert de la gent l'aversier.
<lb n="1039"/>Quant il perçurent le marchis au vis fier
<lb n="1040"/>Joste l'Archant, ou devoit essaivier,
<lb n="1041"/>Sore li corent plus de <num>.XV.</num> millier.
<lb n="1042"/><q>« Dex, dist Guillelmes, qui tot as a baillier,
<lb n="1043"/>Or n'ai ge blasme sel me convient lessier. »</q>
<lb n="1044"/>Paiens li crïent et pranent a huchier :
<lb n="1045"/><q>« Jus le metrez, par Mahom, pautonier !
<lb n="1046"/>— Dex, dist Guillelmes, com or puis enragier ! »</q>
<lb n="1047"/>Le cheval broche des esperons d'acier,
<lb n="1048"/>Isnelement est retornez arrier ;
<lb n="1049"/>Dedesoz l'arbre le rest alez couchier,
<lb n="1050"/>Si le covri de l'escu de quartier ;
<lb n="1050a"/>A son col pent un autre a or vergié
<lb n="1050b"/>Qu'il vit gesir en l'Archant estraier ;
<lb n="1051"/>Puis est montez en l’auferrant corssier,
<lb n="1052"/>Lors commença a fere un duel plenier :
<lb n="1053"/><q>« Biau niés, dist il, mout vos avoie chier ;
<lb n="1054"/>Se je vos lés, nus n'en doit merveillier,
<lb n="1055"/>N'en doi avoir honte ne reprovier,
<lb n="1056"/>Car n'est hom nez qui t'en osast porter. »</q>
<lb n="1057"/>Atant s'en torne, si commence a seignier,
<lb n="1058"/>Et cil li vienent et devant et derrier.
<lb n="1059"/><q>« Dex, dist Guillelmes, or ai de vos mestier ;
<lb n="1060"/>Secorez, Sire, le vostre chevalier ! »</q>
<lb n="1061"/>Lors esperone par delez un rochier.
<pb n="76"/>
<lb n="1062"/>Paien li crïent : <q>« N'en irez, losengier !
<lb n="1063"/>Ja vostre Deu ne vos avra mestier,
<lb n="1064"/>Ne vos porra secorre ne aidier. »</q>
<lb n="1065"/>Li quens Guillelmes n'a cure de plaidier :
<lb n="1066"/>De foïr pense et cil de l'enchaucier.
<lb n="1067"/>Li soleuz besse, si prist a anuitier,
<lb n="1068"/>Et la vespree commence a espoissier ;
<lb n="1069"/>Et Sarrazin font le chemin gaitier
<lb n="1070"/>Et les destroiz et le païs plenier ;
<lb n="1071"/>N'i passera li marchis au vis fier
<lb n="1072"/>S'il ne se velt fere tot detranchier.
<lb n="1073"/>A Vivïen est retornez arrier,
<lb n="1074"/>La nuit le guete deci a l'esclairier.</ab>
<ab type="gv" n="XXX">
<lb n="1075"/>Li cuens Guillelmes soz l'arbre retorna,
<lb n="1076"/>Tote la nuit o son neveu veilla ;
<lb n="1077"/>Si bons chevaus ne but ne ne menja.
<lb n="1078"/>Li quens remonte des que l'aube creva,
<lb n="1079"/>A Damedeu son neveu commanda ;
<lb n="1080"/>De sor Baucent <num>.IIII.</num> foiz le besa.
<lb n="1081"/>Sachiez de voir a enviz le lessa :
<lb n="1082"/>Au departir mout tendrement plora,
<lb n="1083"/>Sovente foiz ariere regarda.
<lb n="1084"/>La nuit fu coie et la lune leva,
<lb n="1085"/>A l'anjornant un petit espoissa.
<lb n="1086"/>Soef chevauche, quar forment se douta.
<lb n="1087"/>L'aube est crevee et li jorz esclaira,
<lb n="1088"/>Et Sarrazin Guillelme ont perçu ja.
<lb n="1089"/>Il li escrïent : <q>« Danz gloz, or i parra
<lb n="1090"/>De vostre Deu com il vos aidera ! »</q>
<lb n="1091"/>Lors l'acuillirent et deça et dela ;
<lb n="1092"/>Et li ber fuit, qui pas ne s'oublia ;
<lb n="1093"/>En poi de terme Baucent les trespassa.
<lb n="1094"/>Li quens Guillelmes a esperons s'en va,
<lb n="1095"/>Enson un val <num>.XV.</num> rois encontra.
<lb n="1096"/>Quant voit li quens que plus paiens n'i a, 
<pb n="77"/>
<lb n="1097"/>Escordement Damedeu reclama,
<lb n="1098"/>Tres bien s'afiche parmi els s'en ira,
<lb n="1099"/>Et, se Deu plest, outre s'en passera.
<lb n="1100"/>Cuer li revint, hardement recovra ;
<lb n="1101"/>Saint Esperit la force li doubla ;
<lb n="1102"/>Ne tant ne quant li quens ne s'esmaia,
<lb n="1103"/>Les <num>.XV.</num> rois un point ne redouta ;
<lb n="1104"/>Le cheval broche, la resne li lacha ;
<lb n="1105"/>Tint une lance, que en l'Archant trova ;
<lb n="1106"/>L'ente fu roide et li fers en trancha ;
<lb n="1107"/>Devers les rois Baucent esperona.
<lb n="1108"/>Or le garisse cil qui le mont cria
<lb n="1109"/>Et qui Adam de la terre gita
<lb n="1110"/>Et sa moillier de sa coste forma
<lb n="1111"/>Et en la Virge pucele s'aombra
<lb n="1112"/>Et el desert <num>.XL.</num> jorz jeuna !
<lb n="1113"/>Ainz qu'il soit outre, grant estor i avra ;
<lb n="1114"/>S'il en estort, por voir dire porra
<lb n="1115"/>Onques nus hom de tele n'eschapa.
<lb n="1116"/>Fiere chançon qui oïr la voudra
<lb n="1117"/>Face moi pés, si se traie en ença :
<lb n="1118"/>Ja en sa vie mes si bone n'orra.</ab>
<ab type="gv" n="XXXI">
<lb n="1119"/>Li quens Guillelmes fu mout de grant aïr ;
<lb n="1120"/>Ainz home d'armes ne pot tel fes sofrir.
<lb n="1121"/>Il voit tres bien n'a mestier de foïr,
<lb n="1122"/>Car de paiens voit la terre covrir,
<lb n="1123"/>De totes parz assembler et venir ;
<lb n="1124"/>Ne voit passage qui soit a son pleisir
<lb n="1125"/>Fors par les rois, qui sont de grant aïr.
<lb n="1126"/><q>« Dex, dist Guillelmes, qui te lessas morir,
<lb n="1127"/>En sainte croiz et drecier et cloufir
<lb n="1128"/>Et de la lance enz el costé ferir,
<lb n="1129"/>Si voirement com ce vousis soufrir
<lb n="1130"/>Por le tuen pueple a raençon venir,
<lb n="1131"/>Si com c'est voirs, Sire, par ton pleisir,
<pb n="78"/>
<lb n="1132"/>Si me deffent hui cest jor de morir,
<lb n="1133"/>Que a Orenge puisse encore venir
<lb n="1134"/>A la contesse, qu'est de moi en desir.
<lb n="1135"/>Baucent, dist il, s'or me puez avancir
<lb n="1136"/>Que je poïsse de la cel mont saisir,
<lb n="1137"/>Bien m'en iroie, se Dex vient a pleisir ;
<lb n="1138"/>Mes en ces <num>.XV.</num> me covient ainz ferir,
<lb n="1139"/>Quar parmi els m'en estuet a issir.
<lb n="1140"/>Or me convient mon corage efforcir ;
<lb n="1141"/>S'au brant d'acier m'i pooie asentir,
<lb n="1142"/>Je les cuit bien, se Dex plet, desconfir ;
<lb n="1143"/>Puis en iromes belement a loisir.
<lb n="1144"/>Se a Orenge vos pooie tenir,
<lb n="1145"/>Je vos feroie a grant henor servir. »</q>
<lb n="1146"/>Baucent l'entent, si commence a henir.
<lb n="1147"/><q>« Dex, dist Guillelmes, or ai ge mon desir,
<lb n="1148"/>Quant je ne voi mon cheval alentir. »</q>
<lb n="1149"/>L'escu enbrace com hom de grant aïr,
<lb n="1150"/>Droit vers les rois fet le baucent guenchir.
<lb n="1151"/>Or porrez ja fiere bataille oïr ;
<lb n="1152"/>Jhesu le puisse secorre et maintenir !</ab>
<ab type="gv" n="XXXII">
<lb n="1153"/>Li quens Guillelmes a Baucent galopé,
<lb n="1154"/>Son escu a devant son piz torné,
<lb n="1155"/>Brandist la lance au gonfanon fresé.
<lb n="1156"/>Les <num>.XV.</num> rois sont parti et sevré :
<lb n="1157"/>Bien ont Guillelme choisi et avisé.
<lb n="1158"/>Li <num>.VIII.</num> li vienent, li <num>.VII.</num> sont aresté.
<lb n="1159"/>Cil qui Guillelme ont primier encontré,
<lb n="1160"/>C'est Matemars et li rois Gasteblé
<lb n="1161"/>Et Ajaüs et le roi Tempesté
<lb n="1162"/>Et Baufumés, qui ert niés Desramé,
<lb n="1163"/>Et Aenrons et son filz Aenré ;
<lb n="1164"/>L'uitiesme fu le fort roi Codroé.
<lb n="1165"/>Tuit cil ferirent dant Guillelme au cort nés
<lb n="1166"/>Sus son escu, qu'il ont freit et troé ;
<pb n="79"/>
<lb n="1167"/>Tot l'ont percié, maumis et dequassé.
<lb n="1168"/>En <num>.IIII.</num> leus li ont l'aubert faussé,
<lb n="1169"/>Dedenz le cors l'ont plaié et navré,
<lb n="1170"/>Mes del baron n'ont il mie aterré
<lb n="1171"/>Ne de la sele del cheval remüé,
<lb n="1172"/>Ne plus qu'il fussent a une tor hurté.
<lb n="1173"/>Li quens Guillelmes ot mout le cuer iré ;
<lb n="1174"/>De plein eslés en a un assené,
<lb n="1175"/>C'est Matemars, le frere Codroé ;
<lb n="1176"/>Totes ses armes li ont petit duré,
<lb n="1177"/>Le cuer li a en <num>.II.</num> moitiez crevé,
<lb n="1178"/>Jambes levees l'abat acraventé.
<lb n="1179"/>La lance au fer ra a lui retiré,
<lb n="1180"/>Reprent son poindre, a un autre a josté.
<lb n="1181"/>L'escu li a et le hauberc faussé,
<lb n="1182"/>Parmi le cors a fer et fust passé,
<lb n="1183"/>Mort le trebuche del destrier abrivé ;
<lb n="1184"/>La lance brise, qui mout li a duré.
<lb n="1185"/>Li quens Guillelmes a Monjoie escrïé :
<lb n="1186"/><q>« Sainte Marie, aiez de moi pitié !
<lb n="1187"/>Biax Sire Dex, menez me a salveté
<lb n="1188"/>Jusqu'a Orenge, ma mirable cité,
<lb n="1189"/>A la contesse, qui mout m'a desirré.
<lb n="1190"/>Ensemble avons tant grant mal enduré
<lb n="1191"/>Por essaucier sainte crestïenté. »</q>
<lb n="1192"/>A icest mot a le cheval hurté ;
<lb n="1193"/>Puis tret Joieuse au pont d'or noielé,
<lb n="1194"/>Par maltalant vet ferir Tempesté
<lb n="1195"/>Amont sor l'elme, qu'il ot a or jemé ;
<lb n="1196"/>Pierres et flors en a jus craventé,
<lb n="1197"/>Ne vaut le cercle un denier moneé,
<lb n="1198"/>Jusqu'anz el piz a le brant devalé,
<lb n="1199"/>Del bon cheval l'a jus mort enversé.
<lb n="1200"/>Un autre roi a lués le chief coupé ;
<lb n="1201"/>Li quens i fiert o le brant aceré.
<lb n="1202"/>De plein eslés, le frein abandoné,
<lb n="1203"/>L'espee trete, l’escu avant torné,
<lb n="1204"/>Venoit Enrons, l'escu devant torné ;
<lb n="1205"/>Li quens le voit venir tot abrivé ;
<pb n="80"/>
<lb n="1206"/>Il fist que sages, premerain a josté ;
<lb n="1207"/>A la retrete li a un cop doné
<lb n="1208"/>Mout avenant, quar il l'a assené ;
<lb n="1209"/>La teste o l'elme en a del bu sevré
<lb n="1210"/>Si soavet qu'il n'a bret ne crïé.
<lb n="1211"/>Li quens Guillelmes a l'autre ravisé ;
<lb n="1212"/>Parmi son elme li a grant cop donné.
<lb n="1213"/>Dex l'ama mout, qui son cop a guïé ;
<lb n="1214"/>Jusqu'es espaules li a le brant colé ;
<lb n="1215"/>Outre s'en passe, s'a Baucent galopé.
<lb n="1216"/>Le seme roi a li quens encontré ;
<lb n="1217"/>Si durement l'a de l'escu hurté
<lb n="1218"/>Par pou le col ne li a desloé ;
<lb n="1219"/>Endui li oil li sont del chief volé ;
<lb n="1220"/>Del bon cheval l'abati tot pasmé.
<lb n="1221"/>Li cuens Guillelmes a son escu combré ;
<lb n="1222"/>Par les enarmes li a del col osté,
<lb n="1223"/>Nel rendist mie por un marc d'or pesé ;
<lb n="1224"/>Le suen gita, celui a acolé.
<lb n="1225"/>Lors s'en torna poignant parmi le pré,
<lb n="1226"/>Le brant el poing vermeil ensanglanté.
<lb n="1227"/>L'uitiesme roi a si espoenté
<lb n="1228"/>Ne l'atendist por plain val d'or comblé ;
<lb n="1229"/>En fuie torne, tot a le sanc mué.
<lb n="1230"/>Bien s'en alast li quens a sauveté
<lb n="1231"/>Quant li <num>.VII.</num> roi le ront fort escrïe.
<lb n="1232"/>L'un fu Corsubles et l'autre Corboclé,
<lb n="1233"/>Li tierz Orribles et li quarz Aristé,
<lb n="1234"/>Li quint Ebrons, li siste Josüé ;
<lb n="1235"/>Le seme apelent d'Odïerne Esmeré ;
<lb n="1236"/>Filz iert Guiborc, en ses flans l'ot porté,
<lb n="1237"/>Si ert fillatres Guillelmë au cort nes.
<lb n="1238"/>Cil ont le conte entr'ex si atrapé,
<lb n="1239"/>De totes parz tres bien environé.
<lb n="1240"/>Or le garisse le roi de maiesté !
<lb n="1241"/>S'il en eschape, mout avra bien erré.
<lb n="1242"/><q>« Sire paratre, dist li rois Esmeré,
<lb n="1243"/>Por quoi m'as tu a tort desherité,
<lb n="1244"/>Et fors d'Orenge par traïson gité, 
<pb n="81"/>
<lb n="1245"/>Et pris ma mere trestot estre mon gré,
<lb n="1246"/>Et mes <num>.II.</num> freres a grant tort decolé ?
<lb n="1247"/>Tant les batis, voiant tot ton barné,
<lb n="1248"/>Desor un marbre el pavement listé,
<lb n="1249"/>Que de leur sanc corurent grant li gué ;
<lb n="1250"/>Puis les pendis a un arbre ramé.
<lb n="1251"/>Sire Guillelmes, ne l'ai pas oublïé.
<lb n="1252"/>Par Mahomet, mout en oi grant vilté.
<lb n="1253"/>Fel soie je, se ja n'est comparé !
<lb n="1254"/>De cele teste me sera amendé. »</q>
<lb n="1255"/>Respont Guillelmes : <q>« Vos dites cruauté !
<lb n="1256"/>Puis que li hom n'aime crestïenté
<lb n="1257"/>Et qu'il het Deu et despit charité,
<lb n="1258"/>N'a droit en vie, jel di par verité ;
<lb n="1259"/>Et qui l'ocist, si destruit un maufé ;
<lb n="1260"/>Deu a vengié, si l'en set mout bon gré.
<lb n="1261"/>Tuit estes chien par droiture apelé,
<lb n="1262"/>Car vos n'avez ne foi ne lëauté. »</q>
<lb n="1263"/>Esmeré l'ot, pres n'a le sens desvé ;
<lb n="1264"/>Les rois escrie : <q>« Trop avons demoré.
<lb n="1265"/>Par Mahomet, ou j'ai mon chief voé,
<lb n="1266"/>Mar s'en ira, si l'avrons desmembré.
<lb n="1267"/>S'il nos eschape, mout avrons mal erré ;
<lb n="1268"/>A toz jorz mes nos sera reprové. »</q>
<lb n="1269"/>A icest mot ont tuit esperoné ;
<lb n="1270"/>Les lances bessent, dont li fer sont quarré,
<lb n="1271"/>Guillelme fierent sor l'escu d'or bouclé.
<lb n="1272"/>Toz <num>.VII.</num> ensemble ont au conte josté,
<lb n="1273"/>A poi Guillelme n'ont a terre verssé ;
<lb n="1274"/>Mes Damedeu a le baron tensé.
<lb n="1275"/>Li <num>.III.</num> deriere ont son cheval navré
<lb n="1276"/>L'uns en la crope et li autre el costé,
<lb n="1277"/>Que li boel a pou n'en sont volé ;
<lb n="1278"/>C'est grant merveille que il ne l'ont tüé.
<lb n="1279"/>Li quens Guillelmes lor fet le brant privé ;
<lb n="1280"/>Mout durement a le marchis chaplé,
<lb n="1281"/>Toute sa force a au brant esprové,
<lb n="1282"/>De bien ferir a bone volenté ;
<lb n="1283"/>Qui il ateint a plein cop entesé
<pb n="82"/>
<lb n="1284"/>Ne li vaut arme vaillant un oef pelé.
<lb n="1285"/>Li <num>.XV.</num> roi sont si mal atorné
<lb n="1286"/>Que il ne sont que <num>.III.</num> vis eschapé.
<lb n="1287"/>Plus de <num>.C.</num> Turs a mort au brant letré,
<lb n="1288"/>Mes l'en le trove dedenz l'autorité
<lb n="1289"/>Qu'il ne fu hom de la soe bonté.</ab>
<ab type="gv" n="XXXIII">
<lb n="1290"/>A icest cop l'a Guillelmes bien fet.
<lb n="1291"/>Li rois Corsuble s'en fuit tot un garet,
<lb n="1292"/>Et Esmeré a esperons s'en vet ;
<lb n="1293"/>De tost aler sont li cheval en hait.
<lb n="1294"/>Quant vit Guillelmes nes ateindra, ses leit,
<lb n="1295"/>Si s'en retorne et tint le branc nu treit.
<lb n="1296"/>La merci Deu belement li estoit
<lb n="1297"/>Quant <num>.XV.</num> rois ne li ont rien forfet.
<lb n="1298"/>Bien s'en alast a Orenge entresait,
<lb n="1299"/>Quant devant lui li saillent d'un aguet
<lb n="1300"/><num>.II.</num> roi i ot, qui sont de mal estrait ;
<lb n="1301"/>Ce est Arofles et Danebron qui brait ;
<lb n="1302"/>Onques el mont n'ot rois ou tant mal et.
<lb n="1303"/><q>« Dex, dist Guillelmes, or ai ici mal plait !
<lb n="1304"/>N'est pas merveille se ore me desplait,
<lb n="1305"/>Mes neporquant mout belement me vait.
<lb n="1306"/>Quant <num>.XV.</num> rois ne m'ont de riens mesfait,
<lb n="1307"/>Se por ces <num>.II.</num> m'en fui, ce sera lait ;
<lb n="1308"/>A torjorz mes iert a mes hoirs retrait.
<lb n="1309"/>Dex me pardoint ce que li ai meffet !
<lb n="1310"/>Mielz voil morir mon cors ne s'i esset.
<lb n="1311"/>Baucent, dist il, mout le m'avez bien fet,
<lb n="1312"/>De moi servir vos voi torjorz en hait ;
<lb n="1313"/>Et encore estes, merci Deu, fort et ret.
<lb n="1314"/>Ci voi venir <num>.II.</num> rois de mal estrait,
<lb n="1315"/>Ne puet remaindre que grand estor n'i ait. »</q> 
</ab>
<pb n="83"/>
<ab type="gv" n="XXXIV">
<lb n="1316"/>Quant li <num>.II.</num> roi ont Guillelme veü,
<lb n="1317"/>Bien le conurent, sore li sont coru.
<lb n="1318"/>Guillelme apelent, si sont aresteü.
<lb n="1319"/><q>« Gloz orgueilleus, vostre jor sont venu !
<lb n="1320"/>Mout vos avons chacié et porseü ;
<lb n="1321"/>Or vos avons en tel leu conseü
<lb n="1322"/>Ja par nul home ne serez secoru.
<lb n="1323"/>N'avrez garant de vostre Deu Jhesu
<lb n="1324"/>Que ne perdez le chief desor le bu.
<lb n="1325"/>Meint gentil roi as mort et confondu,
<lb n="1326"/>Or t'en seront li guerredon rendu.
<lb n="1327"/>Ne te leromes por plein val d'or fondu
<lb n="1328"/>Jusqu'a cele ore qu'avras le chief perdu.
<lb n="1329"/>—	Voir, dist Guillelmes, ainz tel honte ne fu :
<lb n="1330"/>Poi priseront paien vostre vertu
<lb n="1331"/>S'encontre moi vos estes combatu
<lb n="1332"/>Endui ensemble, mes chascun par soi nu !
<lb n="1333"/>S'einsi le fetes, a pris vos iert tenu.
<lb n="1334"/>Lessiez m'aler, ne vos ai rien tolu :
<lb n="1335"/>Onques n'emblai vaillissant un festu ;
<lb n="1336"/>Et, se vos ai de neant irascu,
<lb n="1337"/>Droit en ferai de ma main nu a nu,
<lb n="1338"/>Soit a juïse ou a eve ou en fu,
<lb n="1339"/>Qu'en Aleschans ai plus de vos perdu. »</q>
<lb n="1340"/>Dist Danebron : <q>« Ne vos vaut un festu.
<lb n="1341"/>Mon frere as mort, le roi Marchepalu ;
<lb n="1342"/><num>.M.</num> paien sont par toi mort et vaincu.
<lb n="1343"/>Ja cist domage ne seront mes rendu,
<lb n="1344"/>Mes, se ja m'ame ait de Mahom salu,
<lb n="1345"/>Ne mangeré, si t'avré chier rendu,
<lb n="1346"/>Et par mon cors maté et confondu,
<lb n="1347"/>Et par la gueule a un arbre pendu.
<lb n="1348"/>—	Voir, dist Guillelmes, ja n'avrez tant beü. »</q>
<lb n="1349"/>Li Sarrazins point l'auferrant crenu
<lb n="1350"/>Et fiert Guillelme devant sor son escu ;
<lb n="1351"/>Desoz la boucle li a freit et fendu,
<lb n="1352"/>Et son hauberc depecié et rompu ;
<pb n="84"/>
<lb n="1353"/>Lez le costé li mist l'espié molu.
<lb n="1354"/>Dex le gari qu'an char ne l'a feru ;
<lb n="1355"/>Car, s'il l'eüst a plain cop conseü,
<lb n="1356"/>Parmi le cors eüst l'espié cosu.
<lb n="1357"/><q>« Dex, dist Guillelmes, quel cop m'a cist rendu !
<lb n="1358"/>Nel fis onc mes par home mescreü,
<lb n="1359"/>Son espié ai pres de ma char sentu ;
<lb n="1360"/>Mes, se Dex plest, chier li sera vendu. »</q>
<lb n="1361"/>Isnelement entoise le brant nu,
<lb n="1362"/>Par tel aïr l'a Guillelmes feru
<lb n="1363"/>Desor son elme qu'il ot a or batu
<lb n="1364"/>Tot li trancha com un rain de seü ;
<lb n="1365"/>Ne vaut la coiffe un viés gant descosu
<lb n="1366"/>Que la cervele n'en ait jus espandu ;
<lb n="1367"/>Mort le trebuche enmi le pré herbu.
<lb n="1368"/><q>« Gloz, dist Guillelmes, or avez trop coru !
<lb n="1369"/>Ton serement as mout mal entendu ;
<lb n="1370"/>Mon esciant, fol plet avez meü.
<lb n="1371"/>De ton servise t'en ai loier rendu :
<lb n="1372"/>El puis d'enfer iras o Belzebu
<lb n="1373"/>Avec tes dieux Mahomet et Cahu. »</q>
<lb n="1374"/>Dist Aarofle : <q>« Gloz, trop avec vescu.
<lb n="1375"/>Ja vos donré un dolereus salu. »</q></ab>
<ab type="gv" n="XXXV">
<lb n="1376"/>Quant Aarofle voit Danebron morir,
<lb n="1377"/>Tel duel en a del sanc cuide partir.
<lb n="1378"/>Dist a Guillelme : <q>« Ne poez mes foïr.
<lb n="1379"/>Par Mahomet, a cui je doi servir,
<lb n="1380"/>Toz l'or del mont ne vos puet garantir
<lb n="1381"/>Que ne vos face de male mort morir.
<lb n="1382"/>Or vos convient mon roide espié sentir,
<lb n="1383"/>Dont je ai fet meint crestïen fenir.
<lb n="1384"/>Ja a Orenge ne porrez revertir
<lb n="1385"/>A la putain que je doi mout haïr,
<lb n="1386"/>Qui mon neveu Tiebaut a fet honir
<lb n="1387"/>Par ton cors sol, et du païs issir
<pb n="85"/>
<lb n="1388"/>Outre la mer, et Orenge guerpir,
<lb n="1389"/>Et de sa terre chacier et desaisir.
<lb n="1390"/>Par Mahomet, mal li vousis tolir !
<lb n="1391"/>Se je del tot ne vos faz repentir,
<lb n="1392"/>Jamés ne puisse realme maintenir.
<lb n="1393"/>Mes, se ton Deu voloies relenquir,
<lb n="1394"/>Et Mahomet aorer et servir,
<lb n="1395"/>Encor porroies seüremant garir.
<lb n="1396"/>— Dex, dist Guillelmes, que porré devenir ?
<lb n="1397"/>Ce Sarrazin voi de si grant aïr
<lb n="1398"/>Ainz de son cors ne poi mes nul veïr ;
<lb n="1399"/>Si est armez, n'a garde de foïr ;
<lb n="1400"/>Et de m'espee ai fet l'acier croisir,
<lb n="1401"/>Mon cheval voi le sanc del cors issir,
<lb n="1402"/>Bien sent soz moi qu'il est pres de cheïr ;
<lb n="1403"/>Et de paiens voi la terre covrir.
<lb n="1404"/>Aïde, Dex, qui tot as a baillir !
<lb n="1405"/>Or voi je bien que pres sui de morir ;
    <lb n="1406"/>Secor moi, Dex, par le tuen saint plesir.»<note resp="#AL">Guillemet fermant ajouté.</note></q></ab>
<ab type="gv" n="XXXVI">
<lb n="1407"/>Guillelmes a le paien regardé ;
<lb n="1408"/>Mout le voit grant, parcreü et quarré,
<lb n="1409"/>De lui fu graindre un plein pié mesuré ;
<lb n="1410"/>N'ot si grant home en la crestïenté.
<lb n="1411"/>De chieres armes ot son cors adoubé
<lb n="1412"/>Et en son dos un blanc hauberc safré ;
<lb n="1413"/>Totes les manches et le cors ot ollé
<lb n="1414"/>De chieres pierres, qui gietent grant clarté.
<lb n="1415"/>En son chief ot un chapel enfermé,
<lb n="1416"/>De cuir de tacre bien bolli et serré,
<lb n="1417"/>Et par desore, son vert elme jemé
<lb n="1418"/>A <num>.XXX.</num> laz, qui tot sont botoné.
<lb n="1419"/>El nasel ot un charboucle soudé,
<lb n="1420"/>Qui plus reluit que nul cierge enbrasé.
<lb n="1421"/>En son col ot un fort escu bouclé,
<lb n="1422"/>D'or et d'azur richement peinturé,
<pb n="86"/>
<lb n="1423"/>Et de sinople par grant nobilité ;
<lb n="1424"/>Quatre lïons i avoit tresgité
<lb n="1425"/>Et un dagron sor le pomel levé.
<lb n="1426"/>De bandes d'or fu bien l'escu lité
<lb n="1427"/>Et d'auqueton et de cerf enarmé,
<lb n="1428"/>La guige en fu d'un chier poile roé.
<lb n="1429"/>Que vos diroie del paien deffaé ?
<lb n="1430"/>A grant merveille ot bien son cors armé :
<lb n="1431"/>En son poing tint un grant espié quarré,
<lb n="1432"/>Dont l'alemele ot un espan de lé,
<lb n="1433"/>Le fer devant agu et afilé.
<lb n="1434"/>D'un mal serpent l'avoit envenimé ;
<lb n="1435"/>N'est hom en terre, se l’en avoit navré,
<lb n="1436"/>Que maintenant n'eüst le cuer crevé.
<lb n="1437"/>Ceinte ot l'espee au pont d'or esmeré ;
<lb n="1438"/>N'a si grant home en France le regné,
<lb n="1439"/>S'il l'avoit ceinte au flanc par le baudré,
<lb n="1440"/>Que sor la terre ne traïnast plein pié ;
<lb n="1441"/>Une toise ot, ce dit on par verté.
<lb n="1442"/>Rois Plantamor la dona Salatré,
<lb n="1443"/>Et Salatré, li rois d'Antiquité,
<lb n="1444"/>Si la dona l'amiré Aceré
<lb n="1445"/>Par nom d'acorde de son frere Morré
<lb n="1446"/>Cui il avoit le chief del bu sevré.
<lb n="1447"/>Tant a l'espee de roi en roi alé
<lb n="1448"/>Que or l'a cil qui maint home a maté
<lb n="1449"/>Et en bataille maint estor a finé.
<lb n="1450"/>C'est Aarofles, le frere Desramé,
<lb n="1451"/>Le plus fiers Turs dont onques fust parlé.
<lb n="1452"/>Le Sarrazin fu mout de mal pensé.
<lb n="1453"/>Desoz lui ot tel destrier amené
<lb n="1454"/>Qui porteroit <num>.II.</num> chevaliers armé
<lb n="1455"/>De plein eslés tote jor ajorné,
<lb n="1456"/>Ne l'en batroient li flanc ne li costé,
<lb n="1457"/>Ne poil de lui n'en seroit tressüé.
<lb n="1458"/>Avec tot ce est de si grant biauté
<lb n="1459"/>Ja n'en avroie la moitié aconté.
<lb n="1460"/>Li quens Guillelmes l'a forment golosé ;
<lb n="1461"/>Deu reclama, le roi de maiesté : 
<pb n="87"/>
<lb n="1462"/><q>« Glorïeus pere, qui me feïstes né,
<lb n="1463"/>Que desque ci, Sire, m'avez gardé,
<lb n="1464"/>Consant moi, Sire, par ta sainte bonté
<lb n="1465"/>Que je eüsse cel destrier abrivé.
<lb n="1466"/>Se a Orenge l'en avoie mené,
<lb n="1467"/>Je nel dorroie por une grant cité. »</q>
<lb n="1468"/>Le roi paien a li quens apelé :
<lb n="1469"/><q>« Sarrazins, frere, di par ta loiauté,
<lb n="1470"/>Que t'ai meffet dont m'as cuilli en hé ?
<lb n="1471"/>Se je t'ai rien ne tolu ne emblé,
<lb n="1472"/>Droit t'en feré tot a ta volenté,
<lb n="1473"/>Si hautement vos sera amendé. »</q>
<lb n="1474"/>Dist Aarofles : <q>« Mout as or fol pensé.
<lb n="1475"/>Par Mahomet, ne me vient pas a gré
<lb n="1476"/>Que nus hom croie la sainte Trinité
<lb n="1477"/>Ne le bautesme ne la crestïenté
<lb n="1478"/>Ne que Jhesu ait point de poesté.
<lb n="1479"/>S'einsi le croiz com je l’ai devisé,
<lb n="1480"/>Que en la Virge n'eüst humanité,
<lb n="1481"/>Je te leré aler a sauveté
<lb n="1482"/>Jusqu'a Orenge la mirable cité,
<lb n="1483"/>Puis la rendré mon frere Desramé
<lb n="1484"/>Et ta moillier avra Tiebaut l'Esclé.
<lb n="1485"/>Par tel maniere serons nos acordé ;
<lb n="1486"/>Ja autrement ne sera amendé.
<lb n="1487"/>— Voir, dist Guillelmes, trop m'avez demandé.
<lb n="1488"/>Je nel feroie por plein val d'or comblé.
<lb n="1489"/>Voir, mielz voudroie avoir le chief copé
<lb n="1490"/>Et piece a piece tot mon cors desmembré
<lb n="1491"/>Que je guerpisse le roi de maiesté.
<lb n="1492"/>Trop par iés fous, n'as point d'umilité.
<lb n="1493"/>Fel renoiez, tis cors ait maldahez !
<lb n="1494"/>Je ne te pris vaillant un chien tüé,
<lb n="1495"/>Ne toz tes dex un denier moneé.
<lb n="1496"/>Quanque tu as et dit et devisé,
<lb n="1497"/>Desdi ge tot en l'anor Damedé ;
<lb n="1498"/>Sel defendré a mon brant aceré. »</q>
<lb n="1499"/>A icest mot sont andui deffié.
</ab>
<pb n="88"/>
<ab type="gv" n="XXXVII">
<lb n="1500"/>Dist Aarofles : <q>« Guillelmes, or m'entant.
<lb n="1501"/>Je me combat a toi, et sez commant ?
<lb n="1502"/>Crestïenté, qu'ele ne vaut naient ;
<lb n="1503"/>Qui sor son chief la met, a tort la prent.
<lb n="1504"/>Et le bautesme desdi ge ensement,
<lb n="1505"/>Que ne li vaut plus que trespas de vent.
<lb n="1506"/>Totes voz messes ne li Deu sacrement,
<lb n="1507"/>Voz mariages ne vos espousement,
<lb n="1508"/>Ne cele loi que tienent vostre gent
<lb n="1509"/>N'est pas droiture, ainz est souduiement ;
<lb n="1510"/>Itel creance vint par enchantement.
<lb n="1511"/>Si com l'ai dit le met en covenant.
<lb n="1512"/>Je sai de voir, si n'en dout de naient,
<lb n="1513"/>Dex est lasus desor son firmament ;
<lb n="1514"/>Il n'a ça jus de terre plein arpent ;
<lb n="1515"/>Ainz est Mahom a son commandement.
<lb n="1516"/>Icel nos done et l'orage et le vent,
<lb n="1517"/>Le fruit des arbres, le vin et le forment ;
<lb n="1518"/>Lui doit on croire et fere son talant.
<lb n="1519"/>— Gloz, dist Guillelmes, de tot ce vos desment. »</q>
<lb n="1520"/>Li quens s'abaisse, vers la terre s'estent ;
<lb n="1521"/>Voit une lance, de son cheval la prant.
<lb n="1522"/>Lors s'entrevienent andui mout fierement ;
<lb n="1523"/>Mes li destriers Guillelme veit mout lent,
<lb n="1524"/>Cil au paien come quarriax destant.
<lb n="1525"/>Andui se fierent mout angoisseusement,
<lb n="1525a"/>Que li escu sont percié voirement,
<lb n="1526"/>Ainz des hauberz n'orent deffendement,
<lb n="1527"/>Lez les costez sont li fer en present ;
<lb n="1528"/>Poi se blecierent, navré sont nequedant.
<lb n="1529"/>Endui se hurtent einsi tres durement
<lb n="1530"/>Que a la terre li uns d'els l'autre estant ;
<lb n="1531"/>N'i a celui qui n'ait le cors sanglant.
</ab>
<pb n="89"/>
<ab type="gv" n="XXXVIII">
<lb n="1532"/>Li quens Guillelmes et le paiens josta.
<lb n="1533"/>Lor escuz percent et lor hauberz faussa,
<lb n="1534"/>Et li uns l'autre dedenz le cors navra,
<lb n="1535"/>Si que li sans contreval en cola.
<lb n="1536"/>Par tel aïr li uns l'autre bouta
<lb n="1537"/>Les cengles rompent et li poitrax quassa.
<lb n="1538"/>Jambes levees Guillelmes trebucha
<lb n="1539"/>Et Aarofles a terre reverssa.
<lb n="1540"/>Chascuns des hiaumes enz el sablon ficha,
<lb n="1541"/>Si que li cercles et le nasel brisa,
<lb n="1541a"/>Que par la bouche le sanc vermeil raia ;
<lb n="1542"/>Par un petit li cuers ne leur creva.
<lb n="1543"/>Ainz des destriers uns ne se remua ;
<lb n="1544"/>Cil au paien henist et braidona,
<lb n="1545"/>Del nés fronchi, del pié destre hoa ;
<lb n="1546"/>Sele ot el dos, onques ne desboucla.
<lb n="1547"/>Li Sarrazins premerains releva ;
<lb n="1548"/>Grant fu et fort, mes onques Deu n'ama ;
<lb n="1549"/>II se herice, come sengler froncha.
<lb n="1550"/>Traite a l'espee, qui luist et verdoia,
<lb n="1551"/>Par les enarmes son escu enbraça ;
<lb n="1552"/>Son cop entoise, vers le conte s'en va.
<lb n="1553"/>Or le garisse cil qui le mont forma !
<lb n="1554"/>Si com Guillelmes contremont se hauça,
<lb n="1555"/>Parmi son elme le paien l'asena.
<lb n="1556"/>Quanqu'il ataint contreval en rasa,
<lb n="1557"/>Le brant d'acier un petitet glaça.
<lb n="1558"/>Mors fust li quens, mes l'espee torna,
<lb n="1559"/>Et nostre Sire qui le baron tensa.
<lb n="1560"/>Deci qu'a terre le brant d'acier cola ;
<lb n="1561"/>Mien esciant plus d'un pié i entra.
<lb n="1562"/><q>« Dex, dist Guillelmes, quele espee ci a !
<lb n="1563"/>Fors Durendal soz ciel meillor n'en a. »</q>
<lb n="1564"/>Dist Aarofles : <q>« Dan glouz, or i parra
<lb n="1565"/>De vostre Deu com il vos aidera ;
<lb n="1566"/>Vostre proesce jusqu'a pou fenira. »</q>
<lb n="1567"/>Isnelement autre cop recovra ;
<pb n="90"/>
<lb n="1568"/>Ja le ferist, mes li quens se hasta ;
<lb n="1569"/>Del brant d'acier ruiste cop li dona
<lb n="1570"/>Parmi son elme, qui luit et flamboia ;
<lb n="1571"/>Tant par fu durs, que point n'en esgruna.
<lb n="1572"/>Li cops guenchi, par vertu devala,
<lb n="1573"/>Tot son escu devant esquartela ;
<lb n="1574"/>Mauvesement le paien assena.
<lb n="1575"/>Voit le Guillelmes, grant maltalant en a ;
<lb n="1576"/>Lui et s'espee mout forment ledenga :
<lb n="1577"/><q>« Par Deu, Joieuse, droit ot qui te blasma ;
<lb n="1578"/>Quant Charlemaine a Es vos me dona,
<lb n="1579"/>Voiant François, mout forment vos loa,
<lb n="1580"/>Qu'il n'ot si bone el naont fors Durendal.
<lb n="1581"/>Maldahé ait jamés te prisera
<lb n="1582"/>Ne tendra chiere nul jor que il vivra ! »</q>
<lb n="1583"/>Par pou a terre li quens ne la gita.
<lb n="1584"/>Dist li paiens : <q>« Mauvesement vos va ;
<lb n="1585"/>Vostre proesce hui cest jor vos faudra.
<lb n="1586"/>Qui fist t'espee ? Mauvés hom la forja. »</q>
<lb n="1587"/>II tint la soe, qui luit et verdoia ;
<lb n="1588"/>Par tel aïr contremont la hauça,
<lb n="1589"/>Ja l'en ferist, mes li quens recovra ;
<lb n="1590"/>Par grant vertu le brant li envoia,
<lb n="1591"/>Que son escu li fendi et copa.
<lb n="1592"/>Par grant vertu Joieuse devala,
<lb n="1593"/>Que l’un des pans del hauberc li osta
<lb n="1594"/>Et le clavein rompi et desbenda.
<lb n="1595"/>Toute la cuisse del cors li dessevra ;
<lb n="1596"/>Plus d'une toise li paiens chancela,
<lb n="1597"/>A l'arester toz envers trebucha.
<lb n="1598"/>Voit le Guillelmes, Danledeu en loa ;
<lb n="1599"/>Lui et sa mere doucement reclama ;
<lb n="1600"/>De cele hanor forment le mercia.</ab>
<ab type="gv" n="XXXIX">
<lb n="1601"/>Li quens Guillelmes a le paien veü,
<lb n="1602"/>Qui tint l'espee, enbracié son escu. 
<pb n="91"/>
<lb n="1603"/>Mout le voit grant et hidex et corssu ;
<lb n="1604"/>De lui fu greindres le chief desus le bu ;
<lb n="1605"/>Forment redoute son brant d'acier molu.
<lb n="1606"/>Li ber reclaime le digne nom Jhesu
<lb n="1607"/>Et tint Joieuse qui Charlemaine fu.
<lb n="1608"/>Par tel aïr a le paien feru
<lb n="1609"/>Devers senestre entre col et l'escu
<lb n="1610"/>L'auberc li tranche, le clavein a rompu.
<lb n="1611"/>Par grant aïr a le brant descendu,
<lb n="1612"/>Toute la cuisse li dessevra del bu ;
<lb n="1613"/>Li quens le hurte, envers l'a abatu.
<lb n="1614"/>Quant il le voit enmi le pré cheü,
<lb n="1615"/>Sachiez de voir grant joie en a eü.
<lb n="1616"/>Dist a Joieuse : <q>« Benoite soies tu !
<lb n="1617"/>Mien esciantre, onques mieudre ne fu. »</q>
<lb n="1618"/>Le Sarrazin escria par vertu :
<lb n="1619"/><q>« Gloz, dist Guillelmes, fol plet avez meü.
<lb n="1620"/>A ceste espee vos ai fet tel salu
<lb n="1621"/>Dont je vos ai le cuer mout irascu ;
<lb n="1622"/>Abatue ai la vostre grant vertu.
<lb n="1623"/>Qui que gaeint, vos i avez perdu.
<lb n="1624"/>Fetes eschace de fresne ou de seü.
<lb n="1625"/>Or sera mes tres bien aperceü
<lb n="1626"/>Que vos avez Guillelme coneü,
<lb n="1627"/>Cil au cor nes, qui tant mal a eü,
<lb n="1628"/>Qui ainz n'ama Sarrazin mescreü.
<lb n="1629"/>Un poi vos ai de cest brant assentu ;
<lb n="1630"/>Cuvert paien, or a il bien paru
<lb n="1631"/>Que mielz vaut Dex que Mahom ne Cahu.
<lb n="1632"/>El puis d'enfer iras o Belzebu,
<lb n="1633"/>Avec ton Deu Mahomet malostru. »</q>
<lb n="1634"/>Lors a sesi le bon destrier crenu ;
<lb n="1635"/>Li quens i monte par l'estrier d'or batu.
<lb n="1636"/><num>.II.</num> foiz l'eslesse parmi le pré herbu,
<lb n="1637"/>Et li destriers li randone menu ;
<lb n="1638"/>Ne s'i tenist chevrel ne cerf ramu.
<lb n="1639"/><q>« Dex, dist Guillelmes, com m'avez secoru !
<lb n="1640"/>Or n'ai mes garde de paien mescreü. »</q>
<lb n="1641"/>Atant s'en torne, le Turc leit estendu.
<pb n="92"/>
<lb n="1642"/>Dist Aarofles : <q>« Guillelmes, ou vas tu ?
<lb n="1643"/>Parole a moi, si ait t'ame salu. »</q></ab>
<ab type="gv" n="XL">
<lb n="1644"/>Dist Aarofles : <q>« Guillelmes, entendez ;
<lb n="1645"/>Parlez a moi, gentix quens henorez.
<lb n="1646"/>Je voi tres bien que je sui afolez,
<lb n="1647"/>Ne ja de ci ne seré mes levez
<lb n="1648"/>Se je ne sui en charrete menez ;
<lb n="1649"/>Ja autrement ne seré remüez,
<lb n="1650"/>Car perdu ai la cuisse o tot le lez.
<lb n="1651"/>Mes, por Mahom, mon cheval me rendez ;
<lb n="1652"/>Mout richement iert vers vos rachetez :
<lb n="1653"/>De l'or d'Arrabe sera <num>.II.</num> foiz pesez,
<lb n="1654"/>Et voz neveus toz quites en ravrez
<lb n="1655"/>Qu'en prison tienent Sarrazin a noz nez. »</q>
<lb n="1656"/>Guillelmes cuide qu'il die faussetez,
<lb n="1657"/>Por lui traïr s'est issi porpensez ;
<lb n="1658"/>Dist au paien : <q>« De folie parlez !
<lb n="1659"/>Je nel donrai por <num>.XIIII.</num> citez.
<lb n="1660"/>Or m'en iré et vos ci remendrez
<lb n="1661"/>Tant que je ere de France retornez.
<lb n="1662"/>S'il vos anuie, sor costé vos tornez ;
<lb n="1663"/>Mout longuement, je cuit, i remandrez.
<lb n="1664"/>Cuvert paien, le tuen cors ait dahez ;
<lb n="1665"/>Car le cheval jamés jor ne ravrez,
<lb n="1666"/>Ainz l'en menré et si'n aiez mal grez. »</q>
<lb n="1667"/>Ot le Arofles, par pou qu'il n'est desvez.
<lb n="1668"/>A haute voiz s'est li fel escrïez :
<lb n="1669"/><q>« Haï, Guillelmes, com fet cheval avez !
<lb n="1670"/>Par Mahomet, le meillor en menez
<lb n="1671"/>Qui onques fust veüz ne esgardez.
<lb n="1672"/>Mout amble tost et si par est soef
<lb n="1673"/>Hom qui sus siet ne puet estre lassez.
<lb n="1674"/>Tant par cort tost et si est abrivez
<lb n="1675"/>An vaus n'en tertres ne puet estre encombrez,
<lb n="1676"/>Le pire poil desus lui tressüez ; 
<pb n="93"/>
<lb n="1677"/>Onques por corre ne pot estre grevez ;
<lb n="1678"/>Ne s'i tendroit un oisel empenez ;
<lb n="1679"/>Plus tost seroit une eve trespassez
<lb n="1680"/>Que uns poisson n'i seroit tresnoez.
<lb n="1681"/>Bien porteroit <num>.II.</num> chevaliers armez
<lb n="1682"/>A plein eslés <num>.II.</num> jorz toz ajornez,
<lb n="1683"/>Ja n'en seroit estanchiez ne lassez.
<lb n="1684"/>Onques ne fu ne seigniez ne ferrez ;
<lb n="1685"/>Ongles a durs plus qu'aciers retemprez.
<lb n="1686"/>Par lui ai ge conquis mes heritez ;
<lb n="1687"/>Si en estoie cremuz et redoutez
<lb n="1688"/>Des les porz d'Apre deci en Balesguez.
<lb n="1689"/>Puis que je ere desor lui adoubez
<lb n="1690"/>Et je tenoie mon bon brant acerez,
<lb n="1691"/>Puis ne doutoie ne rois ne amirez.
<lb n="1692"/>Par mon cors sol ai <num>.M.</num> homes matez,
<lb n="1693"/>Ainz mes sanz toi n'en fu unz eschapez.
<lb n="1694"/>Ha, Folatille, tant jorz vos ai gardez !
<lb n="1695"/>Or t'ai perdu et si sui afolez,
<lb n="1696"/>Et a toz jorz honiz et vergondez ;
<lb n="1697"/>Mes nequedent mout sui de vos irez.
<lb n="1698"/>Par Mahomet, ou mi cors est voez,
<lb n="1699"/>De vos me poise plus que de moi assez.
<lb n="1700"/>Quar le me rent, Guillelmes au cort nes ;
<lb n="1701"/>Bien l'avez point, or le me ramenez ;
<lb n="1702"/>Je te ferai totes tes volentez.
<lb n="1703"/>— Gloz, dist Guillelmes, je cuit vos me gabez.
<lb n="1704"/>Par saint Denis, quant de moi partirez,
<lb n="1705"/>Moi ne autrui jamés ne forferez ;
<lb n="1706"/>Ne vaudrez gueres quant vos m'eschaperez. »</q>
<lb n="1707"/>Isnelement est vers lui retornez ;
<lb n="1708"/>Et li paiens de dolor s'est pasmez ;
<lb n="1709"/>N'est pas merveille, quar a mort est navrez.
<lb n="1710"/>De son cheval s'est li quens aclinez ;
<lb n="1711"/>Le brant d'acier li a desceint del lez,
<lb n="1712"/>De cel meïsmes li a le chief copez.
<lb n="1713"/>Or est li quens auques asseürez.
<lb n="1714"/>Del bon cheval estoit jambe aterrez ;
<lb n="1715"/>Et prist les armes au paien desfaez.
<pb n="94"/>
<lb n="1716"/>Isnelement s'en est li quens armez,
<lb n="1717"/>Puis a lacié le vert elme gemez,
<lb n="1718"/>Aprés a ceint le brant, qui fu letrez ;
<lb n="1719"/>Joieuse pent a l'arçon noelez.
<lb n="1720"/>Hastivement est li quens remontez,
<lb n="1721"/>A son col pent le fort escu bouclez.
<lb n="1722"/>Le Turc resemble plus c'ome qui soit nez.
<lb n="1723"/>Vint a Baucent, qui mout estoit lassez ;
<lb n="1724"/>Le frein li oste, la sele et le poitrez.
<lb n="1725"/>Por ce le fet li frans quens henorez
<lb n="1726"/>Qu'il ne soit pris ne des paiens menez ;
<lb n="1727"/>Et mielz corra et plus iert delivrez.
<lb n="1728"/>Lors s'en torna, s'est a Dex commandez.
<lb n="1729"/>Sa langue torne, ses latins est müez :
<lb n="1730"/>Grezois parole, qu'il en fu doctrinez ;
<lb n="1731"/>Sarrazinois resavoit il assez ;
<lb n="1732"/>De toz langages ert bien enlatinez.
<lb n="1733"/>D'armes paienes iert mout bien adoubez ;
<lb n="1734"/>Estrangement iert grande sa fiertez.
<lb n="1735"/>Baucent le suit sanz frein, tot desselez.
<lb n="1736"/>Dex le garisse, qui en croiz fu penez !
<lb n="1737"/>De paiens est veüz et avisez ;
<lb n="1738"/>Se il le tienent, ja sera affolez.</ab>
<ab type="gv" n="XLI">
<lb n="1739"/>Vet s'en Guillelmes parmi la terre estraigne ;
<lb n="1740"/>C'est Urïene, qui tot anors sofraigne,
<lb n="1741"/>Quar ainc n'i ot un jornal de gaaigne.
<lb n="1742"/><q>« Dex, dist li quens, com dolereuse ovraigne !
<lb n="1743"/>En Aleschans ai perdu ma compaigne,
<lb n="1744"/>Ja n'iert mes jor que mis cuers ne se plaigne.
<lb n="1745"/>De mes neveus ma grant dolor m'agraigne,
<lb n="1746"/>Qu'en prison tienent li Sarrazin d'Espaigne
<lb n="1747"/>Desoz l'Archant, en mer, en une haigne.
<lb n="1748"/>Dex les secore et li saint de Bretaigne ! »</q>
<lb n="1749"/>Ja n'en istront por roi ne por chastaigne ;
<lb n="1750"/>Se Renoart, qui maint paien mehaigne, 
<pb n="95"/>
<lb n="1751"/>Ne les en giete, fet ont male gaeigne,
<lb n="1752"/>Mes ainz en ert perciee meinte entraigne.
<lb n="1753"/>Vet s'en Guillelmes, poignant vers la montaigne ;
<lb n="1754"/>Baucent le suit, qui mout durement seigne.
<lb n="1755"/>Si com Guillelmes entra en une pleigne,
<lb n="1756"/>Encontra il les Turs de Buriaigne,
<lb n="1757"/>Cels de Palerne et ceus de Gorgataigne,
<lb n="1758"/>Si les conduit Desreez d'Aquitaigne,
<lb n="1759"/>Baudus li fel a la chiere grifaigne,
<lb n="1760"/>N'ot si felon jusqu'as vaus d'Alemaigne ;
<lb n="1761"/>Onc en sa terre n'ot ne ligne ne laigne.
<lb n="1762"/>Cheval ot bon et en sa lance ensaigne ;
<lb n="1763"/>Et Desreez chevauchoit une aufeigne.
<lb n="1764"/>Guillelme quierent, dont il ont grant engaigne.
<lb n="1765"/>Quant il le voient, l'uns a l'autre l'ensaigne :
<lb n="1766"/><q>« Qui est or cil qui porte tel ensaigne ?
<lb n="1767"/>Armes a riches et de mout bone ovraigne.
<lb n="1768"/>Alons encontre sanz nule demoraigne. »</q></ab>
<ab type="gv" n="XLII">
<lb n="1769"/>Dist Desreez : <q>« Baudus, le filz Aiquin,
<lb n="1770"/>Vois tu celui qui la vient cel chemin ?
<lb n="1771"/>Un sor baucent le suit tot le traïn,
<lb n="1772"/>As armes semble Arofles mon cousin,
<lb n="1773"/>Le meillor roi c'onques beüst de vin ;
<lb n="1774"/>Onques el mont n'ot si fier Sarrazin,
<lb n="1775"/>Je cuit mort a le conte palazin,
<lb n="1776"/>Cel au cort nes, le baron de put lin.
<lb n="1777"/>Bien reconnois le sor baucent rossin. »</q>
<lb n="1778"/>Et dist Baudus : <q>« Par mon deu Apolin,
<lb n="1779"/>Au chevauchier semble mal Barbarin ! »</q>
<lb n="1780"/>A icest mot s'eslessent li cosin,
<lb n="1781"/>Guillelme encontrent par delez un sapin.
<lb n="1782"/>Baudus parole, n'ot pas le cuer frarin ;
<lb n="1783"/>Dist a Guillelme : <q>« Dont venez si matin ?
<lb n="1784"/>Ou irez vos, dites, sire cosin ? »</q>
<lb n="1785"/>Li quens respont et dist en son latin,
<lb n="1786"/>Par grant voidie parole au Sarrazin :
<pb n="96"/>
<lb n="1787"/><q>« Par Mahomet, Baudus, le filz Aiquin,
<lb n="1788"/>Je ai lessié le roi Alipatin
<lb n="1789"/>Desoz l'Archant delez un pin ombrin.
<lb n="1790"/>La ai lessié Guillelme mort souvin,
<lb n="1791"/>Je l’ai ocis a mon brant acerin.
<lb n="1792"/>La le desarment de l’auberc doublentin
<lb n="1793"/>Et je m'en vois, s'en menré Acarin
<lb n="1794"/>Et Danebur et son frere Calpin
<lb n="1795"/>Et Aucebier, le frere Estormarin ;
<lb n="1796"/>Quar a Orenge veil estre le matin,
<lb n="1797"/>Guiborc prendrai et le paleis marbrin,
<lb n="1798"/>Bien i porroiz herbergier le matin ;
<lb n="1799"/>Puis la rendrai Tiebaut nostre cosin. »</q>
<lb n="1800"/>Lors s'en passe outre, si tint le chief enclin ;
<lb n="1801"/>II le commandent a leur Deu Apolin.
<lb n="1802"/>Bien s'en alast li quens sor Folatin,
<lb n="1803"/>Mes li paien ont veü son hermin
<lb n="1804"/>Et ses <num>.II.</num> chauces, qui furent de sanguin ;
<lb n="1805"/>Par ce conurent n'estoit pas lor cosin.
<lb n="1806"/>A voiz s'escrïent tot ensemble a un brin :
<lb n="1807"/><q>« Par Mahomet, n'en irez mie einsint ;
<lb n="1808"/>Ne vos i vaut barat un romaisin !
<lb n="1809"/>Ahi, Guillelmes, fel traïtre mastin,
<lb n="1810"/>Tant vos savez de barat et d'engin ! »</q></ab>
<ab type="gv" n="XLIII">
<lb n="1811"/>Li Sarrazin sont de pute maniere,
<lb n="1812"/>Marchis Guillelme esgardent par derriere ;
<lb n="1813"/>Voient l'ermine, qui pant vers l’estriviere,
<lb n="1814"/>Et de sa chauce iert route la lasniere,
<lb n="1815"/>Cele de fer, dont la maille estoit chiere ;
<lb n="1816"/>La chauce pert, qui n'estoit pas antiere.
<lb n="1817"/>Voient Baucent, qui le suit la poudriere ;
<lb n="1818"/>Lors sevent bien c'est li quens Brace Fiere.
<lb n="1819"/>A voiz s'escrïent : <q>« Fel traïtre boisiere,
<lb n="1820"/>Ne la garrez a pui ne a riviere ! »</q>
<lb n="1821"/>Ot le Guillelmes, si dist parole fiere : 
<pb n="97"/>
<lb n="1822"/><q>« Par Deu, glotons de mauvese maniere,
<lb n="1823"/>Ne vos pris toz une vil chamberere,
<lb n="1824"/>Quar je voi bien n'i a mestier proiere ;
<lb n="1825"/>Mes, se Dex plest et le baron saint Pere,
<lb n="1826"/>De l'un de vos feré je une biere. »</q>
<lb n="1827"/>Point Folatile, qui plus cort de levriere,
<lb n="1828"/>Fiert Desreé devant a l'encontriere.
<lb n="1829"/>Ne li valut la targe une espaniere,
<lb n="1830"/>La veille broigne le rain de la fochiere ;
<lb n="1831"/>Parmi le cuer mit sa lance pleniere,
<lb n="1832"/>Mort le trebuche tres enmi la proiere.
<lb n="1833"/>Ainz que li rois ait guerpi l'estriviere,
<lb n="1834"/>Saisist Guillelmes l'espié o la baniere,
<lb n="1835"/>Plus tost s'en torne qu'aloë menuiere.
<lb n="1836"/>Baudus l'enchauce parmi une jonchiere
<lb n="1837"/>Et bien <num>.X.M.</num> de la gent aversiere.
<lb n="1838"/>Baucent acloent au pié d'une rochiere,
<lb n="1839"/>Tot le detranchent comme gent pautoniere ;
<lb n="1840"/>Et le marchis ont navré en la chiere.</ab>
<ab type="gv" n="XLIV">
<lb n="1841"/>Li quens Guillelmes s'en vet sor Folatise.
<lb n="1842"/>Baudus l'enchauce, qui durement se prise,
<lb n="1843"/>Cil de Palerne et cil de Malatise
<lb n="1844"/>Et cil de Persse et cil de Monfelise
<lb n="1845"/>Et cil de Sutre et cil de vers Larise.
<lb n="1846"/>Devant les autres le suit tot a devise
<lb n="1847"/>Baudus le fel, qui durement se prise ;
<lb n="1848"/>Sist el cheval, qui li cort de grant guise ;
<lb n="1849"/>Des esperons les costez li encise ;
<lb n="1850"/>Et cil s'en vet mout tost a garantise :
<lb n="1851"/>Li rois de gloire, qui tot a en justise,
<lb n="1852"/>Doint au paien que sa char soit malmise !
<lb n="1853"/>Li cuens Guillelmes n'a garde en nule guise,
<lb n="1854"/>Se desoz lui ne chiet son Folatise.
</ab>
<pb n="98"/>
<ab type="gv" n="XLV">
<lb n="1855"/>Veit s'en Guillelmes, li marchis au cort nes,
<lb n="1856"/>Sor Folatise son destrier sejornez.
<lb n="1857"/>Tuit sont si home ocis et decopez,
<lb n="1858"/>Et si neveu toz <num>.VII.</num> emprisonez ;
<lb n="1859"/>Ja n'en istront nul jor de lor aez
<lb n="1860"/>Jusquë il erent par Renoart gitez,
<lb n="1861"/>Qui encore est a Loon la cité,
<lb n="1862"/>En la cuisine ou il a converssé ;
<lb n="1863"/>Par celui erent li baron delivré.
<lb n="1864"/>Aprés le conte sont paien arouté ;
<lb n="1865"/>Par puis, par tertres ont li Turs galopé,
<lb n="1866"/>Mes li marchis a tant esperoné
<lb n="1867"/>C'une grant liue a paiens trespassé,
<lb n="1868"/>Dont li est vis qu'il soit a sauveté.
<lb n="1869"/>Tot belement a son cheval mené,
<lb n="1870"/>Le sor Baucent a forment regreté.
<lb n="1871"/>Li quens s'areste soz un arbre ramé,
<lb n="1872"/>Por son cheval tant qu'il ait estalé.
<lb n="1873"/>Ainz qu'il eüst tot son estal finé,
<lb n="1874"/>Voit de paiens tot le tertre rasé,
<lb n="1875"/>Baudus devant, le frein abandoné,
<lb n="1876"/>La lance droite, le gonfanon fermé.
<lb n="1877"/>A haute voiz a Guillelme escrïé :
<lb n="1878"/><q>« Sire Guillelmes, on vos a tant loé
<lb n="1879"/>Qu'il n'est nus hom de la vostre bonté,
<lb n="1880"/>Tornez a moi sol tant c'aions josté.
<lb n="1881"/>— Dex, dist li quens, par ta grant pïeté !
<lb n="1882"/>Cil gloz lechierres m'a hui tant ramponé,
<lb n="1883"/>La soe chace m'a durement grevé,
<lb n="1884"/>Forment m'a hui traveillié et pené,
<lb n="1885"/>Par lui ont hui paien Baucent tüé ;
<lb n="1886"/>Forment m'en poise, quar mout l'avoie amé ;
<lb n="1887"/>Mes par mon chief ja sera comparé. »</q>
<lb n="1888"/>Vers le paien a le cheval hurté,
<lb n="1889"/>Et li paien ne l'a pas redouté.
<lb n="1890"/>De plein eslés sont endui encontré,
<lb n="1891"/>Leur escu sont percié et estroé ; 
<pb n="99"/>
<lb n="1892"/>Mes des hauberz n'i a maille faussé.
<lb n="1893"/>Les lances brisent, li fust en sont quassé,
<lb n="1894"/>Plus d'une toise sont li tronçon volé.
<lb n="1894a"/>Li quens Guillelmes fu mout de grant fierté ;
<lb n="1894b"/>Par tel aïr a le paien hurté
<lb n="1894c"/>C'andui li pié sont de l’estrié colé ;
<lb n="1895"/>L'arçon dariere a par mi tronçoné ;
<lb n="1896"/>Jambes levees l'a jus acraventé ;
<lb n="1897"/>Puis tant la main, s'a le cheval combré.
<lb n="1898"/>Mien escïentre, ja l'en eüst mené ;
<lb n="1899"/>Mes Sarrazin li sont pres del costé,
<lb n="1900"/>Plus de <num>.L.</num>, de ferir apresté.
<lb n="1901"/>Voit le Guillelmes, tot le sanc ot müé.
<lb n="1902"/>Il trest l'espee au pont d'or noelé,
<lb n="1903"/>Au bon destrier a lués le chief copé :
<lb n="1904"/>Ne velt que l'aient Sarrazin ne Escler.
<lb n="1905"/>Au tor françois a <num>.II.</num> Turs craventé.
<lb n="1906"/>Poignant s'en torne, n'i a plus demoré ;
<lb n="1907"/>Droit vers Orenge a son chemin torné.
<lb n="1908"/>Or le conduie Jhesu a sauveté !
<lb n="1909"/>Et Sarrazin ont Baudus remonté ;
<lb n="1910"/>De totes parz sont paien assemblé,
<lb n="1911"/>Et Desramez i vint o son barné,
<lb n="1912"/>Ensemble o lui sont <num>.XX.</num> rois coroné.
<lb n="1913"/>Communaument ont dit et devisé,
<lb n="1914"/>Et tuit li rois desor Mahom juré
<lb n="1915"/>Qu'il nel leront a passage n'a gué
<lb n="1916"/>Jusquë il Paient en Orenge enserré,
<lb n="1917"/>Puis le prendront par vive poesté,
<lb n="1918"/>Si le rendront le neveu Desramé,
<lb n="1919"/>Tiebaut d'Arrabe, qu'il a desherité
<lb n="1920"/>Et de sa fame honi et vergondé.
<lb n="1921"/>Mes, se Deu plest, tuit erent parjuré ;
<lb n="1922"/>Ja ne verront ançois un mois passé
<lb n="1923"/>Que il seront si forment encombré
<lb n="1924"/>N'i avra cil, tant ait le cuer osé,
<lb n="1925"/>Rois, amirés, n'aumaçor ne Escler,
<lb n="1926"/>Qui de peor n'ait tot le sanc müé.
<lb n="1927"/>Se Dex garist Renoart l'aduré
<pb n="100"/>
<lb n="1928"/>Et son tinel, qu'il a grant et quarré,
<lb n="1929"/>Par lui seront paien desheritez.</ab>
<ab type="gv" n="XLVI">
<lb n="1930"/>Veit s'en Guillelmes, le marchis au vis fier,
<lb n="1931"/>A esperons, n'a soing de l'atargier.
<lb n="1932"/>Paien l'enchaucent plus de <num>.XXX.</num> millier,
<lb n="1933"/>Mes li marchis siet sor si bon destrier,
<lb n="1934"/>S'il ne li chiet, ne les prise un denier.
<lb n="1935"/><num>.II.</num> liues granz a passé averssiers ;
<lb n="1936"/>En un val entre, s'a puié un rochier,
<lb n="1937"/>Et voit d'Orenge la tor et le clochier,
<lb n="1938"/>Et Glorïete, son grant palés plenier,
<lb n="1939"/>Les murs d'areine qu'il ot fet batillier.
<lb n="1940"/><q>« Dex, dist li quens, qui tot as a baillier,
<lb n="1941"/>A com grant joie je m'en issi l'autrier !
<lb n="1942"/>Puis ai perdu tant vaillant chevalier
<lb n="1943"/>Ou je n'avrai mes nul jor recovrier !
<lb n="1944"/>Haï, Guiborc, gentix franche moillier,
<lb n="1945"/>Quant vos savrez cest mortel encombrier
<lb n="1946"/>De mes neveuz, que tant avïez chier,
<lb n="1947"/>Gié cuit li dels vos fera enragier. »</q>
<lb n="1948"/>Li quens se pasme sor le col del destrier,
<lb n="1949"/>Ja alast jus, ne fussent li estrier.
<lb n="1950"/>Lors s'en torna poignant tot un santier ;
<lb n="1951"/>Poez savoir n'ot en lui qu'aïrier.
<lb n="1952"/>Jusqu'a Orenge ne volt resne sachier ;
<lb n="1953"/>Vient a la porte, s'apela le portier ;
<lb n="1954"/>A haute voiz commença a huchier :
<lb n="1955"/><q>« Ovre la porte, lei jus le pont glacier ;
<lb n="1956"/>Haste toi, frere, mout en ai grant mestier. »</q>
<lb n="1957"/>Quant li portiers l'a oï si coitier,
<lb n="1958"/>Sor la tornele s'est alé apoier ;
<lb n="1959"/>Ne connut mie del marchis au vis fier,
<lb n="1960"/>Ne desoz lui son auferrant corssier,
<lb n="1961"/>Ne de l'anseigne, que il vit baloier,
<lb n="1962"/>Ne del vert hiaume, ne l'escu de quartier ; 
<pb n="101"/>
<lb n="1963"/>Cuida qu'il fust de la gent l'averssier
<lb n="1964"/>Qui le vousist traïr et engignier.
<lb n="1965"/>Dist a Guillelme : <q>« Or vos traiez arrier !
<lb n="1966"/>Car, par saint Jaque a cui je voil proier,
<lb n="1967"/>S'un sol petit vos voi plus aprochier,
<lb n="1968"/>Tel vos donré sor cel elme vergier
<lb n="1969"/>Que del cheval vos feré trebuchier,
<lb n="1970"/>Si m'aïst Dex et li bers saint Richier !
<lb n="1971"/>Alez vos en, traïtre losengier ;
<lb n="1972"/>Guillelmes doit de l'Archant repairier.
<lb n="1973"/>Cuidiez vos ore que nos soions berchier ? »</q>
<lb n="1974"/>Et dist li quens : <q>« Amis, ne t'esmaier ;
<lb n="1975"/>Je suis Guillelmes, le marchis au vis fier,
<lb n="1976"/>Qui en l'Archant ala son duel vengier
<lb n="1977"/>Por Vivïen secorre et aïdier.
<lb n="1978"/>Receü ai si mortel encombrier,
<lb n="1979"/>Mort sont mi home, n'i a nul recovrier ;
<lb n="1980"/>Et je meïsmes n'ai pas le cors entier. »</q>
<lb n="1981"/>Li portier l'ot, prist soi a merveillier ;
<lb n="1982"/>De Deu de gloire se commence a seignier.</ab>
<ab type="gv" n="XLVII">
<lb n="1983"/>Li quens Guillelmes s'est durement hastez ;
<lb n="1984"/>Dist au portier : <q>« Amis, la porte ovrez !
<lb n="1985"/>Je suis Guillelmes, ja mar le mesquerrez. »</q>
<lb n="1986"/>Dist li portier : <q>« Sire, un peu vos soffrez.
<lb n="1987"/>G'irai la sus, aparmain me ravrez. »</q>
<lb n="1988"/>De la tornele s'est mout tost devalez,
<lb n="1989"/>En Glorïete monta par les degrez ;
<lb n="1990"/>Vint a Guiborc, mout s'est haut escrïez :
<lb n="1991"/><q>« Gentil contesse, fet il, quar vos hastez.
<lb n="1992"/>La defors est un chevalier armez
<lb n="1993"/>Sor un cheval, ainc ne fu veü tel.
<lb n="1994"/>D'armes paienes est mout bien adoubez,
<lb n="1995"/>Estrangement est grande sa fiertez ;
<lb n="1996"/>Bien resamble home qui d'estor soit tornez,
<pb n="102"/>
<lb n="1997"/>Car j'ai veüz ses braz ensanglantez ;
<lb n="1998"/>Mout par est grant sor son cheval armez,
<lb n="1999"/>Et dist qu'il est Guillelmes au cort nez.
<lb n="2000"/>Venez i, dame, por Deu, si le verrez. »</q>
<lb n="2001"/>Ot le Guiborc, le sanc li est müez.
<lb n="2002"/>Ele desçant del palés segnorez ;
<lb n="2003"/>Vient as batailles amont sor les fossez,
<lb n="2004"/>Dist a Guillelme : <q>« Vassal, que demandez ? »</q>
<lb n="2005"/>Li quens respont : <q>« Dame, la porte ovrez
<lb n="2006"/>Isnelement et cel pont m'avalez,
<lb n="2007"/>Quar ci m'enchauce Baudus et Desramez,
<lb n="2008"/><num>.XX.M.</num> paien as verz hiaumes jemmez.
<lb n="2009"/>Se ci m'ateignent, tot sui a mort livrez.
<lb n="2010"/>Gentil contesse, por Deu la porte ovrez
<lb n="2011"/>Isnelement et si vos enhastez. »</q>
<lb n="2012"/>Et dist Guiborc : <q>« Vassal, n'i enterrez.
<lb n="2013"/>Tote sui sole, n'a o moi home nez
<lb n="2014"/>Fors cest portier et un clerc ordenez
<lb n="2015"/>Et un enfant, n'a pas <num>.XV.</num> anz passez,
<lb n="2016"/>Et fors nos dames, qui les cuers ont irez
<lb n="2017"/>Por lor mariz, que mis sire a menez
<lb n="2018"/>En Aleschans sor paiens deffaez.
<lb n="2019"/>N'i avra porte ne guichet deffermez
<lb n="2020"/>Jusque Guillelmes soit ariere tornez,
<lb n="2021"/>Li gentix quens, qui de moi est amez.
<lb n="2022"/>Dex le garisse, qui en croiz fu penez ! »</q>
<lb n="2023"/>Ot le li quens, vers terre est enclinez ;
<lb n="2024"/>De pitié plore li marchis henorez.
<lb n="2025"/>L'eve li cole fil a fil lonc le nes.
<lb n="2026"/>Guiborc l'apele quant fu amont levez :
<lb n="2027"/><q>« Estes vos ce Guillelmes au cort nez ?
<lb n="2028"/>— Oïl voir, dame, mout grant tort en avez.
<lb n="2029"/>Mout me merveil quant ne me ravisez ;
<lb n="2030"/>Je sui Guillelmes, ja mar le mesquerrez. »</q>
<lb n="2031"/>Et dist Guiborc : <q>« Sarrazins, vos mentez.
<lb n="2032"/>Par saint Denis, qui est mes avoez,
<lb n="2033"/>Ançois verré la boce sor le nes
<lb n="2034"/>Que devant Rome li fist rois Ysorez,
<lb n="2035"/>C'est une enseigne que je connois assez, 
<pb n="103"/>
<lb n="2036"/>Et une plaie qui est par dedelez,
<lb n="2037"/>Qu'en la bataille li fist Tiebaut l'Escler,
    <lb n="2038"/>Qu'il vos soit porte ne guichet deffermez.»<note resp="#AL">Guillemet fermant ajouté.</note></q></ab>
<ab type="gv" n="XLVIII">
<lb n="2039"/>Li quens Guillelmes se hasta de l’antrer ;
<lb n="2040"/>N'est pas merveille, forment se doit douter,
<lb n="2041"/>Qu'anprés lui ot le chemin fresteler
<lb n="2042"/>De cele gent qui nel pueent amer.
<lb n="2043"/><q>« Franche contesse, dist Guillelmes le ber,
<lb n="2044"/>Trop longuement me fetes demorer.
<lb n="2045"/>Vez de paiens toz ces tertres raser.
<lb n="2046"/>Se ci m'ateignent, a mort serai livrez ;
<lb n="2047"/>Tot l'or del monde ne me puet garander.
<lb n="2048"/>— Voir, dist Guiborc, tres bien oi au parler
<lb n="2049"/>Que mar devez Guillelme resembler,
<lb n="2050"/>Car ainc nel pot nus Turs espoenter.
<lb n="2051"/>Mes, par cel Deu que je doi aorer,
<lb n="2052"/>N'i ferai porte ne guichet deffermer
<lb n="2053"/>Jusque je voie vostre chief dessarmer
<lb n="2054"/>Et sor le nes la boce as elz mirer,
<lb n="2055"/>Quar plusors homes se samblent de parler,
<lb n="2056"/>Et je sui sole, ne me doit on blasmer. »</q>
<lb n="2057"/>Ot le li quens, n'ot en lui qu'aïrer ;
<lb n="2058"/>L'elme deslace, lait la ventaille aler.
<lb n="2059"/><q>« Dame, dist il, or poez esgarder. »</q>
<lb n="2060"/>Si com Guiborc le prist a aviser,
<lb n="2061"/>Parmi les chans voit <num>.C.</num> paiens aler.
<lb n="2062"/>De vers Tollete venoient de preer ;
<lb n="2063"/>Corsout d'Averse les fist de l'ost sevrer,
<lb n="2064"/>Et l’amirez les avoit fet mander.
<lb n="2065"/>Par ex fesoit Desramé presenter
<lb n="2066"/><num>.XXX.</num> chaitis, qui tuit sont bacheler.
<lb n="2067"/>De grant seïns les orent fet noër ;
<lb n="2068"/>Paien les batent, que Dex puist craventer.
<lb n="2069"/>Dame Guiborc les a oï crïer
<lb n="2070"/>Et hautement Damledeu reclamer.
<pb n="104"/>
<lb n="2071"/>Dist a Guillelme : <q>« Or puis je bien prover
<lb n="2072"/>Que tu n'iés mie dan Guillelmes le ber,
<lb n="2073"/>La Fiere Brace qu'en soloit tant loër.
<lb n="2074"/>Ja n'en lessasses paiens noz genz mener
<lb n="2075"/>Ne a tel honte batre ne devorer ;
<lb n="2076"/>Ja nes sofrisses si pres de toi aler !
<lb n="2077"/>— Dex, dist li quens, com me velt esprover !
<lb n="2078"/>Mes, par celui qui tot a a sauver,
<lb n="2079"/>Je ne leroie por la teste a coper,
<lb n="2080"/>S'en me devoit trestot vif desmembrer,
<lb n="2081"/>Que devant li ne voise ore joster.
<lb n="2082"/>Por soe amor me doi je bien grever,
<lb n="2083"/>Et la loi Deu essaucier et monter,
<lb n="2084"/>Et le mien cors traveillier et pener. »</q>
<lb n="2085"/>L'elme relace, puis let cheval aler
<lb n="2086"/>Tant com il puet desoz lui randoner,
<lb n="2087"/>Et vet paiens ferir et encontrer.
<lb n="2088"/>Le premerain a fet l’escu troër,
<lb n="2089"/>Et le clavain derompre et desafrer ;
<lb n="2090"/>Parmi le cors fist fer et fust passer ;
<lb n="2091"/>A l'autre part a fet l'enseigne outrer,
<lb n="2092"/>Jambes levees l'a fet mort craventer.
<lb n="2093"/>Puis tret l’espee qu'il toli a l'Escler,
<lb n="2094"/>A un paien fist la teste voler ;
<lb n="2095"/>L'autre porfent deci el cerveler,
<lb n="2096"/>Et puis le tierz a fet mort reversser ;
<lb n="2097"/>Le quart fiert si qu'ainz ne li lut parler.
<lb n="2098"/>Paien le voient, n'i ot qu'espoonter.
<lb n="2099"/>Li uns a Pautre le commence a conter :
<lb n="2100"/><q>« C'est Aarofles, li oncles Cadroër,
<lb n="2101"/>Qui vient d'Orenge essillier et gaster.
<lb n="2102"/>Corrociez est, mout l'avons fet irer
<lb n="2103"/>Quant nos ne fumes en Aleschans sor mer ;
<lb n="2104"/>Je cuit que chier nos fera comparer. »</q>
<lb n="2105"/>En fuie tornent por lor vie sauver ;
<lb n="2106"/>Toz les prisons ont coi lessiez ester.
<lb n="2107"/>Li ber Guillelmes les suit por decoper,
<lb n="2108"/>Et cil li fuient, qui n'osent demorer.
<lb n="2109"/>Voit le Guiborc, si commence a plorer, 
<pb n="105"/>
<lb n="2110"/>A haute voiz commença a crïer :
<lb n="2111"/><q>« Venez, biau sire, or i poez entrer. »</q>
<lb n="2112"/>Ot le Guillelmes, si prist a retorner ;
<lb n="2113"/>Vers les prisons commence a galoper,
<lb n="2114"/>L'un aprés l'autre vet toz deschaener ;
<lb n="2115"/>Puis les en rueve dedenz Orenge aler.
<lb n="2115a"/>Et cil i vont, mes n'i porent entrer.</ab>
<ab type="gv" n="XLIX">
<lb n="2116"/>Quant li quens ot les prisons delivrez
<lb n="2117"/>Et vers Orenge les ot acheminez,
<lb n="2118"/>Aprés paiens s'est ariere tornez ;
<lb n="2119"/>Tost les ataint li destrier abrivez.
<lb n="2120"/>Li quens ot tret le brant, qui fu letrez ;
<lb n="2121"/>A <num>.IIII.</num> cox en a <num>.VI.</num> craventez.
<lb n="2122"/>A voiz paiene s'est li quens escrïez :
<lb n="2123"/><q>« Filz a putein, les chevaus me lerez,
<lb n="2124"/>Si les avra mis oncles Deramez ;
<lb n="2125"/>Chascun sera en sa chartre gitez.
<lb n="2126"/>Mout durement s'est vers vos aïrez
<lb n="2127"/>Por la bataille dont li estes faussez. »</q>
<lb n="2128"/>Paien s'escrïent : <q>« Si com vos commandez ;
<lb n="2129"/>Fetes, biau sire, totes voz volentez. »</q>
<lb n="2130"/>A pié descendent, ez les vos desmontez ;
<lb n="2131"/>Desor cheval n'en est un sol remez.
<lb n="2132"/>Li dui les <num>.II.</num> ont par les poinz noez,
<lb n="2133"/>Ainz n'en i ot que <num>.IIII.</num> delivrez,
<lb n="2134"/>Cil ont les autres devant els amenez
<lb n="2134a"/>Et les chevaus et chaciez et menez.
<lb n="2135"/>Droit vers Orenge es les acheminez.
<lb n="2136"/><q>« Dex, dist Guiborc, est Guillelmes faez,
<lb n="2137"/>Qui par son cors a tant enprisonez ?
<lb n="2138"/>Granz pechiez fet quant s'en est encombrés.
<lb n="2139"/>Sainte Marie, et car le secorez !
<lb n="2140"/>De paiens voi toz ces tertres rasez ; 
<pb n="106"/>
<lb n="2141"/>Lasse dolente chetive, que feré ?
<lb n="2142"/>Se il i muert, c'est par mes foletez. »</q>
<lb n="2143"/>Ele s'escrïe : <q>« Sire, quar en venez !
<lb n="2144"/>Ahi, Guillelmes, franc marchis au cort nes,
<lb n="2145"/>Por amor Deu, qui en croiz fu penez,
<lb n="2146"/>Lessiez ces Turs, trop les avez grevez.
<lb n="2147"/>As vis deables soient il commandez ! »</q>
<lb n="2148"/>Et dist Guillelmes : <q>« Si com vos commandez. »</q>
<lb n="2149"/>Ez vos le conte qu'est venuz as fossez ;
<lb n="2150"/>Devant la porte s'est li bers arestez
<lb n="2151"/>O sa grant proie, dont il i ot assez,
<lb n="2152"/>Et de vitaille <num>.XV.</num> somiers trossez.
<lb n="2153"/>Toz les paiens a ensemble enenglez
<lb n="2154"/>Devant la porte entre pont et le guez ;
<lb n="2155"/>La les a toz ocis et demambrez.
<lb n="2156"/>De ce fist mout que sages et membrez,
<lb n="2157"/>Qu'a norreture n'en a il nul lessez.
<lb n="2158"/>Dont fu la porte overte et defermez,
<lb n="2159"/>Et li granz ponz torneïs avalez.
<lb n="2160"/>Li quens i entre dolenz et abosmez,
<lb n="2161"/>Et les chetis qu'il ot desprisonez,
<lb n="2162"/>Et li hernois as paiens deffaez,
<lb n="2163"/>Et la vitaille et li vins et li blez.
<lb n="2164"/>Puis ont les pons encontremont levez,
<lb n="2165"/>Et les granz portes et les huis bien barrez,	
<lb n="2166"/>A granz chaenes ont les portax fermez.
<lb n="2167"/>Ainz que Guillelmes se fust bien desarmez,
<lb n="2168"/>Vit de paiens les tertres encombrez ;
<lb n="2169"/>Mes ja n'iert prise la mestre fermetez
<lb n="2170"/>S'il n'ont ançois cels dedenz afamez.
<lb n="2171"/>Devant la porte se sont logiez es prez,
<lb n="2172"/>Tiebaut d'Arrabe et li rois Desramez,
<lb n="2173"/>Li rois Corssuz et li rois Aenrez,
<lb n="2174"/>Li rois Faburs et li rois Esmerez,
<lb n="2175"/>Li rois Borrel et li rois Mautriblez,
<lb n="2176"/>Li rois Aiax et li rois Josüez ;
<lb n="2177"/>Avec els fu Haucebier l'amirez,
<lb n="2178"/>Cil de Mautiste, li filz Matusalez ;
<lb n="2179"/><num>.XXX.</num> roi furent, que Persant que Escler. 
<pb n="107"/>
<lb n="2180"/>Jusqu'a un an fu li sieges jurez :
<lb n="2181"/>N'en partiront por vent ne por orez,
<lb n="2182"/>S'iert prise Orenge et li murs craventez.
<lb n="2183"/>Mes Renoart les fera parjurez ;
<lb n="2184"/>Se Dex li sauve son grant tinel quarrez,
<lb n="2185"/>Mar i entrerent paien en cel regnez ;
<lb n="2186"/>Ainz que il soient le mois d'aoust passez,
<lb n="2187"/>N'i voudroit estre li meillor arivez
<lb n="2188"/>Por trestot l'or qui onques fust fondez.</ab>
<ab type="gv" n="L">
<lb n="2189"/>Or ont paien Orenge environnee,
<lb n="2190"/>La terre ont arsse et environ gastee.
<lb n="2191"/>Guillelmes a sa teste desarmee ;
<lb n="2192"/>Dame Guiborc a desceinte s'espee,
<lb n="2193"/>L'elme li oste dolente et esploree,
<lb n="2194"/>Aprés li trait la grant broine safree.
<lb n="2195"/>Soz le hauberc li fu la char quassee,
<lb n="2196"/>En <num>.XV.</num> leus l'ot plaïe et navree,
<lb n="2197"/>Tote la brace avoit ensenglantee.
<lb n="2198"/>L'eve del cuer li est as elz montee,
<lb n="2199"/>Aval la face li est chaude colee ;
<lb n="2200"/>Voit le Guiborc, s'a la color müee.
<lb n="2201"/><q>« Sire, dist ele, je sui vostre juree,
<lb n="2202"/>En l'anor Deu lëaument esposee,
<lb n="2203"/>Et en sainz fonz bauptizee et levee ;
<lb n="2204"/>D'uile et de cresme fumes regeneree ;
<lb n="2205"/>Ne me doit estre vo parole veee.
<lb n="2206"/>Mes d'une chose sui mout espoentee :
<lb n="2207"/>S'eüst Guillelmes sa compaigne amenee,
<lb n="2208"/>Bertran le conte a la chiere membree,
<lb n="2209"/>Guichart l'enfant, qui bien fiert de l'espee,
<lb n="2210"/>Et Guïelin, Gautier de Pierre Lee,
<lb n="2211"/>Et Vivïen, dont mout sui desierree,
<lb n="2212"/>Et le barnage de la terre loee, 
<pb n="108"/>
<lb n="2213"/>Cil jugleor fussent a l'assemblee,
<lb n="2214"/>Meinte vïele i eüst atempree.
<lb n="2215"/>N'es pas Guillelmes ! Tote en sui effraee.
<lb n="2216"/>— Dex, dist li quens, sainte Virge henoree,
<lb n="2217"/>Ce qu'ele dist est verité provee ;
<lb n="2218"/>A grant dolor iert mes ma vie usee.
<lb n="2219"/>Franche contesse, n'i a mestier celee ;
<lb n="2220"/>Ma compaigne est trestote a mort livree ;
<lb n="2221"/>En Aleschans la fu desbaretee,
<lb n="2222"/>N'en i a nul n'ait la teste copee.
<lb n="2223"/>Fuïz m'en sui, n'i a mestier celee ;
<lb n="2224"/>N'i poi avoir ne foison ne duree,
<lb n="2225"/>Si m'ont chacié tote jor ajornee. »</q>
<lb n="2226"/>Guiborc l'entent, la color a müee ;
<lb n="2227"/>De la dolor est a terre pasmee.
<lb n="2228"/>Quant se redresce, idont s'est dementee :
<lb n="2229"/><q>« Haï,fet ele, lasse maleüree,
<lb n="2230"/>Or puis je dire que sui achetivee,
<lb n="2231"/>Par moi sont ja meinte jovente usee.
<lb n="2232"/>De com fort ore je fui de mere nee !
<lb n="2233"/>Sainte Marie, roïne coronee,
<lb n="2234"/>Quar fusse je et morte et enterree !
<lb n="2235"/>Ma grant dolor n'iert jamés oublïee
<lb n="2236"/>Iknt que je soie en la terre boutee. »</q>
<lb n="2237"/>Adont i ot mainte lerme ploree.</ab>
<ab type="gv" n="LI">
<lb n="2238"/>Mout fu li dels en Orenge pesant ;
<lb n="2239"/>Plore Guiborc, des autres ne sai quant.
<lb n="2240"/><q>« Sire, dist ele, ou est remés Bertrant
<lb n="2241"/>Et Guïelin et Guichart le vaillant,
<lb n="2242"/>Gautier de Termes, Gaudins et Guinement,
<lb n="2243"/>Et Jocerant et li preuz Viviant
<lb n="2244"/>Que je norri o moi plus de <num>.VII.</num> anz
<lb n="2245"/>Et li barnages, qui mout estoit vaillant, 
<pb n="109"/>
<lb n="2246"/>Que vos baillai sain et sauf et parlant
<lb n="2247"/>Mout lieement, quant en fustes tornant ?
<lb n="2248"/>— Dame, dist il, mort sont en Aleschant.
<lb n="2249"/>Tant i ot Turs, Sarrazins et Persant,
<lb n="2250"/>Les Yndiant et les Sarragoçant,
<lb n="2251"/>Cels de Palerne <hi rend="italic">et</hi> les lons Gorgatant,
<lb n="2252"/>Et cels de Sutre et tot les Agolant,
<lb n="2253"/>Les Mincenax et tot les Aufriquant,
<lb n="2254"/>Cels de Mautiste, les filz Matusalant ;
<lb n="2255"/>Borrel i fu o ses <num>.XIIII.</num> enfant
<lb n="2256"/>Et Desramez et Haucebier le grant ;
<lb n="2257"/>Bien i ot <num>.XXX.</num>, que rois que amirant,
<lb n="2258"/>Et <num>.C.M.</num> Turs et tant Popeliquant.
<lb n="2259"/>Nos i ferimes a noz espiez tranchant.
<lb n="2260"/>Sor toz les autres s'aïda Viviant,
<lb n="2261"/>Mout le fist bien le palazin Bertrant,
<lb n="2262"/>Girart mes niés, de Commarchis li frant,
<lb n="2263"/>Guichart li preuz, Gaudin et Alinant,
<lb n="2264"/>Mais Vivïens ne fu onques fuiant,
<lb n="2265"/>Ne por nul home un sol pié reculant,
<lb n="2266"/>Mes des paiens fu la plenté si grant
<lb n="2267"/>Et tant i vint des nés et des chalant
<lb n="2268"/>Et des dromonz et des escoiz corant
<lb n="2269"/>Que tant n'en vit nus hom qui soit vivant :
<lb n="2270"/>D'escuz et d'armes fu covert li Archant,
<lb n="2271"/>Contre un des noz i ot bien <num>.C.</num> Persant.
<lb n="2272"/>Mort sont mi home, n'i a nul eschapant,
<lb n="2273"/>Et je meïsmes navrez parmi les flant.
<lb n="2274"/>Tant i estui, sanz mençonge disant,
<lb n="2275"/>Qu'en <num>.XXX.</num> leus fu rouz mes jazeranz,
<lb n="2276"/>Toz fu quassez mes vers elmes luisanz,
<lb n="2277"/>Sus les espaules par les laz depandant.
<lb n="2278"/>Ne me blasmez se je en sui fuiant.
<lb n="2279"/>— Non faz je, sire, Jhesu vos soit aidant ! »</q> 
<pb n="110"/>
</ab>
<ab type="gv" n="LII">
<lb n="2280"/>Granz fu li dels el palés seignoriz :
<lb n="2281"/>Les riches dames regretent lor maris
<lb n="2282"/>Et les danzeles regretent lor amis ;
<lb n="2283"/>Li dels enforce et li huz et li criz.
<lb n="2284"/>Dist Guiborc : <q>« Sire, est donc Bertran ocis,
<lb n="2285"/>Gaudins li bruns et Guichart li gentis,
<lb n="2286"/>Gautier de Termes, Girart de Commarchis,
<lb n="2287"/>Et Guïelins li bons, li eschevis ?
<lb n="2288"/>— Nenil voir, dame, encor est chascuns vis ;
<lb n="2289"/>Dedenz lor nés les tienent paien pris,
<lb n="2290"/>Mes mort i est Vivïens li hardiz.
<lb n="2291"/>Ançois i ving que il fust toz fenis ;
<lb n="2292"/>Bien est confés, la Damedeu merciz,
<lb n="2293"/>Communïez del pain qu'est beneïz.
<lb n="2294"/>Sor un estanc le lessai hui matin,
<lb n="2294a"/>Desoz un abre qui estoit tot floriz ;
<lb n="2295"/>Saluz vos mande, n'en vueil estre traïz. »</q>
<lb n="2296"/>Et dist Guiborc : <q>« Damedeu Jhesucrist
<lb n="2297"/>Reçoive s'ame en son saint paradis !
<lb n="2298"/>Mout est granz dels que si tost est feniz. »</q>
<lb n="2299"/>Puis a parlé a loi d'empereriz :
<lb n="2300"/><q>« Sire Guillelmes au cort nés le marchis,
<lb n="2301"/>Ne soiez pas vileins ne esbahiz,
<lb n="2302"/>Ne vers paiens recreanz ne matiz.
<lb n="2303"/>N'avez pas terre entre Orliens et Paris,
<lb n="2304"/>Ançois l'avez el regne as Arrabis.
<lb n="2305"/>Ja en Orenge n'avrez pés <num>.XV.</num> dis,
<lb n="2306"/>Jusque Tiebaut en estera seisiz,
<lb n="2307"/>Mes ce n'iert ja jusqu'au jor del joïs,
<lb n="2308"/>Quant ti neveu sont vis, ice me dis,
<lb n="2309"/>Et ancor as et paranz et amis.
<lb n="2310"/>Mande secors en France a Saint Denis
<lb n="2311"/>A ton serorge, au fort roi Looÿs,
<lb n="2312"/>Et si vendra ti peres Aymeris ;
<lb n="2313"/>En sa compaigne amenra toz ses filz
<lb n="2314"/>Et son lignage, qui est poesteïs ;
<lb n="2315"/>Si secor cels que Sarrazin ont pris, 
<pb n="111"/>
<lb n="2316"/>Ainz qu'il s'en aillent outre la mer chaitis.
<lb n="2317"/>— Dex, dist Guillelmes, qui en la croiz fus mis,
<lb n="2318"/>Fu onques dame tant fust de sages dis ?
<lb n="2319"/>Or me consaut Dex et sainz Esperis ! »</q></ab>
<ab type="gv" n="LIII">
<lb n="2320"/>Et dist Guiborc, la dame segnorie :
<lb n="2321"/><q>« Sire Guillelmes, ne vos esmaiez mie ;
<lb n="2322"/>Alez en France secors querre et aïe.
<lb n="2323"/>Quant le savra Hermengart de Pavie,
<lb n="2324"/>La vostre mere, que Jhesu beneïe,
<lb n="2325"/>Et Aymeris a la barbe florie,
<lb n="2326"/>Tost manderont por lor chevalerie
<lb n="2327"/>Et par la terre la riche baronie ;
<lb n="2328"/>Ta fiere geste qui est tant seignorie
<lb n="2329"/>Secorra vos en la terre haïe.
<lb n="2330"/>— Dex, dist Guillelmes, dame sainte Marie,
<lb n="2331"/>Par tantes foiz avré lor olz banie,
<lb n="2332"/>La gent de France penee et traveillie
<lb n="2333"/>Ja ne crerront mesagier qui lor die
<lb n="2334"/>Que ma compaigne soit si morte et perie.
<lb n="2335"/>Dame Guiborc, bele suer, doce amie,
<lb n="2336"/>Ceste parole n'iert ja en France oïe
<lb n="2337"/>Par mesagier qu'en nel tiegne a folie.
<lb n="2338"/>Ja n'en movra por ce chevalerie.
<lb n="2339"/>Si je n'i vois, ne me vaut une alie ;
<lb n="2340"/>Mes je n'iroie por tot l'or de Pavie,
<lb n="2341"/>Ne vos leroie entre la gent haïe.
<lb n="2342"/>Par cel apostre qu'en quiert en Romanie,
<lb n="2343"/>Mauvés seroie et pleins de felonie
<lb n="2344"/>Se en Orenge vos avoie guerpie. »</q>
<pb n="112"/>
</ab>
<ab type="gv" n="LIV">
<lb n="2345"/><q>« Sire Guillelmes, dist Guiborc en plorant,
<lb n="2346"/>Car i alez par le vostre commant,
<lb n="2347"/>Je remaindré en Orenge la grant
<lb n="2348"/>Avec les dames, dont il a ceenz tant.
<lb n="2349"/>Chascune avra son hauberc jazerant,
<lb n="2350"/>Et en son chief un vert elme luisant,
<lb n="2351"/>Et au costé avra ceint son bon brant,
<lb n="2352"/>Au col l'escu, el poing l'espié tranchant ;
<lb n="2353"/>Si sont çaienz chevaliers ne sai quant
<lb n="2354"/>Que recousistes a la gent mescreant.
<lb n="2355"/>Desor ces murs monteront la devant,
<lb n="2356"/>Bien deffendront se Turs vont assaillant.
<lb n="2357"/>Je iere armee a loi de combatant
<lb n="2358"/>D'auberc et d'elme et d'espee tranchant.
<lb n="2359"/>Par cel apostre que quierent peneant,
<lb n="2360"/>N'i a paien, Sarrazin ne Perssant,
<lb n="2361"/>Se je l'ateing d'une pierre en ruant,
<lb n="2362"/>Ne le conviegne cheoir de l'auferrant. »</q>
<lb n="2363"/>Ot le Guillelmes, Guiborc vet embraçant.
<lb n="2364"/>Par grant pitié se vont entrebesant,
<lb n="2365"/>Li uns por l'autre vet de dolor plorant.
<lb n="2366"/>Tant vet Guiborc Guillelme deproiant
<lb n="2367"/>Qu'en France ira, ce li a convenant,
<lb n="2368"/>Por le secors dont il sont desirrant.</ab>
<ab type="gv" n="LV">
<lb n="2369"/><q>« Sire Guillelmes, dist Guiborc la senee,
<lb n="2370"/>Vos en irez en France la loee,
<lb n="2371"/>Si me leras dolente et esgaree
<lb n="2372"/>Entre tel gent dont point ne sui amee,
<lb n="2373"/>Dedenz Orenge enclose et enserree ;
<lb n="2374"/>Et vos irez en la terre asazee. 
<pb n="113"/>
<lb n="2375"/>Mainte pucele i verras coloree
<lb n="2376"/>Et mainte dame par noblesce acesmee ;
<lb n="2377"/>Je sai tres bien tost m'avras oublïee ;
<lb n="2378"/>Lués i sera vostre amor atornee,
<lb n="2379"/>Ariere dos serai mise et boutee ;
<lb n="2380"/>Mout tost avras ceste terre oublïee.
<lb n="2381"/>Que querrïez en iceste contree
<lb n="2382"/>Ou vos avez tante peine enduree,
<lb n="2383"/>Tant fein, tant seif et tante consirree ? »</q>
<lb n="2384"/>Ot le Guillelmes, s'a Guiborc regardee ;
<lb n="2385"/>L'eve del cuer li est as elz montee,
<lb n="2386"/>Aval la face li est jus avalee,
<lb n="2387"/>Moilliez en ot la renge de s'espee.
<lb n="2388"/>Guiborc enbrace, si l'a reconfortee ;
<lb n="2389"/>Mout l'a sovant besiee et acolee.
<lb n="2390"/>Dist li quens : <q>« Dame, ne soiez trespensee ;
<lb n="2391"/>Tenez ma foi, ja vos ert afiee,
<lb n="2392"/>Que je n'avré chemise remüee,
<lb n="2393"/>Braie ne chauce, ne ma teste lavee,
<lb n="2394"/>Ne mengeré de char ne de pevree,
<lb n="2395"/>Ne bevré vin ne espice colee
<lb n="2396"/>A mazelin ne a cope doree,
<lb n="2396a"/>Se l'eve non, icele m'iert privee,<note resp="#AL">Erreur de numérotation dans l'édition (2397a pour 2396a).</note>
<lb n="2397"/>Ne mangerai foasce buletee,
<lb n="2398"/>Fors le gros pain ou la paille iert trovee,
<lb n="2399"/>Ne ne jerré desor coute emplumee,
<lb n="2400"/>N'avrai soz moi lincel, cortine ovree,
<lb n="2401"/>Fors la süere de ma sele afeutree,
<lb n="2402"/>Et itel robe comme j'avrai portee,
<lb n="2403"/>Ne ja ma bouche ne sera adesee,
<lb n="2404"/>S'iert de la vostre besiee et savoree
<lb n="2405"/>En cest paleis, dont li erre est pavee. »</q>
<lb n="2406"/>Lors l'a Guillelmes besiee et acolee ;
<lb n="2407"/>Adont i ot meinte lerme ploree.
<lb n="2408"/>Sor Folatille est la sele posee
<lb n="2409"/>Et li freins mis, la testiere noee,
<lb n="2410"/>Toute la croupe de fer acovetee ;
<lb n="2411"/>Bien ot armé le piz et l'eschinee,
<lb n="2412"/>Fort l'ont estraint d'une sorcengle lee ; 
<pb n="114"/>
<lb n="2413"/>Soz le palés le tint on en l’estree.
<lb n="2414"/>Li quens s'arma sanz nulle demoree :
<lb n="2415"/>En son dos a une broine jetee,
<lb n="2416"/>Cele au paien qui fu de Val Fondee ;
<lb n="2417"/>Mout par est riche, de fin or est safree.
<lb n="2418"/>Quant li quens l'ot vestue et endossee,
<lb n="2419"/>Son elme lace sor la coiffe doree
<lb n="2420"/>A <num>.XIII.</num> laz d'une saie goutee ;
<lb n="2421"/>Onc n'ot plus riche jusqu'a la mer Betee,
<lb n="2422"/>Aroffle fu del puis de Val Fondee,
<lb n="2423"/>A cui li quens ot la teste copee.
<lb n="2424"/>Grant fu Guillelmes, s'ot la brace quarree ;
<lb n="2425"/>Dame Guiborc li a ceinte l'espee ;
<lb n="2426"/>Li clers Estiene a sa targe portee,
<lb n="2427"/>Li quens la prist, s'a la guige acolee ;
<lb n="2428"/>Puis s'en devale de la sale marbree,
<lb n="2429"/>Vint au perron soz l'olive ramee ;
<lb n="2430"/>Tote sa gent est aprés lui alee ;
<lb n="2430a"/>Monte el cheval qui la crope ot mellee ;
<lb n="2431"/>Puis prist l'espié, ou l'enseigne est fermee ;
<lb n="2432"/>Lors fu Guiborc dolante et esploree.
<lb n="2433"/><q>« Sire, dist ele, vos m'avez espousee,
<lb n="2434"/>En l'anor Deu benoiete et sacree,
<lb n="2435"/>Por vos sui ge crestïene clamee,
<lb n="2436"/>Et en seint fonz bautizee et levee,
<lb n="2437"/>D'uile et de cresme en Deu regeneree ;
<lb n="2438"/>Toute ma terre vos fu abandonee.
<lb n="2439"/>Si com tu sez que je foi t'é portee,
<lb n="2440"/>Remembre toi de ceste lasse nee ! »</q>
<lb n="2441"/>A icest mot chiet a terre pasmee ;
<lb n="2442"/>De son cheval l'a li quens relevee,
<lb n="2443"/>Puis l'a besiee et bien asseüree.
<lb n="2444"/>Mout doucement l'a li quens confortee
<lb n="2445"/>Et sa mesnie a a Deu commandee :
<lb n="2446"/>De Guiborc prie qu'ele soit bien gardee
<lb n="2447"/>Et la citez vers Sarrazins tensee.
<lb n="2448"/>Lors fu la porte overte et defermee ;
<lb n="2449"/>Li quens s'en ist un pou ainz l'ajornee,
<lb n="2450"/>Aprés lui ont la porte reserree. 
<pb n="115"/>
<lb n="2451"/>Li quens chevauche belement a celee :
<lb n="2452"/>Devant le jor espoissa la nüee.
<lb n="2453"/>Si comme l'aube parut et fu crevee,
<lb n="2454"/>Voit de paiens une compaigne armee,
<lb n="2455"/>Qui ont la terre vers Tolete praee.
<lb n="2456"/>Li quens Guillelmes a la route eschivee,
<lb n="2457"/>A destre torne parmi une valee.
<lb n="2458"/>Cil li demandent a mout grant alenee :
<lb n="2459"/><q>« Qui estes vos ? N'i a mestier celee. »</q>
<lb n="2460"/>Li quens respont, s'a sa langue tornee,
<lb n="2461"/>Grezois parole, s'a sa reson müee :
<lb n="2462"/><q>« C'est Aarofles del puis de Val Fondee.
<lb n="2463"/>Entor Orenge vois gaitant la contree,
<lb n="2464"/>Que ne s'en isse Guillelmes en amblee. »</q>
<lb n="2465"/>Quant paien l'oent, si li font enclinee ;
<lb n="2466"/>Atant s'en tornent, n'i font plus demoree.
<lb n="2467"/>Li quens Guillelmes trespassa une pree ;
<lb n="2468"/>Entre <num>.II.</num> monz encontre une valee
<lb n="2469"/>Bien a li quens sa voie acheminee.
<lb n="2470"/>Dex le conduie, qui fist ciel et rosee !
<lb n="2471"/>Dame Guiborc a sovent regretee.</ab>
<ab type="gv" n="LVI">
<lb n="2472"/>Veit s'en li quens, le marchis Fiere Brace,
<lb n="2473"/>Sor Folatille, son bon destrier d'Arage.
<lb n="2474"/>Sovent regrete Guiborc au cler visage,
<lb n="2475"/>L'eve del cuer li a moillié la face.
<lb n="2476"/>Passa un tertre, si aqueut son voiage ;
<lb n="2477"/>Mout li pesa au col la pesant targe.
<lb n="2478"/>Li quens chevauche, qui Dex croisse barnage,
<lb n="2479"/>Forment menace la pute gent sauvage.
<lb n="2480"/>Tant vet li quens par pleins et par boscaje,
<lb n="2481"/>Que une nuit ne prist il herberjaje ;
<lb n="2482"/>Ce li est vis de repeirier trop targe ; 
<pb n="116"/>
<lb n="2483"/>Si ne redoute ne mal tens ne orage,
<lb n="2484"/>Ainz n'arestut a port ne a passage,
<lb n="2485"/>Vient a Orliens, Loire passë a nage.</ab>
<ab type="gv" n="LVII">
<lb n="2486"/>Veit s'en Guillelmes, qui Diex soit en aïe ;
<lb n="2487"/>Ainz c'une nuit ne prist herbergerie.
<lb n="2488"/>Vient a Orliens, Loire passe a navie,
<lb n="2489"/>Puis remonta el destrier de Sulie ;
<lb n="2490"/>Parmi la vile a sa voie acuillie.
<lb n="2491"/>Borgois nel voit qui a l'autre ne die :
<lb n="2492"/><q>« Et ou va cist armez sanz compaignie ? »</q>
<lb n="2493"/>Li chastelains a la novele oïe ;
<lb n="2494"/>Aprés Guillelme point parmi la chaucie.
<lb n="2495"/>Il li demande par mout grant estoutie :
<lb n="2496"/><q>« Qui estes vos ? Vassal, nel celez mie ;
<lb n="2497"/>Armez avez nostre cité cerchie.
<lb n="2498"/>Ne sai se estes ou roberre ou espie,
<lb n="2499"/>Mes, par la foi que doi sainte Marie
<lb n="2500"/>Et Sainte Croiz, que l'on aore et prie,
<lb n="2501"/>Se vos n'avez mout bone avoerie,
<lb n="2502"/>N'en partirez sel tendrez a folie. »</q>
<lb n="2503"/>Lors point avant, s'a la targe saisie ;
<lb n="2504"/>Par tel aïr la envers lui sachie
<lb n="2505"/>Par poi del col ne li a esrachie. 
<lb n="2506"/><q>« Gloz, dist Guillelmes, le cors Deu te maudie !
<lb n="2507"/>A mout grant tort certes me contralie.
<lb n="2508"/>Lessiez ma targe, si ferez cortoisie ;
<lb n="2509"/>Mout l'ai portee, forment m'a traveillie.
<lb n="2510"/>Chevaliers sui, si fetes vilenie ;
<lb n="2511"/>Si m'aïst Dex, n'ai soing de gaberie. »</q>
<lb n="2512"/>Li chastelains fu pleins de felenie ;
<lb n="2513"/>Com plus li quens envers lui s'umelie,
<lb n="2514"/>Tant li fet plus orgueil et estoutie ; 
<pb n="117"/>
<lb n="2515"/>Mout le porsache par sa targe florie.
<lb n="2516"/><q>« Dex, dist Guillelmes, qui tot as en baillie,
<lb n="2517"/>De <num>.C.M.</num> Turs m'avez salvé la vie
<lb n="2518"/>Et uns seus hom me ledenge et chastie,
<lb n="2519"/>De sa parole me honit et conchie,
<lb n="2520"/>Et si vilment me porsache et manie !
<lb n="2521"/>Mielz voil morir que je ne le ledie. »</q>
<lb n="2522"/>Treite a l’espee, qui d'or est enheudie,
<lb n="2523"/>Ce fu Joieuse, ou durement se fie.
<lb n="2524"/>Le chastelain en fiert desoz l'oïe ;
<lb n="2525"/>Jusqu'enz el piz est l'espee glacie ;
<lb n="2526"/>Mort le trebuche. La vile est estormie ;
<lb n="2527"/>As armes corent, la bancloche est bondie.
<lb n="2528"/>Guillelmes torne devant une abaïe ;
<lb n="2529"/>Mainte saiete ont sor lui decochie,
<lb n="2530"/>En son hauberc et en l'escu fichie
<lb n="2531"/>Et el cheval, mes il ot garentie,
<lb n="2532"/>La couverture, dont la maille est treslie.
<lb n="2533"/><q>« Dex, dist Guillelmes, dame sainte Marie,
<lb n="2534"/>Hui en cest jor me soiez en aïe !
<lb n="2535"/>Or voi je bien montee est la folie,
<lb n="2536"/>Ja i morré plus tost qu'en paienie.
<lb n="2537"/>Se jes desport, ne m'espargneront mie,
<lb n="2538"/>Quar gent de borc sont de grant aatie ;
<lb n="2539"/>N'i a mesure puis qu'ele est commencie. »</q>
<lb n="2540"/>A icest mot lor fet une envaïe ;
<lb n="2541"/>Au brant d'acier les detranche et esmie ;
<lb n="2542"/>La n'ot mestier Guillelme coardie.
<lb n="2543"/>Li borjois fuient, s'ont la place guerpie,
<lb n="2544"/>Droit vers le pont ont lor voie acuillie.
<lb n="2545"/>Encontré ont mout grant chevalerie,
<lb n="2546"/>De Looïs ert sevree et partie.
<lb n="2547"/>Hernaut i ert en cele chevauchie,
<lb n="2548"/>Chil de Gironde, qui tant ot baronie ;
<lb n="2549"/>Frere ert Guillelme a la chiere hardie,
<lb n="2550"/>Si le porta Hermengart de Pavie,
<lb n="2551"/>La franche dame, que Jhesu beneïe
</ab>
<pb n="118"/>
<ab type="gv" n="LVIII">
<lb n="2552"/>Grant fu la noise et li criz enforça ;
<lb n="2553"/>Li quens Guillelmes durement s'aïra,
<lb n="2554"/>Ainz des borgois un sol n'en espargna,
<lb n="2555"/>Plus de <num>.L.</num> au brant en detrancha,
<lb n="2556"/>Toute la rue vers le pont les chaça.
<lb n="2557"/>Isnelement ariere retorna,
<lb n="2558"/>D'Orliens issi, que plus n'i demora,
<lb n="2559"/>Le grant chemin vers Estampes torna.
<lb n="2560"/>Ez vos Hernaut, qui en Orliens entra,
<lb n="2561"/>Grant compaignie de chevaliers mena.
<lb n="2562"/>La gens d'Orliens avec lui s'aüna.
<lb n="2563"/><q>« Sire, font il, malement nos esta.
<lb n="2564"/>Un chevalier, qui par ici s'en va,
<lb n="2565"/>Le chastelain, biau sire, ocis nos a
<lb n="2566"/>Et des borgois tant que conte n'i a,
<lb n="2567"/>Por sol itant que l'en li demanda
<lb n="2568"/>Por quoi armez par ici trespassa. »</q>
<lb n="2569"/>Et dist Hernaut : <q>« Savez quel part il va ?
<lb n="2570"/>— Oïl, biau sire, vers Paris s'adreça ;
<lb n="2571"/>Tot le chemin d'Estampes s'en torna
<lb n="2572"/>Sor un cheval, nus si grant n'esgarda ;
<lb n="2573"/>Tot iert covert de fer, ce nos sembla. »</q>
<lb n="2574"/>Hernaut l'entent, ses armes demanda ;
<lb n="2575"/>L'auberc vesti et son elme laça,
<lb n="2576"/>Isnelement sor son cheval monta,
<lb n="2577"/>Prist un escu, une lance empoigna ;
<lb n="2578"/>Ensemble o lui <num>.X.</num> chevaliers mena.
<lb n="2579"/>D'Orliens issi, a esperons s'en va ;
<lb n="2579a"/>Demie liue ses conpagnons passa,
<lb n="2580"/>Guillelme ateint, qui soef chevaucha ;
<lb n="2581"/>Tint une lance, c'un borjois esracha.
<lb n="2581a"/>Hernaut le voit, hautement l'escria :
<lb n="2582"/><q>« Par Deu, vassal, mauvesement vos va.
<lb n="2583"/>A la cité vos covient venir ca ;
<lb n="2584"/>La gent le roi iluec vos jugera. »</q>
    <lb n="2585"/>Et dist Guillelmes : <q>« Mal ait por vos ira !»<note resp="#AL">Guillemet fermant ajouté.</note></q>
<lb n="2586"/>Point Folatille, la resne li lacha ; 
<pb n="119"/>
<lb n="2587"/>Hernaut ses freres vers lui esperona.
<lb n="2588"/>Tant com chevax desoz els randona,
<lb n="2589"/>Se vont ferir, l'uns l'autre n'espargna ;
<lb n="2590"/>Les lances brissent, la plus forte quassa
<lb n="2591"/>Li quens Guillelmes son frere si heurta
<lb n="2592"/>Que del cheval envers le trebucha ;
<lb n="2593"/>Voit le li quens, si le contralia :
<lb n="2594"/><q>« Par Deu, vassal, mout petit vos ama
<lb n="2595"/>Qui a Guillelme joster vos envoia,
<lb n="2596"/>Celui d'Orenge, qui ja repos n'avra ;
<lb n="2597"/>Plus dolant hom ne but ne ne menga.
<lb n="2598"/>Ja li marchis plus ne vos tochera. »</q>
<lb n="2599"/>Son cheval prist et si li ramena.
<lb n="2600"/>Hernaut le voit, tot le sanc li mua ;
<lb n="2601"/>Au grant corsage et as elz l'avisa,
<lb n="2602"/>De son chier frere forment se merveilla.
<lb n="2603"/>Il sailli sus, par l'estrier l'embraça,
<lb n="2604"/>Plus de <num>.C.</num> foiz la jambe li besa.
<lb n="2605"/>Voit le Guillelmes, des elz del chief plor
<lb n="2606"/>De ce c'ot fet mout forment li pesa,
<lb n="2607"/>Mes de son frere mie reconut n'a.
<lb n="2608"/>Son cheval prist et si li presenta
<lb n="2609"/>Pàr grant amor et monter li rova.</ab>
<ab type="gv" n="LIX">
<lb n="2610"/>Quant Hernaut ot Guillelme conneù,
<lb n="2611"/>Adonc fu liez, onques mes si ne fu.
<lb n="2612"/>II li escrie : <q>« Biau frere, dont viens tu ?
<lb n="2613"/>Ge sui Hernaut, que tu as abatu.
<lb n="2614"/>Mout par sui liez quant ton cop ai senti
<lb n="2615"/>Or sai ge bien que tu as grant vertu ;
<lb n="2616"/>Par poi ne m'as parmi le cors feru,
<lb n="2617"/>Mes je n'ai mal, merci au roi Jhesu. »</q>
<lb n="2617a"/>Guillelmes l'ot, grant joie en a eu,
<lb n="2618"/>A pié descent del bon destrier crenu,
<pb n="120"/>
<lb n="2619"/>Chascuns osta del chief son elme agu.
<lb n="2620"/>Hernaut le bese et sovent et menu
<lb n="2621"/>Les elz, la face et le col et le bu ;
<lb n="2622"/>Devant sa bouche fist Guillelmes escu,
<lb n="2623"/>Qu'onc a sa bouche ne toucha nu a nu.
<lb n="2624"/>Li chevaliers i sont poignant venu ;
<lb n="2625"/>Quant le connurent, chascuns li rent salu.
<lb n="2626"/>Communalment sont a pié descendu
<lb n="2627"/>Defors Orliens enz en un champ herbu ;
<lb n="2628"/>La sont assis soz un arbre foillu.
<lb n="2629"/>Li quens Guillelmes lor a tot conneü
<lb n="2630"/>Le grant damage que il a receü
<lb n="2631"/>En Aleschans, ou la bataille fu :
<lb n="2632"/><q>« Mort sont mi home, mes neveuz ai perdu.
<lb n="2633"/>Bertran ont pris li paien mescreü,
<lb n="2634"/>Gaudin le brun et Guichart retenu,
<lb n="2635"/>Et <num>.V.</num> des autres, dont mout sui irascu.
<lb n="2636"/>Devant Orenge sont a siege venu.
<lb n="2637"/>N'i ai lessié ne juene ne chenu,
<lb n="2638"/>Fors sol la gaite et un clerc asolu ;
<lb n="2639"/><num>.XXX.</num> chaitis sont avec remasu,
<lb n="2640"/>Que je rescous a un roi mescreü ;
<lb n="2641"/>Tant par sont feble n'ont force ne vertu.
<lb n="2642"/>Chascunne dame a son hauberc vestu,
<lb n="2643"/>L'espee ceinte et lacié l'elme agu ;
<lb n="2644"/>Pou ont vitaille, vin et froment molu.
<lb n="2645"/>Se a brief terme ne sont secoreü,
<lb n="2646"/>Prise ert Orenge, arsse et destruite a fu. »</q>
<lb n="2647"/>Hernaut l'entent, tot a le sanc meü ;
<lb n="2648"/>D'une loee n'a un mot respondu.</ab>
<ab type="gv" n="LX">
<lb n="2649"/>Quant voit Guillelmes Hernaut ne respont mie,
<lb n="2650"/>Ne puet müer qu'en plorant ne li die
<pb n="121"/>
<lb n="2651"/>Par grant amor et doucement li prie :
<lb n="2652"/><q>« Dites, biau frere, ferez me vos aïe ?
<lb n="2653"/>— Oïl voir, sire, je ne vos faudré mie
<lb n="2654"/>Tant com je aie dedenz le cors la vie. »</q>
<lb n="2655"/>Et dist Guillelmes : <q>« Dont ne vos targiez mie.
<lb n="2656"/>Fetes savoir Hermengart de Pavie,
<lb n="2657"/>La nostre mere, que Jhesu beneïe,
<lb n="2658"/>Et Aymeri a la barbe florie,
<lb n="2659"/>Qu'il me secore vers la gent paienie.
<lb n="2660"/>A Looïs irai a Saint Denise,
<lb n="2661"/>Proieré lui por Deu, le filz Marie,
<lb n="2662"/>Qu'il me secore o sa grant olz banie,
<lb n="2663"/>Mes je crain mout que il ne m'escondie,
<lb n="2664"/>Ou il me charge de sa chevalerie,
<lb n="2665"/>De cels de France la riche baronie. »</q>
<lb n="2666"/>Et dist Hernaut : <q>« Ne vos esmaiez mie.
<lb n="2667"/>A Monloon, la fort cité garnie,
<lb n="2668"/>La doit tenir une feste joïe,
<lb n="2669"/>Mout i avra de la chevalerie ;
<lb n="2670"/>De Vermendois i doit fere partie ;
<lb n="2671"/>Mes pere i ert o mout bele mesnie.
<lb n="2672"/>Alez i, sire, ne sai que plus vos die.
<lb n="2673"/>Or et argent et destriers de Sulie
<lb n="2674"/>Vos charcheré, et ma chevalerie. »</q>
<lb n="2675"/>Li quens Guillelmes durement l'en mercie,
<lb n="2676"/>Mes n'en mena vaillissant une alie.
<lb n="2677"/>Hernaut besa, mes la bouche a genchie ;
<lb n="2678"/>Plorant departent enmi la praarie.
<lb n="2679"/>Ainz que Hernaut viegne a Orliens la vile,
<lb n="2680"/>Encontra il Aymeri et s'amie.
<lb n="2681"/>Li quens Guillelmes a sa voie acuillie ;
<lb n="2682"/>Jusqu'a Estampes n'i a resne sachie.
<lb n="2683"/>La nuit i vint, si prist herbergerie,
<lb n="2684"/>Puis remonta el destrier de Surie ;
<lb n="2685"/>Sa targe mist en une renderie.
<lb n="2686"/>Ainz qu'il reviegne, sera arse et broïe,
<lb n="2687"/>Quar feus i prist, qui destruit l'abaïe. 
<pb n="122"/>
</ab>
<ab type="gv" n="LXI">
<lb n="2688"/>Li quens Guillelmes pensa de l'esploitier,
<lb n="2689"/>Son elme trosse et son hauberc doublier.
<lb n="2690"/>Tant a erré sor l’auferrant destrier
<lb n="2691"/>C'un dïemenge, devant le droit mengier,
<lb n="2692"/>Si com la gent venoient del mostier,
<lb n="2693"/>Entre en Loon Guillelmes au vis fier.
<lb n="2694"/>Parmi la rue commence a chevauchier ;
<lb n="2695"/>Bien resemble home qui venist d'ostoier.
<lb n="2696"/>Mout le gaberent garçon et pautonier
<lb n="2697"/>Por le cheval, qu'il virent si plenier.
<lb n="2698"/>Dist l'un a l'autre : <q>« Bien semble estre lanier ;
<lb n="2699"/>Onc mes nus hom ne vit si grant destrier,
<lb n="2700"/>Deable l'ont si haut fet encrochier.
<lb n="2701"/>Voiz com est grant, com resemble aversier. »</q>
<lb n="2702"/>Li quens se test, n'a cure de tencier ;
<lb n="2703"/>Outre s'en passe, n'en volt nul aresnier.
<lb n="2704"/>Devant la sale avoit un olivier,
<lb n="2705"/>La descendi de l’auferrant corssier.
<lb n="2706"/>Si garnement ne furent pas entier,
<lb n="2707"/>Ainz sont derouz et devant et derrier ;
<lb n="2708"/>Ceinte ot l'espee, dont li pont fu d'or mier.
<lb n="2709"/>François le voient, n'i ot que merveillier,
<lb n="2710"/>Mes n'i ot cil qui l'osast aresnier.
<lb n="2711"/>Sus el paleis le veit uns mes nuncier,
<lb n="2712"/>Que la fors est venu un escuier
<lb n="2713"/><q>« Onc ne vit on nul si grant chevalier.
<lb n="2714"/>S'il fust armez, bien semblast sodoier.
<lb n="2715"/>Je cuit qu'il vient por France chalengier.
<lb n="2716"/>Ainz mes nus hom ne vit prince tant fier ;
<lb n="2717"/>Si grant corssage fet bien a resoignier. »</q>
<lb n="2718"/>Li rois l'entent, prist soi a merveillier,
<lb n="2719"/>De Deu de gloire se commence a seignier ;
<lb n="2720"/>De ce qu'il ot prist soi a embronchier.
<lb n="2721"/>Sus as fenestres vet li rois apoier
<lb n="2722"/>Por esgarder le marchis au vis fier. 
<pb n="123"/>
</ab>
<ab type="gv" n="LXII">
<lb n="2723"/>Li quens Guillelmes descendi au perron,
<lb n="2724"/>Mes ne trova escuier ne garçon
<lb n="2725"/>Qui li tenist son auferrant gascon.
<lb n="2726"/>Li bers l'atache a l’olivier roon ;
<lb n="2727"/>Cil qui le voient sont en mout grant friçon,
<lb n="2728"/>Plus le redoutent que l’aloe faucon.
<lb n="2729"/>A Looïs el palés le dist on
<lb n="2730"/>Qu'il a aval, descendu au perron,
<lb n="2731"/>Un escuier, bien resemble baron.
<lb n="2732"/><q>« Ne sai s'il est chevaliers ou hauz hom ;
<lb n="2733"/>En tote France n'a nul de sa façon.
<lb n="2734"/>Grant a le cors, le vis et le menton,
<lb n="2735"/>Le regart fier assez plus d'un lïon ;
<lb n="2736"/>Ceinte a l'espee, dont a or est li pon.
<lb n="2737"/>Amené a un destrier arragon ;
<lb n="2738"/>Megre a la teste, si a gras le crepon,
<lb n="2739"/>Bien ateindroit a l'olivier amon ;
<lb n="2740"/>Mout a bon frein, d'or i a meint bouton,
<lb n="2741"/>Et la sele est de l'ovre Salemon.
<lb n="2742"/>Uns hiaumes pent devant a son arçon,
<lb n="2743"/>Deriers trossé son hauberc fremillon,
<lb n="2744"/>Mes n'a entor forrel ne gamboison ;
<lb n="2745"/>Blanche est la maille assez plus d'auqueton.
<lb n="2746"/>Mout par son grant andui si esperon,
<lb n="2747"/>Et a vestu un mauvés siglaton,
<lb n="2748"/>Et par desoz un hermin peliçon.
<lb n="2749"/>Haut a le nés par desus le guernon,
<lb n="2750"/>Et granz les braz, les poinz quarrez enson,
<lb n="2751"/>Ample narine et de cheveus foison ;
<lb n="2752"/>A grant merveille resemble bien felon. »</q>
<lb n="2753"/>François l'entendent, mout sont en grant friçon,
<lb n="2754"/>N'i a celui n'en bessast le menton.
<lb n="2755"/>Dist Looÿs : <q>« Quar m'i alez, Sanson.
<lb n="2756"/>Puis me venez renuncier sa reson. 
<pb n="124"/>
<lb n="2757"/>Bien enquerez qui il est et son non,
<lb n="2758"/>Et dont il est et de quel regïon.
<lb n="2759"/>Tex puet il estre mal voisin i avon. »</q></ab>
<ab type="gv" n="LXIII">
<lb n="2760"/>Dist Looÿs : <q>« Sanses, quar m'i alez,
<lb n="2761"/>Mes gardez bien ceenz ne l'amenez
<lb n="2762"/>Jusque je sache de quel terre il est nez.
<lb n="2763"/>Tex puet il estre, sachiez par veritez,
<lb n="2764"/>Mal le veïsmes entrer en ce regnez.
<lb n="2765"/>Alez tost, frere, gardez n'i demorez.
<lb n="2766"/>—	Sire, dist Sanse, si com vos commandez. »</q>
<lb n="2767"/>II s'en torna, s'avala les degrez ;
<lb n="2768"/>Vient a Guillelme soz l'olivier ramez ;
<lb n="2769"/>Nel connut mie, si l'a il salüez,
<lb n="2770"/>Puis li demande : <q>« Sire, dont estes nez ?
<lb n="2771"/>Com avez non ? Gardez nel me celez,
<lb n="2772"/>Et si me dites de quel part vos venez.
<lb n="2773"/>—	Voir, dist Guillelmes, aparmain le savrez.
<lb n="2774"/>Je ai a nom Guillelmes au cort nez,
<lb n="2775"/>Si vien d'Orenge, durement sui lassez.
<lb n="2776"/>Vostre merci ce cheval me tenez
<lb n="2777"/>Tant que je soie del paleis retornez ;
<lb n="2778"/>A Looÿs iert mi besoing contez.
<lb n="2779"/>—	Sire, dist Sanses, un petit vos sofrez ;
<lb n="2780"/>Por Deu vos pri que ne vos aïrez.
<lb n="2781"/>G'irai lasus el paleis seignorez,
<lb n="2782"/>Au roi sera mi mesage contez.
<lb n="2783"/>Sire Guillelmes, aparmain me ravrez,
<lb n="2784"/>Ci m'envoia, ja mar en douterez. »</q>
<lb n="2785"/>Et dist Guillelmes : <q>« Amis, dont vos hastez.
<lb n="2786"/>Dites le roi, ja mar li celerez,
<lb n="2787"/>Que je vien ci povres et esgarez.
<lb n="2788"/>Or verrai je s'onques fui ses privez ;
<lb n="2789"/>Contre moi viegne et ses riches barnez
<pb n="125"/>
<lb n="2790"/>Car au besoig est amis esprovez ;
<lb n="2791"/>Se lors li faut, puis n'i a seürtez.
<lb n="2792"/>— Sire, dist Sanses, si com vos commandez.
<lb n="2793"/>Foi que vos doi, je li dirai assez ;
<lb n="2794"/>Mon voil feroit li rois trestoz vos grez. »</q>
<lb n="2795"/>Atant s'en est el palés retornez,
<lb n="2796"/>Et dist au roi : <q>« Sire, vos ne savez ?
<lb n="2797"/>Ce est Guillelmes, qui tant est redoutez.
<lb n="2798"/>Par moi vos mande qu'encontre lui alez. »</q>
<lb n="2799"/>Looÿs l'ot, vers terre est enclinez ;
<lb n="2800"/>Dist a Sanson : <q>« Alez, si vos seez,
<lb n="2801"/>Que ja par moi ne sera regardez.
<lb n="2802"/>As vis deables soit il hui commandez,
<lb n="2803"/>Tant nos avra traveilliez et penez.
<lb n="2804"/>Ce n'est pas hom, ainz est uns vis mafez.
<lb n="2805"/>Maudahez ait et el col et el nés
<lb n="2806"/>Qui ce est bel que il est arivez. »</q>
<lb n="2807"/>Li rois s'asist marriz et trespensez.
<lb n="2808"/>Cil chevalier avalent les degrez
<lb n="2809"/>Cui li quens ot les garnemenz donez,
<lb n="2810"/>Les piax de martre, les hermins engolez,
<lb n="2811"/>Et les haubers et les elmes gemez,
<lb n="2812"/>Et les espees et les escuz boclez,
<lb n="2813"/>L'or et l'argent, les deniers moneez,
<lb n="2814"/>Les palefroiz, les destriers sejornez.
<lb n="2815"/>Quant il le virent qu'il iert si deramez,
<lb n="2816"/>Onques n'i fu baisiez ne acolez ;
<lb n="2817"/>Mauvesement fu li quens salüez,
<lb n="2818"/>Mes par contraire fu assez apelez,
<lb n="2819"/>Et d'uns et d'autres escharniz et gabez ;
<lb n="2820"/>Soventes foiz fu li quens ramponez ;
<lb n="2821"/>Ausi com d'ome qui chiet en povretez,
<lb n="2822"/>Jamés n'i ert ne cheriz ne amez.
<lb n="2823"/>Et dist Guillelmes : <q>« Seignor, grant tort avez.
<lb n="2824"/>Je vos ai mout et cheriz et amez,
<lb n="2825"/>Mes biax avoirs sovente foiz donez,
<lb n="2826"/>Deniers et robes et chevax presentez.
<lb n="2827"/>S'or ne vos doing, ne doi estre blasmez,
<lb n="2828"/>Car en l'Archant fui toz desbaretez. 
<pb n="126"/>
<lb n="2829"/>Mort sont mi home, n'i a nul eschapez.
<lb n="2830"/>Ocis i est Vivïens l'alosez,
<lb n="2831"/>Et je meïsmes fui en <num>.XV.</num> leus navrez.
<lb n="2832"/>Ne sai qu'en mente, fuians m'en sui tornez.
<lb n="2833"/>De ma grant perte sui forment adolez.
<lb n="2834"/>Entor Orenge a <num>.C.M.</num> Turs armez ;
<lb n="2835"/>Asise l'a li forz rois Desramez,
<lb n="2836"/>Ensemble o lui <num>.XXX.</num> rois coronez ;
<lb n="2837"/>Jusqu'a un an est li sieges jurez.
<lb n="2838"/>Dame Guiborc, qui tant vos a amez,
<lb n="2839"/>Par moi vos mande que vos la secorez.
<lb n="2840"/>Por Deu, baron, preigne vos en pitez !
<lb n="2841"/>Aïdiez moi, grant amosne ferez. »</q>
<lb n="2842"/>Quant cil l'oïrent, onc mot n'i ot sonez ;
<lb n="2843"/>Guillelme lessent, es les vos retornez ;
<lb n="2844"/>El paleis montent par les amples degrez.
<lb n="2845"/>Li gentix quens est ariere remés,
<lb n="2846"/>Encui savra dant Guillelme au cort nés
<lb n="2847"/>Com povres hom est de riche gabez,
<lb n="2848"/>S'il est avant ou ariere boutez.
<lb n="2849"/>Et de ce dist li vileins veritez :
<lb n="2850"/><q>« Qui le suen pert cheüz est en viltez. »</q></ab>
<ab type="gv" n="LXIV">
<lb n="2851"/>Or fu Guillelmes dedesoz l'olivier.
<lb n="2852"/>Tuit le guerpirent et laissent estraier ;
<lb n="2853"/>Onc n'i remest sergent ne escuier.
<lb n="2854"/>Encui savra Guillelmes au vis fier
<lb n="2855"/>Com povres hom puet a riche pleidier.
<lb n="2856"/><q>« Dex, dist li quens, qui toz puez justicier,
<lb n="2857"/>Com est honiz qui il convient prïer !
<lb n="2858"/>Se ge portasse et argent et or mier,
<lb n="2859"/>Cist m'enorassent et tenissent plus chier.
<lb n="2860"/>Por ce qu'il voient que d'aïe ai mestier,
<lb n="2861"/>Me tienent vil com autre pautonier ;
<lb n="2862"/>Nis establer ne volent mon destrier. »</q>
<lb n="2863"/>Li quens s'asist, n'ot en lui qu'aïrier ; 
<pb n="127"/>
<lb n="2864"/>Sor ses genolz a mis le brant d'acier,
<lb n="2865"/>Sovente foiz regrete sa moillier.
<lb n="2866"/>Grant noise meinent serjant et escuier,
<lb n="2867"/>Enz el paleis rentrent cil chevalier.
<lb n="2868"/>Rois Looïs les prist a aresnier :
<lb n="2869"/><q>« Ou est Guillelmes, li marchis au vis fier,
<lb n="2870"/>Qui tant nos fet pener et traveillier ?
<lb n="2871"/>—	Sire, font il, la jus soz l'olivier. »</q>
<lb n="2872"/>Looïs prist un baston de pomier,
<lb n="2873"/>A la fenestre s'est alez apoier,
<lb n="2874"/>Et voit Guillelme plorer et lermoier.
<lb n="2875"/>Il l'apela et commence a huchier :
<lb n="2876"/><q>« Sire Guillelmes, alez vos herbergier.
<lb n="2877"/>Vostre cheval fetes bien aesier,
<lb n="2878"/>Puis revenez à la cort por mengier.
<lb n="2879"/>Trop povrement venez or cortoier !
<lb n="2880"/>Dont n'avez vos sergent ne escuier,
<lb n="2881"/>Qui vos servist a vostre deschaucier
<lb n="2882"/>Ne qui tenist vostre auferrant destrier ?
<lb n="2883"/>—	Dex, dist li quens, com or puis enragier,
<lb n="2884"/>Quant cil se peine de moi contralïer
<lb n="2885"/>Qui me deüst aloser et proisier,
<lb n="2886"/>Et desor toz amer et tenir chier.
<lb n="2887"/>Mes, par celui qui le mont doit jugier,
<lb n="2888"/>Se je me puis en cel paleis fichier,
<lb n="2889"/>Ja ne vendra ainz demain l'anuitier,
<lb n="2890"/>Se il me velt einsi contralïer,
<lb n="2891"/>De ceste espee, dont le pont est d'or mier,
<lb n="2892"/>Li cuit je bien la teste reoignier
<lb n="2893"/>Et meint des autres dedenz le sanc baignier.
<lb n="2894"/>Mar m'i mostrerent ne orgueil ne dangier !
<lb n="2895"/>Ainz que m'en parte, voil a els conseillier
<lb n="2896"/>Par tel maniere, se je puis esploitier,
<lb n="2897"/>Que mon corage i vodrai essaier. »</q>
<lb n="2898"/>Lors commença les elz a rooillier,
<lb n="2899"/>Les denz a croistre et la teste a hochier. 
</ab>
<pb n="128"/>
<ab type="gv" n="LXV">
<lb n="2900"/>Or fu Guillelmes toz seus soz l'olivier.
<lb n="2901"/>Assez s'oï ledir et ramponer,
<lb n="2902"/>Et Looïs fet son huis bien garder,
<lb n="2903"/>Que n'i puet hom ni issir ne entrer,
<lb n="2904"/>Tot por Guillelme, qui tant fet a douter.
<lb n="2905"/>Voit le Guillelmes, del sans cuide desver,
<lb n="2906"/>De mautalant commance a tressüer.
<lb n="2907"/>Un franc borgois, Guimar l'oï nomer,
<lb n="2908"/>L'en meine o lui, si l'a fet osteler,
<lb n="2909"/>Et son cheval richement establer.
<lb n="2910"/>A une table l'a fet la nuit souper ;
<lb n="2911"/>Mes onc li quens n'i volt de vin gouter,
<lb n="2912"/>Ne de blanc pein une mie adeser.
<lb n="2913"/>Gros pein de seigle fist li quens aporter ;
<lb n="2914"/>De cel menjüe, si but de l'eve cler,
<lb n="2915"/>Car il ne volt envers Guiborc fausser.
<lb n="2916"/>Li frans borgois li prist a demander :
<lb n="2917"/><q>« Sire Guillelmes, gentix, nobles et ber,
<lb n="2918"/>Si bel mengier volez vos refuser ?
<lb n="2919"/>Por quoi le fetes ? Nel me devez celer !
<lb n="2920"/>S'il vos desplest, jel feré amender.
<lb n="2921"/>— Nenil, beau sire, ainz fet mout a loer ;
<lb n="2922"/>Mes a Orenge, quant je m'en dui torner,
<lb n="2923"/>Plevi ma fame, Guiborc o le vis cler,
<lb n="2924"/>N'en gouteroie, si li voil afier,
<lb n="2925"/>Tant que seroie ariere el retorner.
<lb n="2926"/>Vostre merci, ne vos en doit peser. »</q>
<lb n="2927"/>Et li borgois lessa atant ester.
<lb n="2928"/>Aprés mengier font les napes oster,
<lb n="2929"/>Au gentil conte font son lit atorner
<lb n="2930"/>De riches coutes et de dras d'outre mer ;
<lb n="2931"/>Mes onc Guillelmes n'i volt couchier aler.
<lb n="2932"/>Fresche herbe et jons fist li quens aporter ;
<lb n="2933"/>Sor sa suiere s'en vet le ber couchier :
<lb n="2934"/>Vers sa moillier ne se volt parjurer.
<lb n="2935"/>Onques n'i pot dormir ne reposer,
<lb n="2936"/>N'onques la nuit ne fina de penser, 
<pb n="129"/>
<lb n="2937"/>Jusqu'au matin que il se volt lever.
<lb n="2938"/>A l'oste fit son auberc aporter,
<lb n="2939"/>Enmi la chambre l'est alez endosser ;
<lb n="2940"/>Son brant d'acier ne volt mie oublïer.
<lb n="2941"/><q>« Sire, dist l'oste, ou devez vos aler ?
<lb n="2942"/>— Voir, dist Guillelmes, bien le vos doi conter.
<lb n="2943"/>G'irai lassus a Looïs parler
<lb n="2944"/>Por le secors et querre et demander.
<lb n="2945"/>Mes, par celui que l'en doit aorer,
<lb n="2946"/>Tex le me puet escondire et veer,
<lb n="2947"/>Et ma parole et ma reson blasmer,
<lb n="2948"/>Et vers le roi m'aïe destorber
<lb n="2949"/>Que chierement le ferai comparer ;
<lb n="2950"/>Et, si naient me volent contrester,
<lb n="2951"/>Por quoi vers els me facent aïrer,
<lb n="2952"/>Le roi de France cuit je tost desposer
<lb n="2953"/>Et de son chief fors la corone oster. »</q>
<lb n="2954"/>Quant li borjois l'oï issi parler,
<lb n="2955"/>Par grant poor commença a trambler.
<lb n="2956"/>Et li marchis ne volt plus demorer ;
<lb n="2957"/>De l'ostel ist, si commence a aler
<lb n="2958"/>Droit a la cort, que au roi velt parler.</ab>
<ab type="gv" n="LXVI">
<lb n="2959"/>Li quens Guillelmes est de l'ostel issuz ;
<lb n="2960"/>Souz son bliaut fu son hauberc vestuz,
<lb n="2961"/>Et tint son brant soz son mantel repuz.
<lb n="2962"/>Sus el paleis est li marchis venuz,
<lb n="2963"/>Onc n'i ot huis qui li feïst refuz.
<lb n="2964"/>Dedanz la sale vint li quens irascuz ;
<lb n="2965"/>Mout i trova contes, princes et duz,
<lb n="2965a"/>Et chevaliers et chauz et cheveluz
<lb n="2966"/>Et gentis dames vestües de bofuz,
<lb n="2967"/>De dras de soie, de poile a or batuz.
<lb n="2968"/>Li quens Guillelmes fu mout bien conneüz,
<lb n="2969"/>Mes povrement fu entr'ex receüz :
<lb n="2970"/>Por ce qu'il ert si povrement vestuz, 
<pb n="130"/>
<lb n="2971"/>Onc n'i ot hom qui li deïst saluz,
<lb n="2972"/>Nis la roïne, dont fu tres bien veüz,
<lb n="2973"/>Qui essaucier et amer le deüst ;
<lb n="2974"/>Del tot en tot i fu mal conneüz.
<lb n="2975"/>Vit le Guillelmes, mout en fu irascuz ;
<lb n="2976"/>Desor un banc, s'ala soier toz muz ;
<lb n="2977"/>Petit s'en faut qu'il ne lor soit coruz.
<lb n="2978"/>Ainz que d'iluec fust li quens remeüs,
<lb n="2979"/>Fu Aymeris au perron descenduz,
<lb n="2980"/>En sa compaigne avoit <num>.VII.</num>XX. escuz.
<lb n="2981"/>Grant fu la noise et li criz et li huz ;
<lb n="2982"/>Frans s'estormirent, es les vos sailli sus ;
<lb n="2983"/>Contre Aymeri en est li rois issuz.
<lb n="2984"/>Or croit Guillelme sa force et sa vertuz :
<lb n="2985"/>S' Ermengart puet, bien sera secoruz.</ab>
<ab type="gv" n="LXVII">
<lb n="2986"/>Au perron est descenduz Aymeris
<lb n="2987"/>Et Hermengart, la contesse jentis.
<lb n="2988"/>Avec li ot les <num>.IIII.</num> de ses filz :
<lb n="2989"/>Bernart le preu, Buevon de Commarchis,
<lb n="2990"/>S'i fu Guibert et Hernaut li floriz ;
<lb n="2991"/>Mes n'i fu mie Aÿmers le chaitiz :
<lb n="2992"/>En Espaigne est, a Saint Marc de Venis ;
<lb n="2993"/>N'i a repos ne par nuit ne par dis.
<lb n="2994"/>Ainz qu'Aymeris fust el palés voutis,
<lb n="2995"/>Li fu encontre ses gendres Looïs
<lb n="2996"/>Et la roïne au gent cors segnoris.
<lb n="2997"/>Mout fu li quens henorez et servis,
<lb n="2998"/>Et Hermengart, qui tant ot cler le vis,
<lb n="2999"/>La franche dame, qui tant mal a sentis.
<lb n="3000"/>El faudestuel ont Aymeri asis,
<lb n="3001"/>Dejoste lui le roi de Seint Denis
<lb n="3002"/>Et la contesse joste l'empereris.
<lb n="3003"/>Li chevaliers ont les sieges porpris
<lb n="3004"/>Enmi la sale, c'onc n'i quistrent tapis.
<lb n="3005"/>Soef i flaire et la rose et le lis, 
<pb n="131"/>
<lb n="3006"/>Et li encens est es encensiers mis ;
<lb n="3007"/>Cil jugleor ont lor vïeles pris.
<lb n="3008"/>Grant joie meinent el palés segnoris ;
<lb n="3009"/>Mout i avoit et de ver et de gris,
<lb n="3010"/>Mais ainz le vespre que li jorz soit fenis,
<lb n="3011"/>Avra poor trestoz li plus hardiz ;
<lb n="3012"/>Nis l'empereres voudroit estre a Paris,
<lb n="3013"/>Et la roïne en sa chambre a Senliz,
<lb n="3014"/>Car dant Guillelmes au cort nés, li marchis,
<lb n="3015"/>Se siet toz seus correceus et marris,
<lb n="3016"/>Irez et fel et mout maltalentis.
<lb n="3017"/><q>« Dex, dist li quens, com or sui entrepris,
<lb n="3018"/>Quant je voi ci mon pere et mes amis,
<lb n="3019"/>Ma franche mere, dont fui soef norris,
<lb n="3020"/>Que ne vi mes <num>.VII.</num> anz a acompliz !
<lb n="3021"/>Tant ai soufert, trop sui vil et honis ;
<lb n="3022"/>Se ne me venge, je enrageré vis.
<lb n="3023"/>Or me conselt Dex et Saint Esperiz. »</q>
<lb n="3024"/>A icest mot est sus li quens saillis,
<lb n="3025"/>Onc de l'espee ne fu li poinz guenchis.
<lb n="3026"/>Enmi la sale vint devant Looÿs.
<lb n="3027"/><q>« Jhesu de gloire, li rois de paradis,
<lb n="3028"/>Sauve celi de cui je fui nasquis,
<lb n="3029"/>Et mon chier pere, mes freres, mes amis,
<lb n="3030"/>Et il confonde cel mauvés roi faillis
<lb n="3031"/>Et ma seror, la pute meretris,
<lb n="3032"/>Par cui je fui si vilment recuillis
<lb n="3033"/>Et a sa cort gabez et escharnis.
<lb n="3034"/>Quant descendi soz l'olive floris
<lb n="3035"/>Onc de ses homes n'i ot grant ne petis
<lb n="3036"/>Qui me tenist mon destrier arrabis.
<lb n="3037"/>Mes, par les seinz que Dex a beneïs,
<lb n="3038"/>N'iert por mon pere, qui lez lui est asis,
<lb n="3039"/>Jel porfendroie deci qu'an la cervis. »</q>
<lb n="3040"/>Ot le li rois, le sanc li est foïs,
<lb n="3041"/>Et la roïne vousist estre a Senliz
<lb n="3042"/>Ou a Estampes ou au borc Saint Denis.
<lb n="3043"/>N'i a Francois ne fust espoeris ; 
<pb n="132"/>
<lb n="3044"/>Dist l'un a l'autre : <q>« Guillelmes est marris !
<lb n="3045"/>Mar le veïsmes entrer en cest païs. »</q></ab>
<ab type="gv" n="LXVIII">
<lb n="3046"/>Quant Hermengart a veüson enfant
<lb n="3047"/>Et Aymeris, mout en furent joiant.
<lb n="3048"/>Del faudestuel saillirent maintenant,
<lb n="3049"/>Guillelme embracent et derriere et devant.
<lb n="3050"/>Li <num>.IIII.</num> frere le vont mout acolant ;
<lb n="3051"/>Besier le voudrent, mes il se vet tornant,
<lb n="3052"/>La soe bouche de la lor eschivant ;
<lb n="3053"/>Par le paleis s'en vont resbaudissant.
<lb n="3054"/>Li quens Guillelmes vet son pere contant
<lb n="3055"/>Le grant domage c'a eü en l'Archant,
<lb n="3056"/>Que li ont fet Sarrazin et Persant,
<lb n="3057"/>Et tot issi com il s'en vint fuiant,
<lb n="3058"/>De toz ses homes n'en mena un vivant,
<lb n="3059"/>Et Vivïen lessa mort en l'Archant
<lb n="3060"/>A la fonteine, dont li doit sont corant,
<lb n="3061"/>Et com paien le vindrent enchauçant,
<lb n="3062"/>Qui en menerent le palazin Bertrant,
<lb n="3063"/>Et Guïelin et Guichart le vaillant,
<lb n="3064"/>Girart de Blaives, Gautier le Tolosant,
<lb n="3065"/>Hunaut de Saintes et Fouques de Melant.
<lb n="3066"/><q>« Guiborc lessai en Orenge la grant ;
<lb n="3067"/>La l'ont asise li paien mescreant ;
<lb n="3068"/><num>.XXX.</num> roi sont et <num>.XIIII.</num> amirant.
<lb n="3069"/>Dedenz Orenge lor vet vie faillant :
<lb n="3070"/>Pou ont vitaille, mout en sont sofretant.
<lb n="3071"/>En cest païs venoie por garant
<lb n="3072"/>A Looïs, cest mauvés recreant ;
<lb n="3073"/>Mes je voi bien que cuer li va faillant :
<lb n="3074"/>Dedenz sa cort m'a fet vilein semblant.
<lb n="3075"/>Mes, par l'apostre que quierent peneant,
<lb n="3076"/>Ainz que m'en parte, en feré un dolant,
<lb n="3077"/>Et ma seror, la pute mescreant. »</q> 
<pb n="133"/>
<lb n="3078"/>Looïs l'ot, si s'en vet embronchant ;
<lb n="3079"/>Dont vousist estre a Hui ou a Dinant.
<lb n="3080"/>Et François furent quoi et mu et tesant ;
<lb n="3081"/>De lui aidier n'i a nul qui se vant.
<lb n="3082"/>Li uns a l'autre le vet soef disant :
<lb n="3083"/><q>« Quex vis deable porroient sofrir tant ?
<lb n="3084"/>Onc n'i alerent tant chevaliers vaillant
<lb n="3085"/>C'onc puis en France en fust uns reperant ;
<lb n="3086"/>Mar acointames Guillelme et son boubant ;
<lb n="3087"/>Car lait Orenge, a maufé la comant !
<lb n="3088"/>S'ait Vermendois jusqu'au port de Guiscant. »</q>
<lb n="3089"/>Par le paleis furent mu et tesant,
<lb n="3090"/>N'en i a nul, tant ait le cuer vaillant,
<lb n="3091"/>Por lui aidier en ost parler avant ;
<lb n="3092"/>Tuit furent mu, li petit et li grant.
<lb n="3093"/>Por Bertran plore dant Bernart de Brubant,
<lb n="3094"/>Et Bueves plore por Girart son enfant.
<lb n="3095"/>Dame Hermengart fu droite en son estant,
<lb n="3096"/>A sa voiz clere se vet mout escriant :
<lb n="3097"/><q>« Par Deu, François, tuit estes recreant !
<lb n="3098"/>Aymeris sire, or te va cuer faillant !
<lb n="3099"/>Beau filz Guillelmes, ne te va esmaiant ;
<lb n="3100"/>Par cel apostre que quierent peneant,
<lb n="3101"/>Encor ai ge un tresor eissi grant
<lb n="3102"/>Ne le trairoient <num>.X.</num> bues en charoiant ;
<lb n="3103"/>Tot le donrai, n'en remaindra besant,
<lb n="3104"/>As soudoiers qui seront combatant ;
<lb n="3105"/>Et je meïsmes i seré chevauchant,
<lb n="3106"/>L'auberc vestu, lacié l'iaume luisant,
<lb n="3107"/>L'escu au col et au costé le brant.
<lb n="3108"/>Por ce se j'ai le poil chenu et blanc,
<lb n="3109"/>S'ai je le cuer hardi et combatant ;
<lb n="3110"/>Si aideré, se Deu plest, mon enfant.
<lb n="3111"/>Puis que seré armee en l'auferrant,
<lb n="3112"/>N'enconterrai Sarrazin si vaillant
<lb n="3113"/>Que je ne fiere de mon acier tranchant.
<lb n="3114"/>Mar i entrerent li Turc ne li Persant. »</q>
<lb n="3115"/>Aymeris l'ot, soef s'en vet riant
<lb n="3116"/>Et de pitié mout tendrement plorant, 
<pb n="134"/>
<lb n="3117"/>Et tuit si filz de dolor lermoiant.
<lb n="3118"/>A dant Guillelme vet le cuer engroissant ;
<lb n="3119"/>A cels de France dira ja son talant,
<lb n="3120"/>Ja parlera par mout ruiste samblant.</ab>
<ab type="gv" n="LXIX">
<lb n="3121"/>Or fu Guillelmes en la sale pavee ;
<lb n="3122"/>Soz son mantel tenoit nue s'espee.
<lb n="3123"/>Sa vesteüre fu route et despanee,
<lb n="3124"/>Braies ot neres, chemise deslavee.
<lb n="3125"/>Et si avoit la teste herupee,
<lb n="3126"/>Amples narilles, nés haut, chiere levee,
<lb n="3127"/>Et gros les poinz et la brace quarree ;
<lb n="3128"/>Lonc ot le cors et la poitrine lee,
<lb n="3129"/>Les piez voutiz et la jambe formee,
<lb n="3130"/>Entre <num>.II.</num> elz pleine paume d'entree ;
<lb n="3131"/>N'ot si fort home jusqu'a la mer Betee.
<lb n="3132"/>Sa seror a fierement regardee,
<lb n="3133"/>Qui d'or avoit la teste coronee ;
<lb n="3134"/>Lez le roi sist, qui l'avoit espousee.
<lb n="3135"/>Li quens l'esgarde par mout grant aïree ;
<lb n="3136"/>Par mautalant a la color müee,
<lb n="3137"/>Les grenons lieve, s'a la teste crollee.
<lb n="3138"/>En haut parole, s'a la chiere levee :
<lb n="3139"/><q>« Looïs sire, ci a male soudee.
<lb n="3140"/>Quant a Paris fu la cort assemblee,
<lb n="3141"/>Que Charlemaine ot vie trespassee,
<lb n="3142"/>Vil te tenoient tuit cil de la contree.
<lb n="3143"/>De toi fust France tote desheritee,
<lb n="3144"/>Ja la corone ne te fust otroiee,
<lb n="3145"/>Quant j'en sofri por toi si grant mellee
<lb n="3146"/>Que maugré aus fu en ton chief posee
<lb n="3147"/>La grant corone, qui d'or est esmeree ;
<lb n="3148"/>Tant me douterent n'osa estre veee,
<lb n="3149"/>Mauvaise amor m'en avez hui mostree. »</q>
<lb n="3150"/>Dist Looïs : <q>« C'est veritez provee.
<lb n="3151"/>Or vos en iert Ponor guerredonee, 
<pb n="135"/>
<lb n="3152"/>Que tote France vos iert abandonnee. »</q>
<lb n="3153"/>Blancheflor l'ot, s'est en haut escrïee :
<lb n="3154"/><q>« Voire, dist ele, s'iere desheritee !
<lb n="3155"/>Or ont deable fete ceste acordee ;
<lb n="3156"/>Mau chief puist prendre par qui est porparlee ! »</q>
<lb n="3157"/>Guillelmes l'ot, si l'en a regardee.
<lb n="3158"/><q>« Tes toi, dist il, pute lisse provee ;
<lb n="3159"/>Tiebaut d'Arrabe vos a ensoinantee,
<lb n="3160"/>Et meinte foiz comme putein folee ;
<lb n="3161"/>Ne doit pas estre ta parole escoutee.
<lb n="3162"/>Quant tu menjües ta char et ta pevree,
<lb n="3163"/>Et bois ton vin a ta cope doree,
<lb n="3164"/>Claré, piment ou espice colee
<lb n="3165"/>Delez ton feu pres de ta cheminee,
<lb n="3166"/>Quant es rostie et tres bien eschaufee
<lb n="3167"/>Et de luxure esprise et alumee,
<lb n="3168"/>Dont ne vos membre de noif ne de gelee,
<lb n="3169"/>De grant bataille ne de grant consirree
<lb n="3170"/>Que nos sofrons en estrange contree
<lb n="3171"/>Dedenz Orenge, vers la gent deffaee ;
<lb n="3172"/>Petit vos est comment viegne la blee.
<lb n="3173"/>Pute mauvese, vil lisse abandonnee,
<lb n="3174"/>Mout m'avez hui ma parole blasmee
<lb n="3175"/>Et vers le roi m'aïe destornee ;
<lb n="3176"/>Li vif deable vos ont or coronnee. »</q>
<lb n="3177"/>Passa avant, del chief li a ostee,
<lb n="3178"/>Voiant François l'a a terre jetee.
<lb n="3179"/>Parmi les tresces l'a Guillelmes cobree ;
<lb n="3180"/>Isnelement mist la main a l'espee,
<lb n="3181"/>Ja li eüst mout tost la teste ostee,
<lb n="3182"/>Par home nul ne li fust deveee,
<lb n="3183"/>Quant Hermengart li a des poinz ostee ;
<lb n="3184"/>Guillelme embrace et les poinz et l'espee.
<lb n="3185"/>Et la roïne s'en fuit eschevelee,
<lb n="3186"/>Toute marrie, bien resemble desvee.
<lb n="3187"/>Dedenz sa chambre s'en est fuiant entree,
<lb n="3188"/>De la poor chiet a terre pasmee.
<lb n="3189"/>Sa bele fille l'en a amont levee,
<lb n="3190"/>C'est Aaliz, la cortoise henoree, 
<pb n="136"/>
<lb n="3191"/>Une pucele, s'est plus blanche que fee ;
<lb n="3192"/>Les elz ot vers, la face coloree ;
<lb n="3193"/>Il n'ot si bele jusqu'a la mer Betee.
<lb n="3194"/><q>« Dame, dist ele, ou fustes vos alee ?
<lb n="3195"/>A grant merveille vos voi espoentee.
<lb n="3196"/>— Par foi, ma fille, je dui estre afolee.
<lb n="3197"/>Li quens Guillelmes est en ceste contree ;
<lb n="3198"/>Je le trové en la sale pavee,
<lb n="3199"/>Et mon chier pere a la barbe mellee,
<lb n="3200"/>Ma franche mere, que Dex ot amenee.
<lb n="3201"/>S'ele ne fust, ma vie fust finee :
<lb n="3202"/>Li quens Guillelmes m'eüst mal confessee.
<lb n="3203"/>Au roi avoit aïe demandee ;
<lb n="3204"/>Por sol itant que je li oi veee,
<lb n="3205"/>Me dut avoir la teste reoingnee.
<lb n="3206"/>Gardez, ma fille, ma chambre soit fermee,
<lb n="3207"/>A la grant barre apoïe et serree ;
<lb n="3208"/>Car, s'il i entre, a mort serai livree. »</q>
<lb n="3209"/>Dist Aaliz : <q>« Mout par fustes desvee
<lb n="3210"/>Quant a mon oncle deïstes ramponee,
<lb n="3211"/>Le meillor home qui onc ceinsist d'espee,
<lb n="3212"/>Par cui vos estes roïne coronee,
<lb n="3213"/>De toute France damë et avoee,
<lb n="3214"/>Qu'an cest honor vos a il alevee.
<lb n="3215"/>S'avez dit chose que a lui desagree,
<lb n="3216"/>Li vif maufé vos i orent portee ;
<lb n="3217"/>Par un sol pou ne vos ont encontree. »</q>
<lb n="3218"/>Dist la roïne : <q>« Fille, mout ies senee ;
<lb n="3219"/>Bien ait or l’ore qu'en mes flans fus portee !
<lb n="3220"/>Ce que tu diz est veritez provee :
<lb n="3221"/>Par lui sui je essauciee et levee,
<lb n="3222"/>Roïne et dame de la terre clamee.
<lb n="3223"/>Or m'otroit Dex icele destinee
<lb n="3224"/>Que vers mon frere puisse estre racordee,
<lb n="3225"/>Que ceste chose puisse estre pardonee. »</q>
<lb n="3226"/>Atant s'asist la roïne esploree,
<lb n="3227"/>Sovant se claime lasse, maleüree ;
<lb n="3228"/>Et Aaliz s'est forment dementee.
<lb n="3229"/>De la chambre ist tote desafublee ; 
<pb n="137"/>
<lb n="3230"/>La rose semble en moi la matinee,
<lb n="3231"/>Ele est plus blanche que n'est noif sus gelee,
<lb n="3232"/>Et de color si bien enluminee
<lb n="3233"/>Si bele dame ne fu onc esgardee,
<lb n="3234"/>Mien esciant, ne el siecle trovee.
<lb n="3235"/>Vestüe fu d'une porpre roee,
<lb n="3236"/>Sa crine crespe fu a or galonee ;
<lb n="3237"/>Le passet vet, s'a la teste enclinee.
<lb n="3238"/>Grant noise oï en la sale pavee ;
<lb n="3239"/>François disoient entr'ex a recelee :
<lb n="3240"/><q>« La roïne a Guillelmes vergondee.
<lb n="3241"/>S'en li lessast, mout tost l’eüst tüee.
<lb n="3242"/>Mauvesement l'a Looïs tensee.
<lb n="3243"/>Chier dut avoir Orenge comparee.
<lb n="3244"/>A mal eür fust ele onques fondee !
<lb n="3245"/>Tante jovente sera par lui finee.
<lb n="3246"/>Vez del deable com a la teste lee !
<lb n="3247"/>Mal esperite li est el cors entree.
<lb n="3248"/>Vez com il a cele chiere enbrasee !
<lb n="3249"/>Ainz que la cort soit encui desevree,
<lb n="3250"/>Sera s'espee, ce cuit, ensanglantee
<lb n="3251"/>Et de nos cors soilliee et maillentee.
<lb n="3252"/>Mes pleüst Deu, qui fist ciel et rosee,
<lb n="3253"/>Que il fust ore outre la mer Betee
<lb n="3254"/>Ou en Egipte, en terre desertee,
<lb n="3255"/>Ou el palage dedanz la mer salee,
<lb n="3256"/>Une grant pierre entor le col noee !
<lb n="3257"/>Si seroit France d'un maufé delivree. »</q>
<lb n="3258"/>Atant ez vos Aaliz la senee ;
<lb n="3259"/>Toute la cort est sor li reversee,
<lb n="3260"/>François la voient, chascun l'a salüee ;
<lb n="3261"/>Quens Aymeris en ses braz l'a combree,
<lb n="3262"/>Et si <num>.IIII.</num> oncle l'ont forment acolee.
<lb n="3263"/>Dame Hermengart, la contesse honoree,
<lb n="3264"/>As piez Guillelme s'est si tost presentee,
<lb n="3265"/>Por la roïne li a merci crïee.
<lb n="3266"/>Li quens s'abesse, si l'a amont levee.
<lb n="3267"/><q>« Dame, dist il, buer fussiez onques nee !
<lb n="3268"/>Par cele foi que je vos ai portee,
<pb n="138"/>
<lb n="3269"/>Ja ne verroiz enquenuit la vespree
<lb n="3270"/>Qu'avrai del roi abatu la ponee. »</q></ab>
<ab type="gv" n="LXX">
<lb n="3271"/>Or fu Guillelmes en la sale voutie ;
<lb n="3272"/>De mautalant a la face rougie,
<lb n="3273"/>Et tint l'espee toute nue sachie,
<lb n="3274"/>Parmi le heut l'a forment empoignie.
<lb n="3275"/>A ses paroles n'i a nul quel desdie.
<lb n="3276"/>Il font que sage, nel mescreez vos mie,
<lb n="3277"/>Quar tex peüst esmovoir la folie
<lb n="3278"/>Que il fendist del brant jusqu'en l'oïe.
<lb n="3279"/>N'i a si cointe ne de tel baronie
<lb n="3280"/>Qui sa parole ne sa reson desdie,
<lb n="3281"/>Et Looïs tint sa chiere embronchie ;
<lb n="3282"/>Toute la sale fu si coie et serie
<lb n="3283"/>Com s'en eüst la messe commencie ;
<lb n="3284"/>Li quens Guillelmes demaine grant ruistie.
<lb n="3285"/>Atant es vos la pucele ensaignie ;
<lb n="3286"/>Vestüe fu d'un poile d'Aumarie ;
<lb n="3287"/>Les elz ot vers, la face colorie,
<lb n="3288"/>Il n'ot si bele deci qu'en paienie.
<lb n="3289"/>Del parage est de la geste enforcie,
<lb n="3290"/>Del plus tres fier qui onques fust en vie.
<lb n="3291"/>La damoisele fu mout bien enseignie ;
<lb n="3292"/>Vint a Guillelme, que n'i quist compeignie ;
<lb n="3293"/>Devant lui est la bele agenoillie,
<lb n="3294"/>Le pié li a et la jambe embracie.
<lb n="3295"/><q>« Mercis, biaus oncles, por Deu le filz Marie,
<lb n="3296"/>Vez ci mon cors, fai en ta commandie.
<lb n="3297"/>Se il te plest, la teste aie tranchie,
<lb n="3298"/>Ou je soie arsse et en un feu lancie,
<lb n="3299"/>De toute France, s'il vos plest, essillie.
<lb n="3300"/>N'en quier avoir vaillissant une alie,
<lb n="3301"/>Ainz m'en iré come povre mendie,
<lb n="3302"/>Mes qu'a mon pere soit l'acorde otroïe
<lb n="3303"/>Et a ma mere, qui por vos est marie ; 
<pb n="139"/>
<lb n="3304"/>Jamés nul jor, ce cuit, ne sera lie.
<lb n="3305"/>Quant vos desdist, mout fist grant deablie ;
<lb n="3306"/>Pardonez li, oncle, ceste foïe.
<lb n="3307"/>Se tant est ose que jamés vos dedie,
<lb n="3308"/>Morir me fai en chaude poiz boillie. »</q>
<lb n="3309"/>Guillelmes l'ot, li cuers li atendrie
<lb n="3310"/>Por la pucele, qui doucement li prie,
<lb n="3311"/>Que il se pense que tant est seignorie
<lb n="3312"/>Et son franc cuer si li enseigne et prie,
<lb n="3313"/>Si li a dit : <q>« Bele suer, douce amie,
<lb n="3314"/>Ma bele niece, Jhesu vos beneïe !
<lb n="3315"/>Levez vos sus, trop estes traveillie.
<lb n="3316"/>— Non feroi voir, mielz voil estre enfoïe,
<lb n="3317"/>Si que la vie me soit del cors partie,
<lb n="3318"/>Que je m'en lieve ains m'avrez otroïe
<lb n="3319"/>La concordance et vostre ire apaïe. »</q>
<lb n="3320"/>Et Hermengart mout doucement li prie :
<lb n="3321"/><q>« Biau filz Guillelmes, por Deu le filz Marie,
<lb n="3322"/>Ne fere au roi en sa cort vilenie
<lb n="3323"/>Por sol ta niece, qui tant est eschevie,
<lb n="3324"/>C'est la plus bele de toute ta lignie. »</q>
<lb n="3325"/>Et Aymeris, ses peres, l'en chastie :
<lb n="3326"/><q>« Biau filz Guillelmes, lei ester ta rustie ;
<lb n="3327"/>Ta volenté sera toute acomplie. »</q>
<lb n="3327a"/>Ot le li rois, envers lui s'umilie :
<lb n="3327b"/><q>« Voire voir, sire, tot a sa commandie. »</q>
<lb n="3327c"/>Ot le Guillelmes, li cuers li asoplie ;
<lb n="3328"/>Dont s'abessa, la pucele a haucie,
<lb n="3329"/>Sa volenté bonement li otrie ;
<lb n="3330"/>La damoisele en plorant l'en mercie.
<lb n="3331"/>Or est en lui mout s'ire refroidie
<lb n="3332"/>Et sa raison durement adoucie.
<lb n="3333"/>Dedanz son fuerre a l'espee mucie,
<lb n="3334"/>Hernaut la baille, et il l'a estoïe.
<lb n="3335"/>Mout en fu lie Hermengart de Pavie ;
<lb n="3336"/>Por la roïne a mout tost envoïe
<lb n="3337"/><num>.II.</num> chevaliers, qui sont de sa mesnie,
<lb n="3338"/>Et s'i ala li dus de Normandie ;
<lb n="3339"/>Ensemble o lui Garins de la Gastie. 
<pb n="140"/>
<lb n="3340"/>Cil l’en menerent en la sale voutie,
<lb n="3341"/>Et ele i vint, mout en fu esmaïe.
<lb n="3342"/>Li cuens Guillelmes par la main l'a saisie,
<lb n="3343"/>Puis li a dit : <q>« Bele suer, douce amie,
<lb n="3343a"/>Forment me poise que vos ai laidengie.
<lb n="3344"/>Issi vait d'ome qui mautalant eigrie :
<lb n="3345"/>Mout a tost fet une grant musardie.
<lb n="3346"/>Voiant la cort en ferai amendie.
<lb n="3347"/>— Sire, dist ele, ne sui mie marrie ;
<lb n="3348"/>Ja n'i avrai honte ne vilenie.
<lb n="3349"/>Mes freres estes, mout en sui repentie ;
<lb n="3350"/>Se j'ai dit chose dont m'aiez enhaïe,
<lb n="3351"/>J'en souferrei, s'il vos plest, tel hachie
<lb n="3352"/>Que del paleis m'en irai despoillie,
<lb n="3353"/>Trestoute nue sanz chemise vestie,
<lb n="3354"/>Jusqu'au mostier Saint Vincent l'abaïe. »</q>
<lb n="3355"/>Dont s'agenoille, a ses piez s'umelie ;
<lb n="3356"/>Le pié li baise, s'a la jambe enbracie.
<lb n="3357"/>Li quens Guillelmes l'en a amont drecie,
<lb n="3358"/>Enz en la face l'a <num>.IIII.</num> foiz besie.
<lb n="3359"/>Dex ! Com or est la bele Aaliz lie.
<lb n="3360"/>Feite est l'acorde, qui qu'en poit ne qui rie.
<lb n="3361"/>Or est la cort durement resbaudie ;
<lb n="3362"/>Grant joie meinent trestoute la mesnie.
<lb n="3363"/>Mout fu la cort por Guillelme essaucie :
<lb n="3364"/>Li rois commande la table soit drecie,
<lb n="3365"/>Cele qui est a fin or entaillie.
<lb n="3366"/>Ce a Guillelmes conquis par s'estoutie ;
<lb n="3367"/>Issi vait d'ome qui orgueillex chastie :
<lb n="3368"/>Ja n'en jorra s'il mout bel nel manie.
<lb n="3369"/>Cil jugleor meinent tel taborie ;
<lb n="3370"/>Mout i avoit bele chevalerie.</ab>
<ab type="gv" n="LXXI">
<lb n="3371"/>Grant fu la joie sus el paleis plenier.
<lb n="3372"/>Li rois a fet sa grant table drecier,
<lb n="3373"/>Cele qui fu ovree a eschequier. 
<pb n="141"/>
<lb n="3373a"/>L'eve ont cornee a un corn menuier.
<lb n="3374"/>Quant ont lavé cil baron chevalier,
<lb n="3375"/>Aval les tables s'asïent au mengier.
<lb n="3376"/>Aymeris sist dejoste sa moillier
<lb n="3377"/>Au mestre dois en l'estage plenier ;
<lb n="3378"/>Et l'emperere qui France a a baillier
<lb n="3379"/>Sist aprés lui, mout le dut avoir chier,
<lb n="3380"/>Et la roïne, a son flanc senestrier ;
<lb n="3381"/>Et li marchis Guillelmes au vis fier
<lb n="3382"/>Sist o ses freres, que durement ot chier ;
<lb n="3383"/>Lez lui sa niece, qui mout fist a proisier,
<lb n="3384"/>C'est Aaliz, ou il n'a qu'enseignier,
<lb n="3385"/>Que Renoart reçust puis a moillier ;
<lb n="3386"/>Mes Looÿs ne le vost otraier,
<lb n="3387"/>Li quens Guillelmes la li fist esposer.
<lb n="3388"/>Cil Renoart ocist puis Haucebier
<lb n="3389"/>En Aleschans el grant estor plenier,
<lb n="3390"/><num>.VII.M.</num> des autres de la gent aversier.
<lb n="3391"/>Hui mes commence chançon a enforcier,
<lb n="3392"/>Onc tel ne fu des le tens Olivier,
<lb n="3393"/>De Renoart, qui ocist Loquifier.
<lb n="3394"/>La conquist il une loque d'acier,
<lb n="3395"/>Qu'il ne donast por un mui de deniers ;
<lb n="3396"/><num>.M.</num> Sarrazins en fist puis baaillier.
<lb n="3397"/>De Loquiferne abati le clochier,
<lb n="3398"/>Que Sarrazin avoient fet drecier,
<lb n="3399"/>Si establi un seignori mostier,
<lb n="3400"/>Quant ot ocis <num>.VII.M.</num> d'averssier,
<lb n="3401"/>Si qu'en Egypte n'i lessa que brisier
<lb n="3402"/>Por nostre loi monter et essaucier.
<lb n="3403"/>Dex l'en rendi un gloriex loier :
<lb n="3404"/>Avec les anges en fist l'ame aeisier.
<lb n="3404a"/>A nostre conte devons nous repairier ;
<lb n="3405"/>Bien soit de l'ame qui le fist commencier.
<lb n="3406"/>Grant fu la noise sus el palés plenier,
<lb n="3407"/>As tables sieent cil baron chevalier ;
<lb n="3408"/><num>.C.</num> damoisel i furent boteillier
<lb n="3409"/>Et autretant servirent au mengier.
<lb n="3410"/>Des riches mes ne convient pas pleidier ; 
<pb n="142"/>
<lb n="3411"/>Tant en i ot que nes vos puis prisier.
<lb n="3412"/>Li quens Guillelmes, li marchis au vis fier,
<lb n="3413"/>Manda son oste Guimar et sa moillier ;
<lb n="3414"/>Dejoste lui les assist au mengier ;
<lb n="3415"/>Mout les ennore Guillelmes le guerrier.</ab>
<ab type="gv" n="LXXII">
<lb n="3416"/>Grant fu la cort en la sale a Loon ;
<lb n="3417"/>Mout ot as tables oisiax et venoison.
<lb n="3418"/>Qui que menjast la char et le poisson,
<lb n="3419"/>Onques Guillelmes n'en passa le menton,
<lb n="3420"/>Ainz manga torte et but eve a foison ;
<lb n="3421"/>Mout s'en merveillent cil chevalier baron.
<lb n="3422"/>Quant ont mengié et beü a foison,
<lb n="3423"/>Les napes ostent escuier et garçon.
<lb n="3424"/>Li quens Guillelmes mist le roi a reison :
<lb n="3425"/><q>« Que pensez vos, dist il, le filz Charlon ?
<lb n="3426"/>Secorras moi vers la jeste Mahon ?
<lb n="3427"/>Ja deüst estre li olz a Carrïon. »</q>
<lb n="3428"/>Dist Looÿs : <q>« Et nos en parleron ;
<lb n="3429"/>Et le matin savoir le vos feron,
<lb n="3430"/>Ma volenté, se je irai ou non. »</q>
<lb n="3431"/>Guillelmes l'ot, si taint comme charbon ;
<lb n="3432"/>De mautalant en froncist le guernon.
<lb n="3433"/><q>« Comment, deable ! dist il, si plaideron ?
<lb n="3434"/>Ce est la fable du tor et del mouton ;
<lb n="3435"/>Mout a a fere qui plessier veut felon. »</q>
<lb n="3436"/>Il s'abessa, si a pris un baston,
<lb n="3437"/>Et dist au roi : <q>« Vostre fié vos randon ;
<lb n="3438"/>N'en tendrai mes vaillissant un bouton
<lb n="3439"/>Ne vostre amis ne serai ne vostre hom,
<lb n="3440"/>Et si vendrez, ou vos voilliez ou non. »</q>
<lb n="3441"/>Hernaut se dresce, qui rous ot le menton ;
<lb n="3442"/>Dist a Guillelme : <q>« Or oiez ma reison.
<lb n="3443"/>Li rois dira son talent et son bon.
<lb n="3444"/>Retien ton fié et nos tuit t'aideron :
<lb n="3445"/>Je et mi frere ensemble o toi iron. »</q> 
<pb n="143"/>
<lb n="3446"/>Dist Aymeris : <q>« Fieblement en parlon ;
<lb n="3447"/>Bien deüst estre Francë en son bandon ;
<lb n="3447a"/>Seneschaus est, s'en a le gonfanon.
<lb n="3448"/>Aidier li doivent par fine egardoison,
<lb n="3449"/>Et qui li vee, s'en prangne vangoison :
<lb n="3450"/>Trop est mes filz a escharnir hauz hon ;
<lb n="3451"/>Mes, par l'apostre qu'en quiert en Pré Noiron,
<lb n="3452"/>Se n'en avoient mi oir retratïon,
<lb n="3453"/>Qu'en nel tenist a fine traïson,
<lb n="3454"/>Des plus hauz homes de France le roion
<lb n="3455"/>Feroie metre <num>.VII.</num>XX. en ma prison.
<lb n="3456"/>Tex est or sires qui sembleroit guiton.
<lb n="3457"/>Plessier doit l'en orgueilleus et felon ! »</q>
<lb n="3458"/>Aaliz l'ot, si respont son aion :
<lb n="3459"/><q>« Aymeris, sire, bien ait ceste raison.
<lb n="3460"/>Qui li faudra, ja s'ame n'ait pardon
<lb n="3461"/>Que l’en nel pende ausi comme larron. »</q>
<lb n="3462"/>Dist la roïne o la jente façon :
<lb n="3463"/><q>« Aymeris, pere, par le cors saint Sanson
<lb n="3464"/>N'avra en France vaillant un esperon
<lb n="3465"/>Ne soit Guillelme del tot a son bandon,
<lb n="3466"/>Mes bien lor poit el nés et el guernon. »</q>
<lb n="3467"/>Looïs l'ot, si dreça le menton ;
<lb n="3468"/>Ja parlera tot a lor garison.</ab>
<ab type="gv" n="LXXIII">
<lb n="3469"/>Quant Looÿs ot Aymeri parler,
<lb n="3470"/>Riens que il voille ne li ose veer,
<lb n="3471"/>Car il le crient, sel velt mout agreer.
<lb n="3472"/>Guillelme vit, si commence a penser,
<lb n="3473"/>Car mout le vit esprandre et enbraser.
<lb n="3474"/>S'il ot poor, ne l'estuet demander ;
<lb n="3474a"/>Car son lignage voit entor lui ester.
<lb n="3475"/>Le chief enbronche, si commence a penser ;
<lb n="3476"/>Tel poor ot onques n'osa parler.
<lb n="3477"/>Voit le Guillelmes, del sen cuide desver ;
<lb n="3478"/>Par mautalant le prist a apeler : 
<pb n="144"/>
<lb n="3479"/><q>« Looïs sire, dist Guillelmes le ber,
<lb n="3480"/>Quant l'en te volt del tot desheriter
<lb n="3481"/>Et fors de France et chacier et giter,
<lb n="3482"/>Je vos reting, si vos fis coroner :
<lb n="3483"/>Tant me douterent ne l’oserent veer,
<lb n="3484"/>Et a mon pere vos fis ma suer doner.
<lb n="3485"/>Plus hautement ne la sot marïer,
<lb n="3486"/>Ne je ne soi en nul leu asener
<lb n="3487"/>Ou tu peüsses meillor fame trover.
<lb n="3488"/>Quant tu veïs que je t'oi fet monter,
<lb n="3489"/>Par droite force la corone porter,
<lb n="3490"/>Toz tes barons fis a ton pié aler,
<lb n="3491"/>N'i ot si cointe qui l'osast deveer,
<lb n="3492"/>Tu me vousis France quite clamer
<lb n="3493"/>Et la moitié d'outre en outre doner,
<lb n="3494"/>Mes je ne voil envers toi meserrer ;
<lb n="3495"/>Ainz me lessasse toz les membres coper.
<lb n="3496"/>Tu me juras, que l'oïrent ti per,
<lb n="3497"/>Se en Orenge m'asailloient Escler,
<lb n="3498"/>Ne me faudroies por les membres coper,
<lb n="3499"/>Mes or te voi envers moi parjurer. »</q>
<lb n="3500"/>Looïs l'ot, si commence a plorer,
<lb n="3501"/>Par grant amour commença a parler :
<lb n="3502"/><q>« Sire Guillelmes, mout fetes a loër ;
<lb n="3503"/>Por vostre amor ferai m'ost asembler,
<lb n="3504"/>De par ma terre venir et amasser :
<lb n="3505"/>Cent milliers d'omes porrez o vos mener.
<lb n="3506"/>Je n'i puis mie a ceste foiz aler :
<lb n="3507"/>Grant mestier ai de ma terre garder ;
<lb n="3508"/>Vostre merci, ne vos en doit peser. »</q>
<lb n="3509"/>Et dist Guillelmes : <q>« Ce fet a mercïer.
<lb n="3510"/>Looïs sire, ne vos quier remüer,
<lb n="3511"/>Bien savrons l'ost et conduire et mener. »</q>
<lb n="3512"/>Li rois de France ne volt plus arester ;
<lb n="3513"/>Les olz a fet et semondre et mander,
<lb n="3514"/>Tentes et trés a fet apareillier.
<lb n="3515"/>Quant ce fu fez sanz gaires demorer,
<lb n="3516"/>Lors veïssiez ces cuisines fumer,
<lb n="3517"/>Les venoisons a ces vallez porter, 
<pb n="145"/>
<lb n="3518"/>Et ces estives et ces grelles soner ;
<lb n="3519"/>A grant merveille fut bel a escouter.
<lb n="3520"/><num>.C.</num> milliers d'omes i poïssiez numbrer,
<lb n="3521"/>Toz deffensables por lor armes porter ;
<lb n="3522"/>Granz fu li olz, mout fist a redouter.
<lb n="3523"/>Enz el paleis fu Guillelmes le ber ;
<lb n="3524"/>Aval la sale commence a esgarder.
<lb n="3525"/>De la cuisine vit Renoart torner
<lb n="3526"/>Parmi un huis et el paleis entrer,
<lb n="3527"/>Toz iert nuz piez, n'ot chauce ne soller ;
<lb n="3528"/>Grant ot le cors et regart de sengler,
<lb n="3529"/>En tote France n'ot si grant bacheler,
<lb n="3530"/>Ne si fort home por un grant fés lever,
<lb n="3531"/>Ne mielz seüst une pierre giter.
<lb n="3532"/>Si grant fés porte, sanz mençonge conter,
<lb n="3533"/>Une charrete avroit mout a porter,
<lb n="3534"/>Et s'iert iniax ; n'ot en France son per.
<lb n="3535"/>Le mestre queu l'ot fet la nuit toser,
<lb n="3536"/>A la palete nercir et macherer,
<lb n="3537"/>Trestot le vis li ont fet charboner.
<lb n="3538"/>Cil escuier le prennent a gaber,
<lb n="3539"/>De granz torchons li pristrent a rüer,
<lb n="3540"/>Et l'un sor l’autre et empaindre et bouter.
<lb n="3541"/>Dist Renoart : <q>« Quar me lessiez ester,
<lb n="3542"/>Ou, par la foi que j'ai a saint Omer,
<lb n="3543"/>Au quel que soit le ferai comparer.
<lb n="3544"/>Sui ge or fox que l'en doie asoter ?
<lb n="3545"/>Vilainement poëz voz gas mener ;
<lb n="3546"/>Je n'ai voir cure de tot vostre joer.
<lb n="3547"/>Lessiez m'en pés, ne vos quier adeser. »</q>
<lb n="3548"/>Et dist li uns : <q>« Or as tu dit que ber.
<lb n="3549"/>Renoart frere, quar m'apran a muser. »</q>
<lb n="3550"/>A icest mot lesse la paume aler ;
<lb n="3550a"/>Ou haterel li va grant cop donner
<lb n="3551"/>Si que la sale fist tote resoner.
<lb n="3552"/>Dist Renoart : <q>« Or puis trop endurer. »</q>
<lb n="3553"/>Parmi les flans le vet mout tost combrer,
<lb n="3554"/><num>.III.</num> tors le torne, au quart le let aler. 
<pb n="146"/>
<lb n="3555"/>Si durement le hurte a un piler
<lb n="3556"/>Ront li les costes, le cuer li fet crever
<lb n="3557"/>Et de la teste andeus les elz voler
<lb n="3558"/>Et la cervele et espandre et versser.
<lb n="3559"/>Dont veïssiez ces escuiers irer ;
<lb n="3560"/>Plus de <num>.L.</num> corent por lui tüer,
<lb n="3561"/>Qu'il avoit fet toz sor lui aïrer.
<lb n="3562"/>A granz maçues le voudrent lapider,
<lb n="3563"/>Quant Aymeris commença a jurer
<lb n="3564"/>Saint Nicolas, que l'en doit aorer :
<lb n="3565"/><q>« N'i a si cointe, se li voi adeser,
<lb n="3566"/>Que ne li face endeus les elz voler ! »</q>
<lb n="3567"/>Et por itant l'ont tuit lessié ester.
<lb n="3568"/>Li quens Guillelmes vet le roi demander :
<lb n="3569"/><q>« Sire, dist il, qui est cel bacheler
<lb n="3570"/>Que j'ai veü as escuiers gaber ?
<lb n="3571"/>A cel piler l'en vi ore un hurter
<lb n="3572"/>Si que les membres li a fet toz froër.
<lb n="3573"/>Par saint Denis, mout fet a redouter. »</q>
<lb n="3574"/>Dist Looïs : <q>« Je l'achatai sor mer
<lb n="3575"/>De marcheanz, <num>.C.</num> mars i fis doner.
<lb n="3576"/>Ensemble o moi le fis ça amener ;
<lb n="3576a"/>Et cil me distrent filz fu a un Escler,
<lb n="3577"/>Assez sovant li ai fet demander
<lb n="3578"/>Qui fu ses peres, mes onc nel volt nomer.
<lb n="3579"/>Por sa grandor nel poi onques amer,
<lb n="3580"/>En ma cuisine l'ai puis fet demorer.
<lb n="3581"/>Autre mestier ne li vols onc doner,
<lb n="3582"/>Onc nel voil fere bautizier ne lever.
<lb n="3583"/><num>.IIII.</num> muis d'eve li ai veü porter
<lb n="3584"/>A un tinel et a son col lever.
<lb n="3585"/>Onc de sa force n'oï home parler. »</q></ab>
<ab type="gv" n="LXXIV">
<lb n="3586"/>Guillelmes a Renoart regardé ;
<lb n="3587"/>Mout le vit grant et corssu et quarré.
<lb n="3588"/>Tot nu piez est, si drap sont desciré, 
<pb n="147"/>
<lb n="3589"/>De la cuisine sont teint et enfumé :
<lb n="3590"/>Le mestre queus l'avoit la nuit tosé,
<lb n="3591"/>A la paiele nerci et charboné ;
<lb n="3592"/>Le vis ot teint trestot et mascheré.
<lb n="3593"/>Juenes estoit, n'ot pas <num>.XX.</num> anz passé,
<lb n="3594"/>Grenons li poignent selonc le suen aé.
<lb n="3595"/>Mout estoit biax, mes l'en l’ot asoté.
<lb n="3596"/>En tote France n'ot nus de sa bonté,
<lb n="3597"/>Ne si hardi, si preuz ne si osez ;
<lb n="3598"/>Mes une teche l'avoit mout empiré :
<lb n="3599"/>Ja tant n'eüst une chose amembré,
<lb n="3600"/>Ainz qu'il eüst une traitie alé,
<lb n="3601"/>Que meintenant ne l'eüst oublïé.
<lb n="3602"/>Se ce ne fust, je vos di por verté,
<lb n="3603"/>N'eüst tel home en la crestïenté.
<lb n="3604"/>Li escuier l'ont empeint et bouté,
<lb n="3605"/>De granz torchons et feru et rüé ;
<lb n="3605a"/>Chascuns tenoit un grant baston caré ;
<lb n="3605b"/>Se il osasent, ja l'eüsent tüé ;
<lb n="3606"/>Mes Aymeris lor a bien deveé.
<lb n="3607"/>Mout l'ont entrex escharni et gabé,
<lb n="3608"/>Des aguillons l'ont en main leu navré.
<lb n="3609"/>Dist Renoart : <q>« Or ai trop enduré ;
<lb n="3610"/>Se plus i sofre, dont aie je dahé !
<lb n="3611"/>Par saint Denis, mar m'i avez navrez ;
<lb n="3612"/>Li aguillon seront chier comparé. »</q>
<lb n="3613"/>En ses <num>.II.</num> braz en a <num>.IIII.</num> combrez,
<lb n="3614"/>Si durement l'un a l'autre hurté
<lb n="3615"/>A pou li cuer ne lor furent crevé.
<lb n="3616"/><num>.II.</num> en saisist, ja fussent afronté
<lb n="3617"/>Quant Looïs a François escrïé :
<lb n="3618"/><q>« Or tost, dist il, chaciez hors cel maufé ! »</q>
<lb n="3619"/>Renoart l'ot, qui le roi a douté ;
<lb n="3620"/>Fuiant s'en torne et François l'ont hüé.
<lb n="3621"/>En la cuisine s'en vet le cuer iré,
<lb n="3622"/>Aprés lui a l'uis clos et bien fermé.
<lb n="3623"/>Et en aprés a son tinel combré,
<lb n="3624"/>Dont il avoit mainte jarle porté ;
<lb n="3625"/>Sainte Marie Renoart a juré, 
<pb n="148"/>
<lb n="3626"/>Se il i vienent, tuit seront afronté ;
<lb n="3627"/>Ja n'i avra haut ne bas deporté.
<lb n="3628"/>Onc puis n'i ot François si alosé
<lb n="3629"/>Qui vers lui aut, tant l'orent redouté,
<lb n="3630"/>Quar forment furent de son cop effreé.
<lb n="3631"/>Guillelmes a Looïs demandé
<lb n="3632"/>Quex hom estoit et ou il l'a trové.
<lb n="3633"/>Li rois respont qu'il l'avoit acheté
<lb n="3634"/>De marcheanz <num>.C.</num> mars d'argent pesé,
<lb n="3635"/>Desoz Palerne, ou furent arivé.
<lb n="3636"/><q>« Et cil me distrent filz fu a un Escler,
<lb n="3637"/>Ensemble o moi l'en ai ça amené.
<lb n="3638"/>Por ce quel vi si grant desmesuré,
<lb n="3639"/>Ne sai que monte, si l'ai cuilli en hé ;
<lb n="3640"/>Ne l'ameroie por tote m'erité.
<lb n="3641"/>En ma cuisine a lonc tens conversé,
<lb n="3642"/>Plus de <num>.VII.</num> anz, ce cuit, i sont passé.
<lb n="3643"/>Assez sovant li avons demandé
<lb n="3644"/>Qui il estoit et de quel parenté ;
<lb n="3645"/>Mes onc n'en volt dire la verité.
<lb n="3646"/>Sovent m'a dit et mainte foiz rové
<lb n="3647"/>Qu'il recevroit sainte crestïenté ;
<lb n="3648"/>Mes je li ai tot adés deveé.
<lb n="3649"/>De haut parage est, jel sai de verté.
<lb n="3650"/>En la cuisine l'a on tot asoté.
<lb n="3651"/>Quatre muis d'eve a mainte foiz porté
<lb n="3652"/>A un tinel et par lui sol levé ;
<lb n="3653"/>Autant mengüe com dui vilain barbé,
<lb n="3654"/>Mes de sa force n'a nul home soz Dé,
<lb n="3655"/>N'en paienie n'en la crestïenté.
<lb n="3656"/>Mout est ireus et plains de cruauté :
<lb n="3657"/>Je ne gart l'eure qu'il nos ait toz tüez. »</q>
<lb n="3657a"/>Guillelmes l'ot, s'en a un ris gité ;
<lb n="3657b"/>Le roi apelle, si l'a araisoné :
<lb n="3658"/><q>« Looïs sire, par la vostre bonté,
<lb n="3659"/>Donez le moi, si vos en savrai gré,
<lb n="3660"/>Si l'en merrai o moi en mon regné.
<lb n="3661"/>Par cele foi que je vos ai porté,
<lb n="3662"/>Je li dorré a mengier a plenté. »</q> 
<pb n="149"/>
<lb n="3663"/>Ce dist li rois : <q>« A vostre volenté !
<lb n="3664"/>E vos l'aiez, quar mout me vient a gré ;
<lb n="3665"/>Je le vos doing, sire, par amistié. »</q>
<lb n="3666"/>Li quens Guillelmes l'en a mout mercïé,
<lb n="3667"/>Ne fust si liez por l'or d'une cité ;
<lb n="3668"/>Le roi en a par amor acolé.
<lb n="3669"/>Renoart a son tinel regardé,
<lb n="3670"/>Forment l'en poise quant le vit enfumé ;
<lb n="3671"/>Par maltalant l'a a terre gité,
<lb n="3672"/>Si durement que parmi l'a froé,
<lb n="3673"/>En <num>.II.</num> moitiez rompu et tronçoné.
<lb n="3674"/>Sainte Marie a Renoart juré
<lb n="3675"/>Qu'il voudra fere plus grant et plus quarré,
<lb n="3676"/>Sel gardera tot tans en son aé.
<lb n="3677"/>Bien a <num>.VII.</num> anz que il l'a devisé.</ab>
<ab type="gv" n="LXXV">
<lb n="3678"/>Rois Looïs ne se volt oublïer ;
<lb n="3679"/>De par sa terre a fet ses olz mander,
<lb n="3680"/>Desoz Loon venir et assembler.
<lb n="3681"/><num>.C.</num> milliers d'omes i poïst on nombrer,
<lb n="3682"/>Toz deffensables por lor armes porter ;
<lb n="3683"/>Granz fu li olz, mout fist a redouter.
<lb n="3684"/>En la cuisine est Renoart le ber ;
<lb n="3685"/>Aval Loon ot ces grelles soner,
<lb n="3686"/>Et en la sale ces chevaliers joër
<lb n="3687"/>Et l'un a l'autre de l'ostoier parler.
<lb n="3688"/>Soventes foiz ot Guillelme nomer,
<lb n="3689"/>Qui l'ost de France doit en l'Archant mener.
<lb n="3690"/>Des elz del chief commença a plorer,
<lb n="3691"/>Par soi meïsmes se prist a dementer :
<lb n="3692"/><q>« Hé ! las, dist il, com devroie desver !
<lb n="3693"/><num>.C.</num> milliers d'omes deüsse en ost mener,
<lb n="3694"/>Rois d'Espaigne estre et corone porter ;
<lb n="3695"/>Et or m'estuet la cuisine garder
<lb n="3696"/>Et le feu fere et la char escumer.
<lb n="3697"/>Onc filz de roi ne vi si aviller ! 
<pb n="150"/>
<lb n="3698"/>Mes, par mon chief, se je puis tant durer,
<lb n="3699"/>Rois Looïs mal le s'osa penser.
<lb n="3700"/>De toute France le ferai desposer
<lb n="3701"/>Et de son chief fors la corone oster. »</q>
<lb n="3702"/>Lors s'est assis, n'ot en lui qu'aïrer.
<lb n="3703"/>Quant il oï que l'ost devoit aler,
<lb n="3704"/>Devant Guillelme s'en est alez ester,
<lb n="3705"/>Nuz piez, en langes, n'ot chauce ne soller ;
<lb n="3706"/>Si li commence la merci a crïer :
<lb n="3707"/><q>« Sire Guillelmes, gentis, nobles et ber,
<lb n="3708"/>Por amor Deu lei moi o toi aler,
<lb n="3709"/>Si aiderai le hernois a garder ;
<lb n="3710"/>Mout savrai bien un mengier conreer,
<lb n="3711"/>Frire un poisson et un oisel torner,
<lb n="3712"/>En tote France nen a mie mon per.
<lb n="3713"/>Je ne criem home d'une char escumer,
<lb n="3714"/>Et se ce vient as ruistes cox doner,
<lb n="3715"/>Par cele foi que je vos doi porter,
<lb n="3716"/>Poior de moi i porrez bien mener. »</q>
<lb n="3717"/>Et dist Guillelmes : <q>« Amis, lessiez ester.
<lb n="3718"/>Ne porrïez les granz fés endurer,
<lb n="3719"/>La nuit veillier et le jor traveillier.
<lb n="3720"/>En la cuisine as apris a chaufer,
<lb n="3721"/>Sovant mengier et tes mustiax toster,
<lb n="3722"/>Le pain repondre et le vin engloter,
<lb n="3723"/>Et tote jor dormir et reposer ;
<lb n="3724"/>Et de tot ce t'estovroit consiurer.
<lb n="3725"/>Puis que li hom n'aprant a traveillier,
<lb n="3726"/>Mauvesement se puet puis deporter. »</q>
<lb n="3727"/>Dist Renoart : <q>« Or me lessiez parler.
<lb n="3728"/>Sire Guillelmes, je me vuoill esprover.
<lb n="3729"/>Trop longuement m'ai lessié asoter ;
<lb n="3730"/>Si m'aïst Dex, nel puis mes endurer.
<lb n="3731"/>Ja en cuisine ne ruis mes converser ;
<lb n="3732"/>Se Dex plesoit, ainz voudroie amender ;
<lb n="3733"/>Mal soit del fruit qui ne velt meürer.
<lb n="3734"/>Se le congié ne me volez doner,
<lb n="3735"/>Par saint Denis, que je doi aorer,
<lb n="3736"/>Tot sol irai, qui qu'en doie peser, 
<pb n="151"/>
<lb n="3737"/>En la bataille en Aleschans sor mer.
<lb n="3738"/>N'i porteré ne chauce ne soller,
<lb n="3739"/>Fors un tinel que je feré ferrer.
<lb n="3740"/>Tant me verrez de Sarrazins tüer
<lb n="3741"/>Nes oserez voier ne esgarder. »</q>
<lb n="3742"/>Ot le Guillelmes, sel prist a acoler,
<lb n="3743"/>Puis li otroie le congié de l'aler ;
<lb n="3744"/>Et Renoart l'en prist a mercïer.
<lb n="3745"/>D'ilec s'en torne, ne volt plus demorer.
<lb n="3746"/>Le suen afere ne volt pas oublïer ;
<lb n="3747"/>De grant barnage se prist a porpenser,
<lb n="3748"/>Dont puis morurent <num>.M.</num> Turc et <num>.M.</num> Escler.
<lb n="3749"/>En un jardin vet un sapin coper ;
<lb n="3750"/>Cil qui il iert ne li osa veer.
<lb n="3751"/>Mout par iert gros, n'ot el regne son per ;
<lb n="3752"/>On nel peüst en France recovrer.
<lb n="3753"/>N'i ot que lui au tinel eschapler.
<lb n="3754"/>A <num>.VII.</num> costieres le fist mout bien doler,
<lb n="3755"/><num>.II.</num> grandes toises i puet on mesurer ;
<lb n="3756"/>Ne le peüssent <num>.II.</num> vilains remüer.
<lb n="3757"/>Un grant feu fist por les costez uller ;
<lb n="3758"/>Vient a un fevre, sel fist devant ferer,
<lb n="3759"/>Et a granz bendes tot entor viroler.
<lb n="3760"/>Enz el tenant l'a fet bien reonder,
<lb n="3761"/>Por le glacier le fist entor cirer,
<lb n="3762"/>Qu'il ne li puist fors des meins eschaper
<lb n="3763"/>Ne au ferir les granz cox eschiver.
<lb n="3764"/>Quant il l’ot bien fet lïer et bender,
<lb n="3765"/><num>.C.</num> sous avoit, cels li ala doner.
<lb n="3766"/>Dedenz la forge ne volt plus sejorner ;
<lb n="3767"/>Son tinel prist, mist soi el retorner.
<lb n="3768"/>Tuit cil se seignent qui li voient porter.</ab>
<ab type="gv" n="LXXVI">
<lb n="3769"/>Quant le tinel Renoart fu ferrez,
<lb n="3770"/>Prist l'a son col, si s'en est retornez.
<lb n="3771"/>Tuit cil se seignent, que il a encontrez ; 
<pb n="152"/>
<lb n="3772"/>N'i a un sol ne soit espoontez,
<lb n="3773"/>Li plus hardiz est en fuie tornez ;
<lb n="3774"/>Et Renoart est el paleis entrez.
<lb n="3775"/>Son tinel porte, dont n'iert pas encombrez.
<lb n="3776"/>Grant fu et lons et jentement ovrez,
<lb n="3777"/>Et par devant tres bien de fer ferez.
<lb n="3778"/>Onc plus fier home ne fu de mere nez,
<lb n="3779"/>A grant merveille fu de touz esgardez.
<lb n="3780"/>Dist l'un a l'autre : <q>« Ou ira cest malfez ?
<lb n="3781"/>Voirement est Renoart au tinez. »</q>
<lb n="3782"/>Ainz puis ce non ne li fu remüez,
<lb n="3783"/>Toute sa vie fu puis issi nomez :
<lb n="3784"/>Renoart est au tinel apelez.
<lb n="3785"/>François l'esgardent environ de toz lez,
<lb n="3786"/>N'i a un sol qui ne soit effreez.
<lb n="3787"/>Dist l'un a l'autre : <q>« Por Deu, or esgardez !
<lb n="3788"/>Ainz ne fu mes fox si desmesurez.
<lb n="3789"/>Sainte Marie, ou fu tel fust trovez ?
<lb n="3790"/>A grant merveille doit estre redoutez.
<lb n="3791"/>Fuions nos en, ja nos avra tüez. »</q>
<lb n="3792"/>Dist Renoart : <q>« Ne vos espoontez ;
<lb n="3793"/>Mes tant vos pri que vos ne me gabez,
<lb n="3794"/>Et mon tinel gardez que ne blasmez.
<lb n="3795"/>Si m'aïst Dex, si bone arme n'avez ;
<lb n="3796"/>Je nel dorroie por <num>.XIIII.</num> citez. »</q>
<lb n="3797"/>Lors l'acola et le besa assez,
<lb n="3798"/>II en apele dant Guillelme au cort nez.
<lb n="3799"/>Dist Renoart : <q>« Or sui toz aprestez.
<lb n="3800"/>Sire Guillelmes, por Deu, que demorez ?
<lb n="3801"/>De vo servir sui bien entalentez.
<lb n="3802"/>Alons nos en, quar trop i demorez ;
<lb n="3803"/>Ja deüssiez avoir les ponz passez.
<lb n="3804"/>Par cel apostre qu'en quiert en Noiron Prez,
<lb n="3805"/>Ne la garra Tiebaut ne Desramez.
<lb n="3806"/>Gentix quens sire, por Deu, quar vos hastez.
<lb n="3807"/>Dedenz Orenge estes mout desirrez. »</q>
<lb n="3808"/>Respont Guillelmes : <q>« Vos dites veritez.
<lb n="3809"/>Or gart chascuns demain soit atornez
<lb n="3810"/>Et de l'aler garniz et conreez. »</q> 
<pb n="153"/>
<lb n="3811"/>François responent : <q>« Si com vos commandez. »</q>
<lb n="3812"/>Par toute l'ost en est li criz alez ;
<lb n="3813"/>Dont veïssiez ces haubers enforrez,
<lb n="3814"/>En ces hiaumieres ont ces elmes posez,
<lb n="3815"/>Et des espees retornent les baudrez,
<lb n="3816"/>Lacent penons, escuz ont reparez,
<lb n="3817"/>Et des verz elmes ont les laz amendez ;
<lb n="3818"/>Lor chevaus ont torchiez et abevrez,
<lb n="3819"/>Forre et aveine lor donent a plenté.
<lb n="3820"/>Enz el paleis fu mout grant la clarté :
<lb n="3821"/><num>.L.</num> cierges i avoit alumez
<lb n="3822"/>Et estevax plus de <num>.XXX.</num> enbrasez ;
<lb n="3823"/>De luminaire fu mout grant la plentez ;
<lb n="3824"/>Et li mengiers fu mout bien aprestez ;
<lb n="3825"/>Assis se sont, quant lor mains ont lavez ;
<lb n="3826"/>As mestres tables sist la flor del barnez.
<lb n="3827"/>La fist Guillelmes que frans hons henorez,
<lb n="3828"/>Qui dan Guimar et ses filz a mandez,
<lb n="3829"/>Et sa moillier au gent cors henorez.
<lb n="3830"/>Dejoste lui les asist lez a lez,
<lb n="3831"/>Li suens ostages fu bien guerredonez,
<lb n="3832"/>Quar <num>.CC.</num> mars li a la nuit donez,
<lb n="3833"/>Et <num>.II.</num> destriers et <num>.II.</num> muls sejornez,
<lb n="3834"/>Et bons blïauz et mantiax angolez ;
<lb n="3835"/>Et dist Guimar : <q>« Sire, merciz et grez !
<lb n="3836"/>— Voir, dist Guillelmes, de moi estes amez. »</q>
<lb n="3837"/>Grant fu la joie el paleis segnorez ;
<lb n="3838"/>Bien sont servi de vin et de clarez.
<lb n="3839"/>Cele nuit fu Renoart enivrez,
<lb n="3840"/>En la cuisine se dort toz enversez ;
<lb n="3841"/>Encoste lui fu son tinel posez.
<lb n="3842"/>Quatre escuiers del mielz enparentez
<lb n="3843"/>Ont lor roncins au tinel astelez ;
<lb n="3844"/>En une estable fu mis et traïnez,
<lb n="3845"/>Puis fu mout bien de fiens acovetez ;
<lb n="3846"/>Mes mar le pristrent, chier sera comparez.
<lb n="3847"/>La cort depart, as ostiex sont alez ;
<lb n="3848"/>Devant le jor, ainz que parust clartez,
<lb n="3849"/>S'esmut li olz environ de toz lez. 
<pb n="154"/>
<lb n="3850"/>Metent lor seles, s'ont lor hernois trossez,
<lb n="3851"/>Es chevax montent coranz et abrivez.
<lb n="3852"/>La veïssiez tant bons escus boclez,
<lb n="3852a"/>Et tant vers elmes et tant hauberc safrez,
<lb n="3853"/>Et tant penons en ces lances fermez,
<lb n="3854"/>Et tant espiez tranchant et afilez,
<lb n="3855"/>Et tantes glaives et tanz branz acerez
<lb n="3856"/>Et tant destriers baucent et pomelez.
<lb n="3857"/>Cornent boisines, s'ont les grelles sonez,
<lb n="3858"/>Ces cors d'arein ont hautement cornez ;
<lb n="3859"/>Grant fu la noise desoz Loon es prez.
<lb n="3860"/>Li olz s'aroute, es les acheminez ;
<lb n="3861"/>Et Aymeris fu trestoz atornez,
<lb n="3862"/>Et Looïs et Guillelme au cort nés,
<lb n="3863"/>Et la roïne, qui mout avoit bontez ;
<lb n="3864"/>Et Aaliz les convia assez ;
<lb n="3865"/>Ses oncles a besez et acolez.
<lb n="3866"/>Biau fu li jorz, li soleus est levez ;
<lb n="3867"/>En la cuisine est Renoart remez ;
<lb n="3868"/>Il se dormi, que tot fu enivrez.
<lb n="3869"/>La noise oï, si sailli effreez,
<lb n="3870"/>De la grant haste fu il si trespensez
<lb n="3871"/>Que le tineus i fu tot oubïez.
<lb n="3872"/>Aprés l'ost s'est toz seus acheminez,
<lb n="3873"/>Tot premerains est venuz a uns guez,
<lb n="3874"/>Deci q'au col est la dedenz entrez.
<lb n="3875"/>L'eve fu fraide et il fu eschaufez,
<lb n="3876"/>Dont primes fu Renoart desivrez ;
<lb n="3877"/>De son tinel s'est mout tost apensez.
<lb n="3878"/>Lors fet un duel jamés tel ne verrez,
<lb n="3879"/>Deront ses dras, ses cheveus a tirez ;
<lb n="3880"/>Ariere torne, dolent et abosmez.
<lb n="3881"/>Voit le Guillelmes, vers lui est galopez.
<lb n="3882"/>Il li demande : <q>« Vassal, ou en alez ?
<lb n="3883"/>Renoart sire, je le savoie assez
<lb n="3884"/>Tost serïez recreanz et lassez.
<lb n="3885"/>— Non sui voir, sire, ja mar en douterez.
<lb n="3886"/>En la cuisine est mes tinels remez ;
<lb n="3887"/>S'il i remeint, petit vaut tis barnez ; 
<pb n="155"/>
<lb n="3888"/>En la bataille seras desbaretez. »</q>
<lb n="3889"/>Et dist Guillelmes : <q>« Ja mar por ce irez.
<lb n="3890"/>J'envoieré poroc, se vos volez,
<lb n="3891"/>Un escuier, vez le ci aprestez. »</q>
<lb n="3892"/>Dist Renoart : <q>« Sire, vos non ferez.
<lb n="3893"/>Ja por tex <num>.IIII.</num> ne seroit remüez. »</q>
<lb n="3894"/>Et dist Guillelmes : <q>« Amis, donc vos hastez.
<lb n="3895"/>Ne me movrai tant que vos revendrez. »</q>
<lb n="3896"/>Dist Renoart : <q>« <num>.V.</num>C. merciz et grez. »</q></ab>
<ab type="gv" n="LXXVII">
<lb n="3897"/>Por son tinel retorne Renoart ;
<lb n="3898"/>Jusqu'a Loon s'en va plus que le pas,
<lb n="3899"/>En la cuisine, mout corrocex et mas.
<lb n="3900"/>Son tinel quist, mes il nel trove pas ;
<lb n="3901"/>Ses cheveus tire et decire ses dras ;
<lb n="3902"/>Li escuiers en demainent lor gas.
<lb n="3903"/>Dist Renoart a l'un : <q>« Tu le m'emblas.
<lb n="3904"/>Rent le moi tost ou ja le comparras. »</q>
<lb n="3905"/>Et cil en jure saint Pol et saint Thomas
<lb n="3906"/>Qu'il n'en set point, et puis s'en rist en bas,
<lb n="3907"/>Et li <num>.III.</num> autre li rüent granz torchaz.
<lb n="3908"/>Dist Renoart : <q>« Vos en fetes vos gas.
<lb n="3909"/>Par saint Denis, n'i a mestier baras.
<lb n="3910"/>Filz a putain, mauvés larron, judas,
<lb n="3911"/>Vos estes tuit de la gent Golïas ;
<lb n="3912"/>Mes, par la foi que doi saint Nicolas,
<lb n="3913"/>Mielz vos venist que fussiez a Baudas
<lb n="3914"/>Ou en Arrabe, qu'est dela Caïphas,
<lb n="3915"/>En la prison Corssouz de Belïas. »</q>
<lb n="3916"/>Il les saisit toz <num>.IIII.</num> par les bras,
<lb n="3917"/>Si les demaine comme soriz fet chas.
<lb n="3918"/>Les <num>.III.</num> en giete contre terre a un flas,
<lb n="3919"/>Si durement pres n'ont les membres quas ;
<lb n="3920"/>Li quarz s'escrie : <q>« Merci, por saint Thomas !
<lb n="3921"/>Renoart sire, ton tinel tu ravras ;
<lb n="3922"/>G'irai poreuc et tu ci remaindras. 
<pb n="156"/>
<lb n="3923"/>— Teis, gloz, dist il, ja nel remüeras.
<lb n="3924"/>Ne ja sanz moi par mon chief n'i iras,
<lb n="3925"/>Ne cil <num>.III.</num> autre, n'i a mestier baras.
<lb n="3926"/>Maugré ton nés ja le m'enseigneras ;
<lb n="3927"/>La ou il est orendroit m'i menras ;
<lb n="3928"/>Ou se ce non, par mon chief ja morras
<lb n="3929"/>De poior mort que ne fist Caïphas. »</q>
<lb n="3930"/>Desor son col le giete comme ras,
<lb n="3931"/>Et si li done sovant grant hastiplas.
<lb n="3932"/>Vint a l'estable, ses mena a un tas,
<lb n="3933"/>Et cil reverssent le fiens et le merdas.
<lb n="3934"/>Le tinel trovent, qui fu couchié en bas,
<lb n="3935"/>Mes nel meüssent por tot l'or de Baudas.</ab>
<ab type="gv" n="LXXVIII">
<lb n="3936"/>Renoart vit le fumier reverser,
<lb n="3937"/>A haute voiz commença a crïer :
<lb n="3938"/><q>« Filz a putein, trop m'i fetes ester.
<lb n="3939"/>Alez moi tost mon tinel aporter.
<lb n="3940"/>Esploitiez vos, et pensez de l'errer ;
<lb n="3941"/>Ou se ce non, mout tost le comparrez.
<lb n="3942"/>Par cel Segnor qui le mont doit sauver,
<lb n="3943"/>Se un petit me fetes demorer,
<lb n="3944"/>Ja ne porrez li uns l'autre gaber
<lb n="3945"/>Qu'a mes <num>.II.</num> meins ne vos aille estrangler. »</q>
<lb n="3945a"/>Quant cil oïrent Renoart si parler,
<lb n="3945b"/>De la paor commencent a trambler.
<lb n="3946"/>Le tinel pristrent, qu'il le cuident lever,
<lb n="3947"/>Mes entr'ex toz nel porent remüer ;
<lb n="3948"/>Dont commencierent Renoart apeler :
<lb n="3949"/><q>« Venez i, sire, nos nel poons lever ! »</q>
<lb n="3950"/>Entre leur denz pristrent a murmurer :
<lb n="3951"/><q>« Maleoit soit qui ce fust doit porter ! »</q>
<lb n="3952"/>Renoart court, qui fu en desirrer,
<lb n="3953"/>Ausi le lieve com un rein d'olivier ;
<lb n="3954"/>Tel joie en a qu'il commence a chanter ;
<lb n="3955"/>De l'estable ist, prist soi a retorner. 
<pb n="157"/>
<lb n="3956"/>Li mestre queu devant lui vint ester,
<lb n="3957"/>Mout ledement le prist a apeler :
<lb n="3958"/><q>« Musart, dist il, ou devez vos aler ?
<lb n="3959"/>Mielz vos venist les hastes a torner,
<lb n="3960"/>Et le broet des chaudieres humer ;
<lb n="3961"/>Quant voulïez, bien poïez disner !
<lb n="3962"/>Mielz vos venist encore ci ester
<lb n="3963"/>Qu'en autres terres mesaises endurer. »</q>
<lb n="3964"/>Dist Renoart : <q>« Qu'en avez a parler ?
<lb n="3965"/>A vos qu'en tient, vassax, de mon aler ?
<lb n="3966"/>Cuidiez que doie vostre char escumer ?
<lb n="3967"/>Ainz vos leroie endeus les elz crever. »</q>
<lb n="3968"/>Et dist li mestres : <q>« Mal l'osastes penser !
<lb n="3969"/>Or te voil je sor tes elz commander
<lb n="3970"/>Que ton tinel ailles tost decoper,
<lb n="3971"/>Si en ferai nostre feu alumer,
<lb n="3972"/>Et nos chaudieres de ce fer bien bander.
<lb n="3973"/>Filz a putein, l'en vos devroit tüer. »</q>
<lb n="3974"/>Quant Renoart s'oï bastart clamer
<lb n="3975"/>Et par contraire si vilment ramponer
<lb n="3976"/>Et son tinel leidir et conchïer,
<lb n="3977"/>De mautalant commence a tressüer.
<lb n="3978"/>Son tinel lieve a loi de bacheler
<lb n="3979"/>Par tel aïr que tot le fist branller.
<lb n="3980"/>Del bot devant vet son mestre hurter,
<lb n="3981"/>Si qu'il li fist endeus les elz voler
<lb n="3982"/>Et la cervele espandre et reverser ;
<lb n="3983"/>Devant ses piez le fist mort craventer.
<lb n="3984"/><q>« Teis, gloz, dist il, leisse ton ramponer !
<lb n="3984a"/>N'ai mais que faire de cuisine garder,
<lb n="3985"/>Ainz aiderai Orable o le vis cler,
<lb n="3986"/>Ele est ma suer, si la doi mout amer,
<lb n="3987"/>Et dant Guillelme sa terre a aquiter.
<lb n="3988"/>Mout grant folie vos en fist or parler ;
<lb n="3989"/>Mielz vos venist encor lessier ester. »</q>
<lb n="3990"/>Lors s'en torna, s'acuilli son errer.
<lb n="3991"/>Li escuiers en sont alez monter,
<lb n="3992"/>Aprés Guillelme pensent tost de l'errer.
<lb n="3993"/>Vers Renoart n'oserent abiter : 
<pb n="158"/>
<lb n="3994"/>Plus le redoutent que lïon ne sangler.
<lb n="3995"/>De lui s'en vont a Guillelme clamer
<lb n="3996"/>Qu'il les volt ore a Monloon tüer :
<lb n="3997"/><q>« Le mestre queu a fet les elz voler ;
<lb n="3998"/>Si le feri, le cuer li fist crever. »</q>
<lb n="3999"/>Et dist Guillelmes : <q>« Si le lessiez ester !
<lb n="4000"/>Nel devez mie escharnir ne gaber,
<lb n="4001"/>De fol et d'ivre se doit l'en bien garder.
<lb n="4002"/>Ne vos chaut mes del vallet assoter ;
<lb n="4003"/>Tost porrïez envers lui meschiver.
<lb n="4004"/>Ja por ice nel feré retorner. »</q>
<lb n="4005"/>Encontre lui commence a galoper,
<lb n="4006"/>Et Renoart li prist a escrïer :
<lb n="4007"/><q>« Sire Guillelmes, volez vos bohorder
<lb n="4008"/>Et essaier comment je sai joster ?
<lb n="4009"/>Nenil, biau frere, mes pensez de l'errer.
<lb n="4010"/>Je me criem mout que ne puissiez aler ;
<lb n="4011"/>Cist fus vos poise, feré le vos mener.
<lb n="4012"/>Nenil voir, sire, mout le puis bien porter. »</q>
<lb n="4013"/>Lors commença devant l'ost a troter.
<lb n="4014"/>Qui le veïst et saillir et treper,
<lb n="4015"/>Et son tinel besier et acoler,
<lb n="4016"/>De grant merveille li poïst remembrer.
<lb n="4017"/>Soillié le voit, si commence a plorer ;
<lb n="4018"/>Vient a une eve, si le corut laver,
<lb n="4019"/>Puis tret sa cote, sel prist a essuier.
<lb n="4020"/>Ne la volt puis vestir ne endosser,
<lb n="4021"/>El plus parfont del gué la vet rüer ;
<lb n="4022"/>Lors le commence tote l'ost a hüer.
<lb n="4023"/>Li quens Guillelmes s'en prist mout a irer ;
<lb n="4024"/>Saint Julïen commença a jurer,
<lb n="4025"/>Se Renoart nes vet del fust fraper,
<lb n="4026"/>Ne mengera de pein a son disner,
<lb n="4027"/>Ne ne serra joste lui au soper.
<lb n="4028"/>La fille au roi l'en prist a regarder,
<lb n="4029"/>Enz en son cuer mout forment a amer ;
<lb n="4030"/>Dist a sa mere : <q>« Vez com biau bacheler !
<lb n="4031"/>Je ne cuit mie qu'en cest ost ait son per ;
<lb n="4032"/>Bien li avient cel tinel a porter. 
<pb n="159"/>
<lb n="4033"/>A Deu de gloire le puisse commander ;
<lb n="4034"/>Nel verré mes, tant me puet plus peser.
<lb n="4035"/>Mal fet mi pere quant il l'en let aler. »</q>
<lb n="4036"/>Dist la roïne : <q>« Fille, lessiez ester.
<lb n="4037"/>Ja nel ruis mes en cest païs entrer. »</q>
<lb n="4038"/>Mes puis i vint, si com m'orrez chanter,
<lb n="4039"/>O si grant gent l’en nes poïst esmer.
<lb n="4040"/>La fille au roi prist a fame et a per ;
<lb n="4041"/>Li quens Guillelmes la li fist espouser,
<lb n="4042"/>Ne la peüst nul leu mielz marïer,
<lb n="4043"/>Puis li fist il corone d'or porter,
<lb n="4044"/>Et el paleis de Cordres coroner ;
<lb n="4045"/>De toute Espaigne la fist dame clamer.
<lb n="4046"/>Voire chançon plest vos a escouter ?
<lb n="4047"/>Se vos tant fetes que la voille chanter,
<lb n="4048"/>Jamés plus voire ne vos diront jugler.</ab>
<ab type="gv" n="LXXIX">
<lb n="4049"/>Biax fu li jorz et li soleus leva ;
<lb n="4050"/>Li quens Guillelmes devant l'ost chevaucha,
<lb n="4051"/>Et Renoart mout pres de lui ala.
<lb n="4052"/>Son tinel porte, que mout forment ama ;
<lb n="4053"/>Soillié le voit, durement l'en pesa ;
<lb n="4054"/>Grant duel demaine, tendrement en plora,
<lb n="4055"/>Cort a une eve, mout tres bien le lava,
<lb n="4056"/>Trete a sa cote, jentement l'essuia.
<lb n="4057"/>N'en vesti mie, en l'eve la gita ;
<lb n="4058"/>Son tinel prist, <num>.IIII.</num> foiz le besa,
<lb n="4059"/>Desor s'espaule a son col le leva ;
<lb n="4060"/>Trestote l'ost meintenant le hua.
<lb n="4061"/>Voit le Guillelmes, merveilles l'en pesa ;
<lb n="4062"/>A sa voiz clere hautement lor cria :
<lb n="4063"/><q>« Certes, dist il, il vos chastïera.
<lb n="4064"/>S'il en fiert un, ja mar s'en clamera :
<lb n="4065"/>Maldahez ait qui ja droit l'en fera. »</q>
<lb n="4066"/>Dïent François : <q>« Com mauvés ban ci a,
<lb n="4067"/>Quant a un fol nos abandonera, 
<pb n="160"/>
<lb n="4067a"/>A un deable qui toz nos tüera.
<lb n="4068"/>Maloiet soit li rois quil vos dona
<lb n="4069"/>Et qui bel est que avec vos ira. »</q>
<lb n="4070"/>Ot le Guillelmes, Renoart apela.
<lb n="4071"/>Une gonnelle de biset li dona ;
<lb n="4072"/>Mout estoit lee, pres d'une grant toise a ;
<lb n="4073"/>Puis li demande, qui riens li forfera,
<lb n="4074"/>S'il n'en prent droit, jamés ne l'amera.
<lb n="4075"/>Renoart jure que toz les damnera
<lb n="4076"/>A son tinel, si les mestrïera,
<lb n="4077"/>Que li plus cointes tot son talant fera ;
<lb n="4078"/>Li quens Guillelmes issi li otroia.
<lb n="4079"/>La fille au roi, Aaliz, l'acena
<lb n="4080"/>Et Renoart au tinel i ala.
<lb n="4080a"/>La damoisele en ses bras l’acola
<lb n="4080b"/><q>« Renoart frere, dist ele, entendez ça,
<lb n="4081"/>En nostre cort as esté, grant tans a,
<lb n="4082"/>Mes or voi bien mes oncles t'en menra.
<lb n="4083"/>Se j'ai fet chose qui onques t'anuia,
<lb n="4084"/>Merci t'en cri. »</q> A cest mot l'acola,
<lb n="4085"/>Et Renoart del tot li pardona ;
<lb n="4086"/>Atant s'en torne, de li se desevra.
<lb n="4087"/>Li grelle sonent et li olz s'arouta ;
<lb n="4088"/>A droite none toute se herberga,
<lb n="4089"/>Et l'endemain par matin remonta.
<lb n="4090"/>Par l'abaïe Guillelmes s'en ala,
<lb n="4091"/>Mes de sa targe mie n'i trovera,
<lb n="4092"/>Quar l'abaïe ert arsse grant pieç'a.
<lb n="4093"/>Por la refaire <num>.C.</num> livres i dona,
<lb n="4094"/>Et Looïs <num>.L.</num> en i lessa,
<lb n="4095"/>Et Aymeris <num>.XL.</num> en presenta,
<lb n="4095a"/>Por saint Guillelme l'abaïe estora.
<lb n="4096"/>Tant va li olz a Orliens s'atrava ;
<lb n="4097"/>Defors la vile et dedenz s'ostela.
<lb n="4098"/>Li quens Guillelmes as borjois amenda
<lb n="4099"/>Del chastelein, que il ocis lor a,
<lb n="4100"/>Et des borgois, si com en esgarda.
<lb n="4101"/>Et l'endemein, des que l'aube creva,
<lb n="4102"/>Par bone amor s'en parti et sevra. 
<pb n="161"/>
<lb n="4103"/>Rois Looïs plus ne le convoia,
<lb n="4104"/>De lui parti, a Deu le commanda ;
<lb n="4105"/>Et la roïne mout tendrement plora,
<lb n="4106"/>Ele et sa fille au partir se pasma.
<lb n="4107"/>Dant Aymeris a Nerbone s'en va,
<lb n="4108"/>Dame Hermengart ensemble o lui mena ;
<lb n="4109"/>Si <num>.IIII.</num> filz chascun s'en repera.
<lb n="4110"/>Au departir Guillelmes les besa
<lb n="4111"/>Enz en la face, mes la bouche eschiva ;
<lb n="4112"/>Ainz de la soe nu a nu n'i toucha.
<lb n="4113"/>Chascun des freres bien li asseüra
<lb n="4114"/>Qu'a tant de gent com il avoir porra
<lb n="4115"/>Es vaus d'Orenge a lui assemblera.
<lb n="4116"/>Veritez fu : onc uns ne l'en faussa.
<lb n="4117"/>Chançon bien fete, qui oïr la vorra,
<lb n="4118"/>Face moi pes, si se traie en ença.
<lb n="4119"/>Onques jugleres de meillor ne chanta,
<lb n="4120"/>Si com Guillelmes Vivïen vangera,
<lb n="4121"/>Et Renoart, qui le tinel porta,
<lb n="4122"/>Le palazin Bertran deprisona,
<lb n="4123"/>Et Guïelin et Guichart delivra,
<lb n="4124"/>Com au deable Haucebier combatra,
<lb n="4125"/>Parmi ses armes son grant tinel brisa ;
<lb n="4126"/>Grant duel i ot, quant il le fust quassa,
<lb n="4127"/>Mes neporquant trestot l'escervela.
<lb n="4128"/>Ne fust l'espee que Guiborc li dona,
<lb n="4129"/>Mort fust le jor, mes il les esmaia
<lb n="4130"/>Qu'ainc Sarrazins puis ne li trestorna.</ab>
<ab type="gv" n="LXXX">
<lb n="4131"/>Li quens Guillelmes a sa voie hastee,
<lb n="4132"/>Droit vers Orenge a s'ost acheminee.
<lb n="4133"/>Tant ont erré chascun jor lor jornee
<lb n="4134"/>Que por orage n'i ot fet demoree.
<lb n="4135"/>Ne s'aresterent por noif ne por gelee ;
<lb n="4136"/>Des vaus d'Orenge choisirent la fumee,
<lb n="4137"/>Voient la terre, que paien ont gastee, 
<pb n="162"/>
<lb n="4138"/>Et la cité, qu'il ont arse et brullee.
<lb n="4139"/>Assailli orent icele matinee.
<lb n="4140"/>Au grant paleis de la sale pavee
<lb n="4141"/>Dame Guiborc ot la broigne endossee,
<lb n="4142"/>L'elme lacié, si ot ceinte l'espee ;
<lb n="4143"/>Onc n'i ot dame ne fust cel jor armee
<lb n="4144"/>Sus as fenestres de la grant tor quarree.
<lb n="4145"/>Li chevalier ont la porte gardee ;
<lb n="4146"/>L'assaut fu grant et ruiste la mellee ;
<lb n="4147"/>Les dames ont mainte pierre jetee,
<lb n="4148"/>Meint Sarrazin ont la teste quassee,
<lb n="4149"/>Qui gisent mort, senglant, gole baee.
<lb n="4150"/>La tor d'Orenge fu en tel leu fermee
<lb n="4151"/>Ne crient assaut une pome paree.
<lb n="4152"/>Paiene gent font soner la menee ;
<lb n="4153"/>D'Orenge issirent, s'ont la vile alumee.
<lb n="4154"/>L'une partie est en l'Archant tornee
<lb n="4155"/>Por fere enginz dont la tor soit quassee,
<lb n="4156"/>Et granz carcloies et perieres ferrees ;
<lb n="4157"/>De ce sera la tor esquartelee
<lb n="4158"/>Et jus a terre par force acraventee.
<lb n="4159"/>Rois Desramez a sa barbe juree
<lb n="4160"/>Que Guiborc iert a chevax traïnee,
<lb n="4161"/>Ou en la mer noïe et effondree,
<lb n="4162"/>Mes je cuit bien sa parole iert faussee.
<lb n="4163"/>Li quens Guillelmes a veü la fumee ;
<lb n="4164"/>Dist a ses homes : <q>« Orenge est enflambee !
<lb n="4165"/>Sainte Marie, roïne coronee,
<lb n="4166"/>Guiborc en meinnent la pute gent desvee.
<lb n="4167"/>Or tost as armes, franche gent henoree ! »</q>
<lb n="4168"/><num>.V.</num> grelles sonent et l'ost s'est adoubee.
<lb n="4169"/>Li quens Guillelmes la ventaille a fermee ;
<lb n="4170"/>Saut el destrier a la sele doree.
<lb n="4171"/>Au flanc senestre li sist mout bien l'espee,
<lb n="4172"/>L'escu au col, l'oriflambe levee.
<lb n="4173"/>Vient a Orenge, poignant de randonee,
<lb n="4174"/>Et Renoart tint la perche quarree,
<lb n="4175"/>Aprés le suit a mout grant alenee.
<lb n="4176"/>Li olz s'espant contreval la contree. 
<pb n="163"/>
<lb n="4177"/>Dame Guiborc fu en la tor montee,
<lb n="4178"/>Devers senestre a sa chiere tornee :
<lb n="4179"/>Voit tante ensaigne vers le ciel ventelee,
<lb n="4180"/>Et tant vert elme, meinte targe bandee,
<lb n="4181"/>Et tante lance, meinte broigne safree,
<lb n="4182"/>Et tante enseigne de poile gironee ;
<lb n="4183"/>Cil bon destrier ont grant fierté donee ;
<lb n="4184"/>Sonent cil cor par mout grant aïree ;
<lb n="4185"/>Des armes est la terre estancelee ;
<lb n="4186"/>Rengié chevauchent a bataille nommee.
<lb n="4187"/>Dame Guiborc en est espoontee :
<lb n="4188"/>Quida qu'il fussent de la gent meserree
<lb n="4189"/>Qui ja se fust de l'Archant retornee.
<lb n="4190"/>La gentil dame s'est forment dementee,
<lb n="4191"/>Sainte Marie a sovant reclamee :
<lb n="4192"/><q>« Ahi, Guillelmes, com m'avez oublïee !
<lb n="4193"/>Granz pechié fes, qui si m'as adossee.
<lb n="4194"/>Or sai ge bien qu'a mort iere tornee.
<lb n="4195"/>Ne verras mes ta moillier espousee :
<lb n="4196"/>Por toe amor m'iert la teste copee
<lb n="4197"/>Et ma char arsse et la poudre ventee,
<lb n="4198"/>Ou je seré en la mer affondree,
<lb n="4199"/>Une grant pierre entor le col noee.
<lb n="4200"/>Comment qu'il praigne, ne puis estre eschapee
<lb n="4201"/>Que je ne soie a dolor lapidee. »</q>
<lb n="4202"/>A icest mot chiet a terre pasmee ;
<lb n="4203"/>Li clers Estienes l'en a sus relevee.
<lb n="4204"/>Adonc i ot mainte lerme ploree.</ab>
<ab type="gv" n="LXXXI">
<lb n="4205"/>Dame Guiborc se dresça en estant
<lb n="4206"/>De son blïaut vet ses elz essuiant
<lb n="4207"/>Et voit Guillelme venir sor l'auferrant,
<lb n="4208"/>Et Renoart o son tinel corant,
<lb n="4209"/>De l'une main en Pautre paumoiant ;
<lb n="4210"/>Devant la porte sont andui arestant.
<lb n="4211"/>La gentil dame se vet espoontant
<pb n="164"/>
<lb n="4212"/>Por Renoart, que ele vit si grant ;
<lb n="4213"/>N'i a celui ne se vet esmaiant.
<lb n="4214"/><q>« Par foi, dist ele, or n'ai je mes garant !
<lb n="4215"/>C'est un deable, qui la tient son perchant. »</q>
<lb n="4216"/>Li quens Guillelmes se siet en l’auferrant,
<lb n="4217"/>Il s'arestut a la porte devant,
<lb n="4218"/>Et Renoart fu lez lui en estant,
<lb n="4219"/>Et voit Orenge, qui encor vet ardant,
<lb n="4220"/>Li quens en plore, s'en a le cuer dolant.
<lb n="4221"/>A la fenestre voit Guiborc la vaillant
<lb n="4222"/>Qui se devoit armer d'un jazerant.
<lb n="4223"/>Li quens Guillelmes l'apela en oiant :
<lb n="4224"/><q>« Dame Guiborc, ne soiez pas doutant,
<lb n="4225"/>Je sui Guillelmes, que vos desirrez tant ;
<lb n="4226"/>C'est l'ost de France qui ci vient chevauchant.
<lb n="4227"/>Ovrez la porte, recevez vostre gent. »</q>
<lb n="4228"/>Dame Guiborc li respont maintenant :
<lb n="4229"/><q>« Sire, dist ele, ostez l'elme luisant,
<lb n="4230"/>Je me criem mout de la gent mescreant,
<lb n="4231"/>Si voil voier ton vis et ton semblant ;
<lb n="4232"/>Quar plusors homes se vont bien resemblant
<lb n="4233"/>Et de parler sont auques ravisant.
<lb n="4234"/>— Voir, dist Guillelmes, tot a vostre comant !
<lb n="4235"/>Parlé avez comme dame sachant. »</q>
<lb n="4236"/>L'elme deslace, la coife vet ostant ;
<lb n="4237"/>Dame Guiborc l'esgarde apertement,
<lb n="4238"/>Voit sor le nés la boce aparissant
<lb n="4239"/>Que li ot fete Ysorez de son brant
<lb n="4240"/>Tres devant Rome en la bataille grant.
<lb n="4241"/>Li quens l'ocist si quel virent auquant.
<lb n="4242"/><q>« Dex ! dist Guiborc, trop me vois delaiant. »</q>
<lb n="4243"/>Vient a la porte, isnelement corant.
<lb n="4244"/>Tost l'a overte, le pont veit abeissant.
<lb n="4245"/>Li quens i entre, de pitié lermoiant,
<lb n="4246"/>Et Renoart son tinel traïnant,
<lb n="4247"/>De l'une main en l’autre palmoiant.
<lb n="4248"/>Li quens descent, Guiborc vet embraçant.
<lb n="4249"/><q>« Dame, dist il, tenez vo covenant. »</q>
<lb n="4250"/>Li quens la bese, <num>.XX.</num> foiz en un tenant, 
<pb n="165"/>
<lb n="4251"/>Et ele lui, mout tendrement plorant.
<lb n="4252"/>Guillelmes mande que l'ost se voist logant ;
<lb n="4253"/>Et il si firent ; tost se vont desarmant ;
<lb n="4254"/>En la cité, et defors li auquant,
<lb n="4255"/>Mout belement s'alerent herbergeant.
<lb n="4256"/>La veïssiez maint tref et tant brahant
<lb n="4257"/>Et meinte aucube de poile flamboiant.
<lb n="4258"/>De la vitaille orent a remenant,
<lb n="4259"/>Qui fu venue emprés els charoiant ;
<lb n="4260"/>N'i a si povre n'en ait a son talent.</ab>
<ab type="gv" n="LXXXII">
<lb n="4261"/>Li quens Guillelmes est el palés montez ;
<lb n="4262"/>Il et Guiborc se sieent lez a lez ;
<lb n="4263"/>Ses chevaus est en l'estable menez ;
<lb n="4264"/>A mengier ot quant bien fu abevrez.
<lb n="4265"/>En la cuisine est Renoart entrez,
<lb n="4266"/>El plus biau leu est son tinel posez.
<lb n="4267"/>Dame Guiborc le regarda assez ;
<lb n="4268"/>Mout le vit grant, s'ert petit ses aez ;
<lb n="4269"/>Guernons li poignent, n'ot pas <num>.XX.</num> anz passez.
<lb n="4270"/><q>« Sire, dist ele, qui est cel bacheler
<lb n="4271"/>Qui a son col porte cel fust quarrez ?
<lb n="4272"/>Toz en seroit un cheval encombrez ;
<lb n="4273"/>Estrangement est ore costelez,
<lb n="4274"/>Et par dairiere el tenant raondez.
<lb n="4275"/>Sainte Marie, ou fu tel fust trovez ?
<lb n="4276"/>Tel ne vit mes nus hom de mere nez.
<lb n="4277"/>Cil qui le porte est plus que fort assez.
<lb n="4278"/>Dex ! Quel hom est ? Com est bien figurez !
<lb n="4279"/>Ou le trovastes, qui o vos l’amenez ?
<lb n="4280"/>Ma dame, en France me fu del roi donez.
<lb n="4281"/>Sire, dist ele, por Deu, mout l'enorez :
<lb n="4282"/>Je cuit qu'il est de haute gent assez,
<lb n="4283"/>De fiere geste et de fier parentez ;
<lb n="4284"/>Ne sai s'il est bautiziez ne levez.
<lb n="4285"/>—	Nenil voir, dame, n'est pas crestïenez. 
<pb n="166"/>
<lb n="4286"/>A Monloon fu d'Espaigne amenez ;
<lb n="4287"/>En la cuisine a il bien <num>.VII.</num> anz més
<lb n="4288"/>Mout petit enfes, tot i est afolez.
<lb n="4289"/>Mes gardez le, si com fere devez.
<lb n="4290"/>—	Sire, dist ele, si com vos commandez. »</q>
<lb n="4291"/>En Glorïete est Guillelmes montez ;
<lb n="4292"/>Encore n'est mie li mangiers atornez.
<lb n="4293"/>A la fenestre est Guillelme acoutez,
<lb n="4294"/>Lez lui Guiborc, de qui fu mout amez.
<lb n="4295"/>Par devers destre s'est li quens regardez ;
<lb n="4296"/>De chevaliers vit <num>.IIII.M.</num> armez,
<lb n="4297"/>As hantes roides, as gonfanons fermez,
<lb n="4298"/>As noves targes, as destriers sejornez.
<lb n="4299"/>Biau fu li airs, pleniers fu li estez ;
<lb n="4300"/>De l'or des armes est mout grant la clartez.
<lb n="4301"/>Hernaus i fu, li preuz, li alosez ;
<lb n="4302"/>Li quens Guillelmes le reconnut assez :
<lb n="4302a"/>As granz banieres les a bien ravisez,
<lb n="4303"/><q>« Dame Guiborc, dist li quens, or veez.
<lb n="4304"/>Vez la Hernaut et ses riches barnez ;
<lb n="4305"/>Ne garra mes Tiebaut ne Desramez ;
<lb n="4306"/>Demain sera Bertran desprisonez.
<lb n="4307"/>—	Sire, dist ele, or verron que ferez,
<lb n="4308"/>Com Vivïen vostre niés vengerez. »</q>
<lb n="4309"/>Ainz que Guiborc ait ses diz parfinez,
<lb n="4309a"/>Sont descendus davant Orenge es prez.
<lb n="4310"/>Crut mout la force Guillelmë au cor nez.</ab>
<ab type="gv" n="LXXXIII">
<lb n="4311"/>Endementieres qu'il ont lor trés bastiz,
<lb n="4312"/>Qu'il establerent et chevaus et roncins,
<lb n="4313"/>Guillelme esgarde parmi un pui entis,
<lb n="4314"/>Et vit Buevon, celui de Commarchis ;
<lb n="4315"/>En sa compaigne, <num>.II.M.</num> fervestis,
<lb n="4316"/>As hantes roides, as gonfanons de pris,
<lb n="4317"/>As noves targes, as destriers arrabis.
<lb n="4318"/>D'autre part vint ses peres Aymeris
<pb n="167"/>
<lb n="4319"/>O <num>.CCCC.</num> de chevaliers de pris,
<lb n="4320"/>De Nerbonois, qui les cuers ont hardis.
<lb n="4321"/>Li quens Guillelmes les a avant choisis.
<lb n="4322"/><q>« Dame Guiborc, or vet bien, ce m'est vis.
<lb n="4323"/>Veez vos la amont en cel larris
<lb n="4324"/>Une compaigne a ces penonciaus bis ?
<lb n="4325"/>Ce est mes peres, Aymeris li floris,
<lb n="4326"/>Et d'autre part Bueves de Commarchis,
<lb n="4327"/>Qui en prison a anbedeus ses filz
<lb n="4328"/>En Aleschans, ou paien les ont pris
<lb n="4329"/>Avec Bertran, dont je sui mout marris ;
<lb n="4329a"/>Mais se Dieu plest, qui en la crois fu mis,
<lb n="4330"/>Nos les avrons ançois demain midis.
<lb n="4331"/>N'i garira Tiebaut li Arrabis,
<lb n="4332"/>Ne Desramez, s'il n'est ançois foïs.
<lb n="4333"/>— Dex, dist Guiborc, je vos en rent mercis. »</q>
<lb n="4333a"/>Guillelme enbrace au cort nés le marchis,
<lb n="4334"/>Les elz li bese et la bouche et le vis.
<lb n="4335"/>Et cil descendent soz Orenge el larris,
<lb n="4336"/>Tendent lor loges et lor trés ont bastis.
<lb n="4337"/>Or croit la force Guillelme le marchis ;
<lb n="4338"/>Mes jusqu'a poi sera plus esbaudis,
<lb n="4339"/>Quant iert venus Aÿmers li chaitis.
<lb n="4340"/>Cil prist la terre de Saint Marc de Venis ;
<lb n="4341"/>Onc en sa vie n'ama paiens nul dis.</ab>
<ab type="gv" n="LXXXIV">
<lb n="4342"/>Endementieres que il se vont logant
<lb n="4343"/>Et vont roncins et chevaus establant,
<lb n="4344"/>Guillelme esgarde sor destre en un pendant
<lb n="4345"/>Et vit venir dant Bernart de Brubant.
<lb n="4345a"/>En sa compaigne maint chevalier vaillant ;
<lb n="4346"/><num>.III.M.</num> furent, chascun ot jazerant
<lb n="4347"/>Et bon escu et vert elme luisant ;
<lb n="4348"/>N'i a celui n'ait au costé son brant.
<lb n="4349"/><q>« Dame Guiborc, dist Guillelme en riant,
<lb n="4350"/>Vez la Bernart ou il vient chevauchant. 
<pb n="168"/>
<lb n="4351"/>Bien le connois a cel destrier bauçant,
<lb n="4352"/>Desor les autres a mout le cors plus grant ;
<lb n="4353"/>Ce est li peres au palazin Bertrant.
<lb n="4354"/>Mal l'atenront Sarrazin et Persant ;
<lb n="4355"/>Chier lor cuit vandre la mort de Viviant,
<lb n="4356"/>Que je lessai desoz l'arbre en l'Archant,
<lb n="4357"/>A la fontaine, dont li rut sont corant. »</q>
<lb n="4358"/>Ot le Guiborc, tendrement vet plorant.
<lb n="4359"/>Li quens Bernart est descenduz atant
<lb n="4360"/>Desoz Orenge, enz el pré verdoiant.
<lb n="4361"/>Li chevalier furent tuit descendant,
<lb n="4362"/>Et escuiers et garçons et sergant.
<lb n="4363"/>De lor trés tendre se vont forment hastant.
<lb n="4364"/>Or vait Guillelme mout grant force croissant.
<lb n="4365"/>Se Sarrazin ne s'en tornent fuiant,
<lb n="4366"/>Mar virent onques la mort de Viviant ;
<lb n="4367"/>Quar Renoart en fera maint dolant.</ab>
<ab type="gv" n="LXXXV">
<lb n="4368"/>Quanque François tendent lor trés a las
<lb n="4369"/>Et lïent cordes et fichent leur pessas,
<lb n="4370"/>Li quens Guillelmes a regardé en bas
<lb n="4371"/>De Glorïete, son paleis principas,
<lb n="4372"/>Et vit Guibert, qui rois ert d'Andernas.
<lb n="4373"/>De chevaliers amaine mout grant tas ;
<lb n="4374"/><num>.VII.M.</num> furent as armes et as dars,
<lb n="4375"/>As noves targes et as bons chevaus gras.
<lb n="4376"/>Guillelmes tint Guiborc entre ses bras.
<lb n="4377"/><q>« Dame, dist il, or n'est mië a gas ;
<lb n="4378"/>Mes, par le cors au baron saint Thomas,
<lb n="4379"/>Mar i entra le lignage Judas
<lb n="4380"/>Et Desramez, li oncles Fierabras
<lb n="4381"/>Et Haucebier et li rois Golïas,
<lb n="4382"/>Bauduc li fiers, Aiquin et Atranas,
<lb n="4383"/>Butor d'Aversse, qui samble Sathenas. »</q>
<lb n="4384"/>Li quens devise, mes issi n'ira pas ;
<lb n="4385"/>Car tant i vint del regne Caïfas
<pb n="169"/>
<lb n="4386"/>Que tuit li mont et li val en sont ras.
<lb n="4387"/>N'i ot François ne se tenist por las
<lb n="4388"/>Se ne par fust au tinel Renoart.</ab>
<ab type="gv" n="LXXXVI">
<lb n="4389"/>Li quens Guillelmes se prist a regarder
<lb n="4390"/>Et vit venir le chaitif Aÿmer
<lb n="4391"/>O tot <num>.CCC.</num>, a tant les puis esmer,
<lb n="4391a"/>De chevaliers qui tuit sont bacheler.
<lb n="4392"/>Desconfit ont paiens devers la mer,
<lb n="4393"/>Une grant route qui venoit de preer.
<lb n="4394"/>Onc n'en lessierent un sol a decoper ;
<lb n="4395"/>Mout grant eschec en firent amener,
<lb n="4396"/>Chevaus et armes, qui mout font a loer,
<lb n="4397"/>Et de vitaille <num>.CC.</num> somiers trossez,
<lb n="4398"/>Et <num>.C.</num> chaitis, qu'il fist desprisoner.
<lb n="4399"/>Li quens Guillelmes les prist a aviser ;
<lb n="4400"/>Dame Guiborc le commence a montrer.
<lb n="4401"/><q>« Gentil contesse, dist Guillelmes le ber,
<lb n="4402"/>Vez la venir le chaitif Aÿmer,
<lb n="4403"/>L'ome del mont, por voir vos puis conter,
<lb n="4404"/>Que Sarrazin pueent plus redouter.
<lb n="4405"/>Contre cestui m'escovient a aler
<lb n="4406"/>Et deseur toz servir et henorer,
<lb n="4407"/>Quar ainc paiens ne lessa reposer. »</q>
<lb n="4408"/>En Folatise vet Guillelmes monter,
<lb n="4409"/>Contre Aÿmer pense d'esperoner ;
<lb n="4410"/>Brace levee vet son frere acoler,
<lb n="4411"/>Dedenz Orenge le volt o lui mener
<lb n="4412"/>En Glorïete, son paleis segnoré ;
<lb n="4413"/>Mes Aÿmers nel volt pas creanter,
<lb n="4414"/>Defors les autres fist sa gent osteler.
<lb n="4415"/>Quens Aymeris fist ses filz ajoster ;
<lb n="4416"/>Grant joie i ot quant vint a l'assembler.
<lb n="4417"/>Et dist Guillelmes : <q>« Un don vos vueil rover,
<lb n="4418"/>Qu'o moi preigniez ce premerain disner. »</q>
<lb n="4419"/>II li otroient, ne li volent veer, 
<pb n="170"/>
<lb n="4420"/>Mes a grant force i mainent Aÿmer.
<lb n="4421"/>En Glorïete fist en l'eve corner,
<lb n="4422"/>Cil chevalier vont ensemble laver.
<lb n="4423"/>Dame Guiborc ne se volt oublïer :
<lb n="4424"/>Aymeri vait la toaille porter
<lb n="4425"/>Et a ses filz, por leurs mains essuier ;
<lb n="4426"/>De hautes vespres se sieent au souper.
<lb n="4427"/>De la cuisine ist Renoart le ber,
<lb n="4428"/>Son tinel porte, nel volt mie oublïer.
<lb n="4429"/>A un piler l'est alez adosser,
<lb n="4430"/>Sor son tinel se prist a acouter,
<lb n="4431"/>Por le barnage veoir et esgarder.
<lb n="4432"/>Aÿmers prist Guillelme a demander.
<lb n="4433"/><q>« Sire, dist il, ne me devez celer,
<lb n="4434"/>Quiex hom est ce que je voi la ester
<lb n="4435"/>En cele sale dejoste cel piler ?
<lb n="4436"/>Un grant merrien li voi au col lever ;
<lb n="4437"/>Bien i avroient <num>.V.</num> vileins a porter.
<lb n="4438"/>Est ce deables qui nos voille tüer ?
<lb n="4439"/>Sire Guillelmes, ne me devez celer,
<lb n="4440"/>Je cuit Guiborc nos velt toz enchanter. »</q>
<lb n="4441"/>Et dist Guillelmes : <q>« Ainz est un bacheler,
<lb n="4441a"/>A moi le fist rois Looïs doner,
<lb n="4441b"/>Ainz de sa force ne vit nus hom son per ;
<lb n="4442"/>Mes trop desire en cuisine a chafer,
<lb n="4443"/>Le feu a fere et la char escumer.
<lb n="4444"/>Cil queu le gabent, sel volent assoter. »</q>
<lb n="4445"/>Aïmers l'ot, si l'a fet apeler,
<lb n="4446"/>Et Renoart ne s'en fist debouter ;
<lb n="4447"/>Dejoste lui vait soier au souper ;
<lb n="4448"/>Deriers son dos mist son tinel poser.
<lb n="4449"/>Cil damoisel s'asemblent por l'embler ;
<lb n="4450"/>Dist Renoart : <q>« Lessiez mon fust ester !
<lb n="4451"/>Que, par la foi que je doi Deu porter,
<lb n="4452"/>N'i a si cointe, se li voi adeser,
<lb n="4453"/>Que ne li face chierement comparer
<lb n="4454"/>Et de la teste andeus les elz voler. »</q>
<lb n="4455"/>Cil chevalier l’acuillent a gaber
<lb n="4456"/>Et de fort vin sovant a abevrer.
<lb n="4457"/>Tant l'en donerent tot le font enivrer. 
</ab>
<pb n="171"/>
<ab type="gv" n="LXXXVII">
<lb n="4458"/>Joste Aÿmer vet Renoart seïr ;
<lb n="4459"/>Derriers son dos mist son tinel gesir.
<lb n="4460"/>Mangier le fist Aÿmers a loisir
<lb n="4461"/>Et a grant trait le fort vin englotir ;
<lb n="4462"/>Tant l'en donerent tot le font estordir.
<lb n="4463"/>Aprés mengier font les napes coillir.
<lb n="4464"/>Renoart pristrent entr'ex a escharnir ;
<lb n="4465"/>Cil escuier l'acuillent a laidir,
<lb n="4466"/>A granz torchaz et giter et ferir.
<lb n="4467"/>Et Renoart cort son tinel saisir.
<lb n="4468"/><q>« Glotons, dist il, trop vos puis consentir. »</q>
<lb n="4469"/>Le tinel lieve a <num>.II.</num> mains par aïr.
<lb n="4470"/>Quant il le voient, s'acuillent le foïr,
<lb n="4471"/>Et Renoart n'en puet nul consuïr ;
<lb n="4472"/>Si fiert un marbre, par mi le fet croissir,
<lb n="4473"/>Qu'aval la sale fist les moitiez jalir.
<lb n="4474"/>Dist Aÿmers : <q>« Cist vos fera saillir.
<lb n="4475"/>N'est chevaliers peüst tel cop sofrir !
<lb n="4476"/>Sire Guillelmes, mout le devez cherir.
<lb n="4477"/>Ferez le vos en Aleschans venir ?
<lb n="4478"/>Se as paiens se poeit asentir,
<lb n="4479"/>A cel tinel en feroit maint morir. »</q>
<lb n="4480"/>Dist Renoart : <q>« Par foi, mout le desir.
<lb n="4481"/>Et moi et els metez el covenir. »</q></ab>
<ab type="gv" n="LXXXVIII">
<lb n="4482"/>Grant fu la joie el paleis segnorez.
<lb n="4483"/>Quant ont mengié et beü a plentez,
<lb n="4484"/>Les napes traient, chascun s'en est levez.
<lb n="4485"/>Mes Renoart est forment enivrez ;
<lb n="4486"/>Des escuiers fu empeinz et boutez
<lb n="4487"/>Et de torchaz et feruz et gitez.
<lb n="4488"/>Et Renoart s'en est mout aïrez ;
<lb n="4489"/>Par mautalant est ses tinels levez,
<lb n="4490"/>Ainz cil nel vit n'en soit espoontez, 
<pb n="172"/>
<lb n="4491"/>Li plus hardiz est en fuie tornez ;
<lb n="4492"/>Et li cols est Renoart avalez,
<lb n="4493"/>Si fiert un marbre que parmi est froez,
<lb n="4494"/>En <num>.II.</num> moitiez rouz et escartelez.
<lb n="4495"/>Dist Renoart : <q>« Segnors, quar demorez !
<lb n="4496"/>Se vos eüst ateint cist fust quarrez,
<lb n="4497"/>Ja vos eüst maintenant confessez. »</q>
<lb n="4498"/>Dist Aÿmers, li preuz et li senez :
<lb n="4499"/><q>« Sire Guillelmes, por Deu bien le gardez.
<lb n="4500"/>A vo pooir, biau sire, l'enorez.
<lb n="4501"/>De quanqu'il velt fetes ses volontez,
<lb n="4502"/>Quar n'a tel home en la crestïenté.
<lb n="4503"/>En Aleschans soit avec nos menez.
<lb n="4504"/>Se as paiens poeit estre assemblez,
<lb n="4505"/>A ce tinel en verrez <num>.M.</num> tüez. »</q>
<lb n="4506"/>Dist Renoart : <q>« Se je sui ajostez,
<lb n="4507"/>Mort sont paien, si que vos le verrez. »</q>
<lb n="4508"/>Aïmers l'ot, si s'en est ris assez ;
<lb n="4509"/>N'i a François n'en soit ris et gabez.
<lb n="4510"/>Mes ainz qu'il voient les <num>.IIII.</num> jorz passez,
<lb n="4511"/>Ne tendront mie Renoart en viltez,
<lb n="4512"/>Ainz iert sor toz proisiez et alosez.
<lb n="4513"/>Cil chevalier devalent les degrez,
<lb n="4514"/>La cort depart, François vont a lor trés,
<lb n="4515"/>Et li auquant el borc a lor ostez.
<lb n="4516"/>A Aymeri est sis liz aprestez
<lb n="4517"/>En une chanbre, ou mout avoit beautez ;
<lb n="4518"/>Toute nuit fu de Guiborc tastonez.
<lb n="4519"/>En la cuisine est Renoart entrez,
<lb n="4520"/>Joste le feu est couchiez toz lassez.
<lb n="4521"/>Encoste lui fu ses tinels posez,
<lb n="4522"/>Son chief mist sus, quant besié l'ot assez.
<lb n="4523"/>Lués s'endormi, quar toz fu enivrez,
<lb n="4524"/>Pance levee se gist toz enversez.
<lb n="4525"/>Le mestre quex i fist que fox provez,
<lb n="4526"/>Que les guernons li a au feu ullez
<lb n="4527"/>A un tison espris et alumez.
<lb n="4528"/>Quant Renoart se senti eschaudez,
<lb n="4529"/>Grant angoisse ot, si saut sus effreez. 
<pb n="173"/>
<lb n="4530"/>Sachoiz de voir mout par fu aïrez ;
<lb n="4531"/>Le queu saisist tres parmi les costez,
<lb n="4532"/>Ausi le lieve com s'il fust noviau nez.
<lb n="4533"/>El feu le giete, que grant est enbrasez,
<lb n="4534"/>Que des charbons fu toz acovetez ;
<lb n="4535"/>En petit d'eure fu toz ars et grellez.
<lb n="4536"/>Dist Renoart : <q>« Ci endroit vos seez,
<lb n="4537"/>Mar m'i avez mes guernons alumez.
<lb n="4538"/>Filz a putein, mauvés musars provez,
<lb n="4539"/>Cuidïez vos ne fusse si osez
<lb n="4540"/>Ne vos touchasse por Guillelme au cor nez ?
<lb n="4541"/>Voir, si feïsse, se fussiez amirez.
<lb n="4542"/>Dont n'est mi peres li forz rois Desramez,
<lb n="4543"/>Qui a soz lui <num>.XXX.</num> rois coronez
<lb n="4544"/>Et <num>.C.</num> milliers, que Persanz que Esclez ?
<lb n="4545"/>S'est mes cosins Tiebaut, li biax armez,
<lb n="4546"/>Li mieldres Turs qui puist estre trovez,
<lb n="4547"/>Et s'est mes freres Jambuz et Perseguez,
<lb n="4548"/>Esclarïax et Quarrax et Mitrez
<lb n="4549"/>Et Borreax et Brubans et Barrez
<lb n="4550"/>Et Miradax et Morgans li faez,
<lb n="4551"/>Qui est plus noirs que arrement triblez,
<lb n="4552"/>Si est mes freres li forz rois Aenrez
<lb n="4553"/>Et Walegrape, ce cuit, c'est li ainz nez.
<lb n="4554"/>J'ei <num>.XV.</num> freres trestoz rois coronez ;
<lb n="4555"/>N'i a celui n'ait <num>.IIII.</num> rëautez,
<lb n="4556"/>Fors sol que moi, qui en sui li meins nez.
<lb n="4557"/>Ce poise moi se je sui asotez ;
<lb n="4558"/>A fol me tienent, je ferai que desvez.
<lb n="4559"/>Beau sire queu, vostre savor humez !
<lb n="4560"/>Par saint Denis trop fustes desreez
<lb n="4561"/>Quant a ma barbe touchastes n'a mon nez. »</q>
<lb n="4562"/>Lors se recouche, s'est au bon feu chaufez,
<lb n="4563"/>Ses granz mustiax a rostiz et tostez ;
<lb n="4564"/>Desi qu'as naches est tot detapïez.
<lb n="4565"/>Il et si fust se jurent lez a lez ;
<lb n="4566"/>Car tant fort l'aime, c'est fine veritez,
<lb n="4567"/>Qu'il nel donast por <num>.XIIII.</num> citez.
<lb n="4568"/>Ainz que del jor parust point la clartez, 
<pb n="174"/>
<lb n="4569"/>Se sont leanz plus de <num>.XIIII.</num> entrez
<lb n="4570"/>Des autres queus, dont leanz ot assez.
<lb n="4571"/>Voient lor mestre, qui est el feu gitez ;
<lb n="4572"/>En fuie tornent, n'en est uns arestez.
<lb n="4573"/>Guillelmes rueve son mengier soit hastez ;
<lb n="4574"/>Dient li queu : <q>« Mout est mal aprestez,
<lb n="4575"/>Quar nostre mestre si est tot eschaudez ;
<lb n="4576"/>Dedenz le feu est des ersoir rüez ;
<lb n="4577"/>Ce fist li fox, qui est del sens devez.
<lb n="4578"/>Tres mïenuit puet estre ars et ullez,
<lb n="4579"/>Et char et os tot en cendre tornez.
<lb n="4579a"/>Ja le mengier n'ert par nos conreez
<lb n="4580"/>Tant come soit la dedenz cel maufez,
<lb n="4581"/>As vis deables soit son cors commandez !
<lb n="4582"/>Ne gardons l'ore qu'il nos ait affrontez
<lb n="4583"/>De cel tinel, qui devant est ferrez ;
<lb n="4584"/>Toz en seroit uns chevaus encombrez.
<lb n="4585"/>Pleüst a Deu qu'il fust toz decopez,
<lb n="4586"/>Et il meïsmes en la mer affondrez.
<lb n="4587"/>Se il vit longues, il fera mal assez,
<lb n="4588"/>Car tex deables ne fu onques mes nez.
<lb n="4589"/>Dex nos en gart, qui en croiz fu penez. »</q>
<lb n="4590"/>Ot le Guillelmes, ris s'en est et gabez,
<lb n="4591"/>Et dist as quex : <q>« Or mes vos i gardez
<lb n="4592"/>Que il n'i soit escharniz ne gabez ;
<lb n="4593"/>Por voir vos di, bien tost le comperrez.
<lb n="4594"/>Comment, deable ! je ne sui si osez
<lb n="4595"/>Que jel desdie, et vos le ramponez ! »</q>
<lb n="4596"/>Dist a Guiborc : <q>« Dame, quar m'i alez,
<lb n="4597"/>En vostre chambre o vos l'en amenez. »</q>
<lb n="4598"/>Dist la contesse : <q>« Si com vos commandez. »</q>
<lb n="4599"/>Par le paleis en est li criz levez
<lb n="4600"/>Que Renoart, qui tant est forsenez,
<lb n="4601"/>A Marquot ars, qui tant estoit senez,
<lb n="4602"/>Le mestre queu dan Guillelme au cor nez.
<lb n="4603"/>Quant François l'oent, es les vos effreez. 
</ab>
<pb n="175"/>
<ab type="gv" n="LXXXIX">
<lb n="4604"/>Dame Guiborc s'en vet en la cuisine ;
<lb n="4605"/>Renoart trueve, gisant pance sovine ;
<lb n="4606"/>Son tinel ot couchié delez s'eschine,
<lb n="4607"/>Qu'il amoit plus que nul vallet, meschine.
<lb n="4608"/>Dame Guiborc fut mout de franche orine,
<lb n="4609"/>Lez lui s'asist, belement le doctrine :
<lb n="4610"/><q>« Venez en, frere, en ma chambre perrine.
<lb n="4611"/>Je vos donré ma pelice d'ermine,
<lb n="4612"/>Et si avrez mantel de sebeline,
<lb n="4613"/>Si me direz puis de vostre covine.
<lb n="4614"/>—	Volentiers voir, contesse palazine ;
<lb n="4615"/>Cil pautonier, qui sont de pute orine,
<lb n="4616"/>Je ne gart l'eure qu'en face decepline. »</q>
<lb n="4617"/>Dedenz sa chambre l'en maine la roïne,
<lb n="4618"/>Et Renoart son tinel en traïne.
<lb n="4619"/>François l'esgardent de la sale perrine ;
<lb n="4620"/>Dist l'un a l'autre : <q>« Vez por sainte Marinne,
<lb n="4621"/>Com Renoart semble de male orine.
<lb n="4622"/>Ja mengeroit <num>.II.</num> poons et <num>.I.</num> cisne.
<lb n="4623"/>—	Tés toi, dist l'autre, que il ne nos rechine ;
<lb n="4624"/>II nos metra mout tost en la santine. »</q>
<lb n="4625"/>Renoart tint son tinel de sapine ;
<lb n="4626"/>En la chambre entre ensemble o la roïne ;
<lb n="4627"/>Andui se sont assis sor la cortine.
<lb n="4628"/>Riche est la chambre, bien est peinte, marbrine ;
<lb n="4629"/>Li soleus luist dedenz par la verrine.
<lb n="4630"/>Guiborc fu sage de la loi sarrazine.
<lb n="4631"/><q>« Renoart frere, dist ele, or adevine
<lb n="4632"/>S'onques eüs frere, suer ne cosine. »</q>
<lb n="4633"/>Dist Renoart : <q>« Oïl, vers la marine,
<lb n="4634"/>Je ei un roi et une suer roïne,
<lb n="4635"/>Onc n'ot si sage jusqu'as porz de Tabrine,
<lb n="4636"/>Et s'est plus bele que fee ne serine. »</q>
<lb n="4637"/>Adont se test, si tint la chiere encline.
<lb n="4638"/>Et Guiborc ovre son mantel de porprine,
<lb n="4639"/>Si l’afubla, quar li cuers li devine
<lb n="4640"/>Qu'il est son frere, mes n'en fet nule sine.
</ab>
<pb n="176"/>
<ab type="gv" n="XC">
<lb n="4641"/>Li quens Guillelmes fet haster son mengier,
<lb n="4642"/>Car en l’Archant en voudra chevauchier.
<lb n="4643"/>Li jorz fu biaus, si prist a esclairier ;
<lb n="4644"/>Lors se leverent par l'ost li chevalier,
<lb n="4645"/>La messe oïrent li plusor au mostier,
<lb n="4646"/>Puis an monterent sus el paleis plenier.
<lb n="4647"/>Li quens Guillelmes a fet par l'ost crïer
<lb n="4648"/>A <num>.XL.</num> homes et nuncier et huchier
<lb n="4649"/>Qu'aprés disner pensent de l'esploitier :
<lb n="4650"/>En Aleschans s'en voudra repairier.
<lb n="4651"/>Lors veïssiez François apareillier,
<lb n="4652"/>Lor seles metre et trosser meint somier.
<lb n="4653"/>En Glorïete fu Guiborc au vis fier,
<lb n="4654"/>En une chambre, qui mout fist a loer.
<lb n="4655"/>Renoart prist forment a losengier,
<lb n="4656"/>Semblant li fet que le vousist besier.
<lb n="4657"/>Mout belement le prist a aresnier :
<lb n="4658"/><q>« Amis, dont estes ? Nel me devez naier,
<lb n="4659"/>— Dame, dist il, nel vos voil acointier
<lb n="4660"/>Jusqu'a cele hore que j'ere el repairier
<lb n="4661"/>De la bataille et de l'estor plenier ;
<lb n="4662"/>Car, se Deu pleit, le verai justisier,
<lb n="4663"/>Je i voudré Guillelme mout aidier. »</q>
<lb n="4664"/>Dame Guiborc nel volt pas anoier ;
<lb n="4665"/>Un escrin vet mout tost destorteillier,
<lb n="4666"/>Si en tret fors un blanc hauberc doublier,
<lb n="4667"/>Qui fu son oncle l'amiré Tornefier ;
<lb n="4668"/>D'or et d'argent en ierent li quartier,
<lb n="4669"/>Par tel maniere fu ferrez au forgier
<lb n="4670"/>Ne crient cop d'arme vaillissant un denier ;
<lb n="4671"/>Qui l'a vestu ne doute mehaignier.
<lb n="4672"/>Aprés en tret un dur chapel d'acier,
<lb n="4673"/>N'a soz ciel arme quel peüst empirier.
<lb n="4674"/>Puis prist un brant, dont le pont est d'or mier,
<lb n="4675"/>Une grant toise i puet en embracier,
<lb n="4676"/>S'ot pleine paume de lé a un bovier ;
<lb n="4677"/>Plus tranchoit fer que ne fet fauz herbier ; 
<pb n="177"/>
<lb n="4678"/>Encontre lui n'a nule arme mestier.
<lb n="4679"/>El fu Corssuble, le neveu Haucebier,
<lb n="4680"/>Puis la dona a Tiebaut le guerrier
<lb n="4681"/>Por une pés, n'en ot autre loier.
<lb n="4682"/>Orable l'ot quant le dut noçoier,
<lb n="4683"/>Lui ne autrui ne la volt puis baillier.
<lb n="4684"/>Or l'avra cil que ele aime et tient chier :
<lb n="4685"/>C'est Renoart au voir corage entier.
<lb n="4686"/>Dame Guiborc fist forment a proisier,
<lb n="4687"/>A Renoart est revenue arrier ;
<lb n="4688"/>Cortoisement l'en prist a aresnier :
<lb n="4689"/><q>« Amis, dist ele, savez armes baillier ?
<lb n="4690"/>Ceig ceste espee a ton flanc senestrier.
<lb n="4691"/>Mestier t'avra, se tu t'en sez aidier. »</q>
<lb n="4692"/>Renoart prist le brant forbi d'acier,
<lb n="4693"/>Trest le del fuerre, si le senti legier ;
<lb n="4694"/>Geta l'a terre, si le rove estuier.
<lb n="4695"/><q>« Dame, dist il, ceste ne m'a mestier ;
<lb n="4696"/>De tex <num>.XL.</num> n'en dorroie denier.
<lb n="4697"/>Par saint Denis, a cui je voill proier,
<lb n="4698"/>Puis que tendrés a <num>.II.</num> mains mon levier,
<lb n="4699"/>N'i a paien, tant se doie proisier,
<lb n="4700"/>Se ge l'ateig par mi l'elme vergier
<lb n="4701"/>C'a un sol cop nel face trebuchier.
<lb n="4702"/>Se je n'oci et lui et le destrier,
<lb n="4703"/>Ja mar Guillelmes me dorra a mengier. »</q>
<lb n="4704"/>Ot le Guiborc, si le vet enbracier.
<lb n="4705"/>De Deu de gloire le commence a seignier.</ab>
<ab type="gv" n="XCI">
<lb n="4706"/>Dame Guiborc fist forment a loer ;
<lb n="4707"/>Renoart voit dedevant li ester ;
<lb n="4708"/>Mout le vit grant, jent et bel bacheler,
<lb n="4709"/>Ne trovast l'on en tot le mont son per.
<lb n="4710"/>Li cuers li dist et commence a penser
<lb n="4711"/>Que c'est ses freres, mes nel velt demander.
<lb n="4712"/>Pitiez l'en prist, si commence a plorer. 
<pb n="178"/>
<lb n="4713"/>Dist Renoart : <q>« Dame, lessiez ester,
<lb n="4714"/>Que, par la foi que je vos doi porter,
<lb n="4715"/>Ne vos estuet de Guillelme douter
<lb n="4716"/>Tant com antiers puist mon tinel durer.
<lb n="4717"/>— Amis, dist ele, Jhesus te puist sauver !
<lb n="4718"/>Hom nuz sans armes puet mout petit durer :
<lb n="4719"/>Puis que ce vient en estor au chapler,
<lb n="4720"/>De mout poi d'arme le puet l'en mout grever.
<lb n="4721"/>Mes or vos voill par amors commander
<lb n="4722"/>Que tu me sofres ton cors a adouber ;
<lb n="4723"/>A torjorz mes t'en voudrai plus amer. »</q>	
<lb n="4724"/>Dist Renoart : <q>« Ne le vos quier veer. »</q>
<lb n="4725"/>Guiborc li vet le hauberc endosser ;
<lb n="4726"/>Mout par fu bons, en l'ost n'avoit son per ;
<lb n="4727"/>En la largesce puet <num>.II.</num> homes entrer ;
<lb n="4728"/>Quarriau ne lance ne puet maille fausser ;
<lb n="4729"/>Desoz sa cote li fist si enforrer
<lb n="4730"/>Que l'en ne puet defors maille mirer.
<lb n="4731"/>La coife lace, puis mist le chapeler ;
<lb n="4732"/>A <num>.XV.</num> laz li vet Guiborc fermer.
<lb n="4733"/>Aprés le fist si bien enveloper,
<lb n="4734"/>D'un bon chapel de feutre acoveter ;
<lb n="4735"/>Mes la ventaille ne li volt pas noer,
<lb n="4736"/>S'il a mestier, por le mielz essofler
<lb n="4737"/>Et que delivres peüst li bers aler.
<lb n="4738"/>Ceinte a l'espee, qui mout fet a loer,
<lb n="4739"/>Fers ne aciers ne li puet contrester ;
<lb n="4740"/>Plus d'une toise en puet on mesurer.
<lb n="4741"/>D'un laz de soie vet le heut afermer
<lb n="4742"/>A l'eschauberge, qu'il ne pust fors del feure coler
<lb n="4743"/>Puis le commence mout bien a doctriner,
<lb n="4744"/>Que, s'il veoit ja son tinel quasser,
<lb n="4745"/>Au brant d'acier porroit tost recovrer ;
<lb n="4746"/>Mes ce gart bien nel mete en oublïer.
<lb n="4747"/>Dist Renoart : <q>« Bien m'en savré garder. »</q>
<lb n="4748"/>Mes onques puis ne l'en pot remembrer,
<lb n="4749"/>Jusqu'a cele ore que il dut meschiver
<lb n="4750"/>Et que il vit son tinel tronçoner
<lb n="4751"/>En <num>.II.</num> moitiez et brisier et froer, 
<pb n="179"/>
<lb n="4752"/>En la bataille en Aleschans sor mer.
<lb n="4753"/>Ja li Guillelme n'en poïssent raler,
<lb n="4754"/>Se Dex ne fust et Renoart le ber.
<lb n="4755"/>Mes si cors seus fist le champ afiner,
<lb n="4756"/>Con vos porrez oïr et escouter,
<lb n="4757"/>Se en la place vos plest a demorer
<lb n="4758"/>Et je en aie deserte de chanter.
<lb n="4759"/>Bien vos puis dire et por voir afermer :
<lb n="4760"/>Prodom ne doit jugleor escouter
<lb n="4761"/>S'il ne li velt por Deu del suen doner,
<lb n="4762"/>Car il ne set autrement laborer.
<lb n="4763"/>De son servise ne se puet il clamer ;
<lb n="4764"/>S'en ne li done, atant le laisse ester.
<lb n="4765"/>Au vout de Luque le poez esprover,
<lb n="4766"/>Qui li gita de son pié son soller ;
<lb n="4767"/>Puis le covint chierement racheter.
<lb n="4768"/>Les jugleors devroit on mout amer :
<lb n="4769"/>Joie desirrent et aiment le chanter.
<lb n="4770"/>L'en les soloit jadis mout henorer.
<lb n="4771"/>Mes li mauvés, li eschar, li aver,
<lb n="4772"/>Cil qui n'ont cure fors d'avoir amasser,
<lb n="4773"/>De gages prendre et lor deniers prester,
<lb n="4774"/>Et jor et nuit ne finent d'usurer,
<lb n="4775"/>Tant meint prodome ont fet desheriter,
<lb n="4776"/>C'est lor deduit, n'ont soig d'autre chanter ;
<lb n="4777"/>Si fete gent font henor decliner.
<lb n="4778"/>Dex les maudie, que je nes puis amer !
<lb n="4779"/>Ja ne leré por els mon vïeler ;
<lb n="4780"/>Si lor en poise, si se facent uller !
<lb n="4781"/>As bons me tien, les malvés lés ester.
<lb n="4782"/>Huimés devons de Renoart chanter,
<lb n="4783"/>De la bataille d'Aleschans sor la mer,
<lb n="4784"/>Et de Guillelme et d'Aymeri le ber,
<lb n="4785"/>Et del lignage qui tant fist a douter.
<lb n="4786"/>Sor toz les autres voil del tinel parler
<lb n="4787"/>Et de Guiborc la bele o le vis cler,
<lb n="4788"/>Qui mout se paine del baron acesmer
<lb n="4789"/>Et de son cors garnir et conreer.
<lb n="4790"/>Quant Renoart se senti si armer, 
<pb n="180"/>
<lb n="4791"/>Plus se fet fier que lïon ne sangler.
<lb n="4792"/>Son tinel prist, ne volt plus demorer.
<lb n="4793"/><q>« Dame, dist il, or me lessiez aler !
<lb n="4794"/>—	Voir, dist Guiborc, bien le voil creanter. »</q>
<lb n="4795"/>Ele li cort la chambre deffermer,
<lb n="4796"/>Et Renoart ne volt plus arester.
<lb n="4797"/>Parmi la sale se commence a aler,
<lb n="4798"/>De son mestier ne se volt oublïer :
<lb n="4799"/>Vers la cuisine acuilli son errer,
<lb n="4800"/>L'espee ceinte vet les hastes torner ;
<lb n="4801"/>Son tinel dresce lez lui a un piler.
<lb n="4802"/>Hernaut le mostre a son frere Aïmer :
<lb n="4803"/><q>« A grant merveille fet cil hom a douter.
<lb n="4804"/>Quex vis deable porroit vers lui durer ?
<lb n="4805"/>Mal resemble home qui char doie escumer :
<lb n="4806"/>Bien li avient cele espee a porter.
<lb n="4807"/>Voir, dist Guibert, en se vint or clamer
<lb n="4808"/>Qu'il art le queu ersoir aprés souper.
<lb n="4809"/>Mal ait qui chaut, dist Guillelmes le ber,
<lb n="4810"/>Gardent s'en mes li autre del gaber,
<lb n="4811"/>Qu'il i porroient mout viaz meschiver. »</q>
<lb n="4812"/>Biau fu li jorz, li solaus raia cler ;
<lb n="4813"/>En Glorïete fet en l'eve corner.
<lb n="4814"/>Cil chevalier vont ensemble laver ;
<lb n="4815"/>Lors s'arengerent li demeine et li per,
<lb n="4816"/>Aval ces tables s'asieent au disner.
<lb n="4817"/>Bien sont servi, ja n'en estuet parler,
<lb n="4818"/>Et Renoart s'en vet au feu chaufer
<lb n="4819"/>En la cuisine, ceint le brant d'acier cler,
<lb n="4820"/>L'auberc vestu, el chief le chapeler.
<lb n="4821"/>Son tinel dresce par dejoste un piler ;
<lb n="4822"/>Bien resembloit forestier por ambler,
<lb n="4823"/>Qui ait sa biche prise por acorer.
<lb n="4824"/>Quant li queu voient venir le bacheler,
<lb n="4825"/>En fuie tornent, n'i osent demorer.
<lb n="4826"/>Tost li ont fet la place delivrer ;
<lb n="4827"/>Mal soit de cel plus i osast ester. 
</ab>
<pb n="181"/>
<ab type="gv" n="XCII">
<lb n="4828"/>En la cuisine fu tot seul Renoart ;
<lb n="4829"/>Assez i trove et grües et mallarz
<lb n="4830"/>Et venoisons, poissons, saumons et barz.
<lb n="4831"/>Il en a pris a mengier des plus cras
<lb n="4832"/>Et si huma de savor plain un vas ;
<lb n="4833"/>Le col d'un cisne a pris, qui estoit fars.
<lb n="4834"/>Quant ot mengié des poissons et des chars,
<lb n="4835"/>Son tinel prist desor son destre braz ;
<lb n="4836"/>De la cuisine s'en ist plus que le pas,
<lb n="4837"/>Por la savor se deleche com chaz,
<lb n="4838"/>Plus estoit fiers que lïons ne liepars.
<lb n="4839"/>Vint a la table, ne fu mie coars :
<lb n="4840"/>Devant Guillelme s'asist a terre bas.
<lb n="4841"/>François le voient, s'en demainent lor gas,
<lb n="4842"/>De <num>.XV.</num> parz li tendent lor henas,
<lb n="4843"/>Boivre le font a foison et a tas.
<lb n="4844"/>Enmi la sale, qui est fete a compas,
<lb n="4845"/>Mist son tinel quant de boivre fu las.
<lb n="4846"/>De la table ist Âïmers et Bernars,
<lb n="4847"/>Hernaus li rous et Guibert d'Andernas.
<lb n="4848"/>Au tinel vont por essaier lor bras,
<lb n="4849"/>Mes nel meüssent, qui lor donast Damas,
<lb n="4850"/>Ne nul des autres, qui lor donast Baudas ;
<lb n="4851"/>Et cil le lieve comme soriz fet chaz.
<lb n="4852"/>Dïent François : <q>« Tu es un Satanas !
<lb n="4853"/>Se tu bien vels, tu le mont conquerras.
<lb n="4854"/>— Par saint Denis, segnor, dist Renoart,
<lb n="4855"/>Ne sai se estes de Paris ou d'Arraz,
<lb n="4856"/>Mes, par la foi que je doi saint Thomas,
<lb n="4857"/>Se Dex me sauve mon tinel et mes bras,
<lb n="4858"/>Les Sarrazins vos cuit fere toz mas. »</q></ab>
<ab type="gv" n="XCIII">
<lb n="4859"/>Li quens Guillelmes se leva del mengier ;
<lb n="4860"/>L'ost commanda mout tost apareillier. 
<pb n="182"/>
<lb n="4861"/>Au tinel corent cil baron chevalier,
<lb n="4862"/>Mes nel levassent por les membres tranchier.
<lb n="4863"/>Li quens Guillelmes s'i ala essaier,
<lb n="4864"/>Mes ainz nel pot que plain pié souhaucier,
<lb n="4865"/>Et si li fist d'ahan le front süer.
<lb n="4866"/>Dist Renoart : <q>« Je vos irai aidier. »</q>
<lb n="4867"/>Il passe avant, ceint ot le brant d'acier.
<lb n="4868"/>Qui li veïst le tinel sozhaucier,
<lb n="4869"/>Entor sa teste giter et tornaier,
<lb n="4870"/>De l'une main en l'autre manoier,
<lb n="4871"/>Et contremont lever et rabessier !
<lb n="4872"/>Ne li pesoit le rain d'un olivier.
<lb n="4873"/><q>« Voir, dist Guillelmes, mout devez bien mengier.
<lb n="4874"/>Bien ait la brace qui porte tel levier. »</q>
<lb n="4875"/>Dist Renoart : <q>« Trop poez delaier.
<lb n="4876"/>Paien s'en fuient ; or tost de l'enchaucier !
<lb n="4877"/>Forment me poise ne m'en puis acointier.
<lb n="4878"/>Se je pooie cest tinel emploier
<lb n="4879"/>Et sor les Turs ma grant force essaier,
<lb n="4880"/>Je n'en dorroie de <num>.C.M.</num> un denier ;
<lb n="4881"/>En petit d'ore feré le champ vuidier. »</q>
<lb n="4882"/>Li quens Guillelmes le corust embracier.
<lb n="4883"/>Lors fet les cors soner et grelloier.
<lb n="4884"/>Li olz s'aroute sanz point de demorier ;
<lb n="4885"/>Tuit sont chargié et roncin et somier,
<lb n="4886"/>En la champaigne les veïssiez rengier.
<lb n="4887"/>Li quens Guillelmes vet monter el destrier,
<lb n="4888"/>Et Renoart li corut a l'estrier ;
<lb n="4889"/>Totes ses armes portent cil escuier.
<lb n="4890"/>Au departir ala Guiborc besier,
<lb n="4891"/>Puis le commande au verai justisier,
<lb n="4892"/>Qu'encor le voie sain et sauf repairier.
<lb n="4893"/>Atant s'en torne le marchis au vis fier,
<lb n="4894"/>Et Renoart, qui tant fet a proisier.
<lb n="4895"/>Dame Guiborc s'est alee apoier
<lb n="4896"/>En Glorïete, le paleis droiturier ;
<lb n="4897"/>En la champaigne voit les conroiz drecier,
<lb n="4898"/>Tantes banieres croller et baloier,
<lb n="4899"/>Et tant vert helme luire et reflamboier, 
<pb n="183"/>
<lb n="4900"/>Tant escuz, tante targe, et tant corant destrier
<lb n="4901"/>Soz ces barons henir et braidoier ;
<lb n="4902"/>De Deu de gloire les commence a seignier.
<lb n="4903"/>Mes Renoart fist maufez engignier :
<lb n="4904"/>Por la grant haste oublia son levier.
<lb n="4905"/>Onc de Guillelme ne se volt esloignier ;
<lb n="4906"/>Si com ce vint a un tertre puier,
<lb n="4907"/>Li quens l'esgarde, sel prist a aresnier :
<lb n="4908"/><q>« Renoart frere, et ou est ton levier ?
<lb n="4909"/>Volez vos donc vostre tinel lessier ? »</q>
<lb n="4910"/>Renoart l'ot, n'ot en lui qu'aïrier.
<lb n="4911"/>Qui li veïst ses cheveus esrachier,
<lb n="4912"/>Por son tinel plorer et lermoier,
<lb n="4913"/>L'un poing a l'autre et ferir et maillier !
<lb n="4914"/>Dist a Guillelme : <q>« Ne m'avez gaires chier,
<lb n="4915"/>Quant mon tinel me commandez lessier.
<lb n="4916"/>Par saint Denis, a cui je voil proier,
<lb n="4917"/>S'il i remaint, ne le vos quier noier,
<lb n="4918"/>Ja vos espees ne vos avront mestier
<lb n="4919"/>Ne ces lancetes ne cil espié d'acier.
<lb n="4920"/>Bien veus ta gent traïr et engignier,
<lb n="4921"/>Qui mon tinel vels ariere lessier. »</q>
<lb n="4922"/>Et dist Guillelmes : <q>« Ne vos chaut d'esmoier.
<lb n="4923"/>Je manderé par un mien escuier
<lb n="4924"/>Qu'en le vos face aprés vos charoier.
<lb n="4925"/>Ja por ice mar retorroiz arrier. »</q>
<lb n="4926"/>Il i envoie Guion, le filz Fouchier.
<lb n="4927"/>Et cil trova la contesse au vis fier,
<lb n="4928"/>Qui del tinel fesoit un duel plenier.
<lb n="4929"/><q>« Dame, dist il, l'en m'a fet repairier
<lb n="4930"/>Por cel tinel, que feus puist graïllier.
<lb n="4931"/>— Non face, frere, tu dis grant emcombrier ;
<lb n="4932"/>Del retorner avras mout bon loier. »</q>
<lb n="4933"/>Ele li done un auferrant corssier.
<lb n="4934"/><q>« Dame, dist il, ce fet a mercïer. »</q>
<lb n="4935"/>Au tinel vint, qu'il vit en un foier
<lb n="4936"/>Joste le feu delez le grant brasier.
<lb n="4937"/>Et dist Guiborc : <q>« Je vos irai aidier. »</q>
<lb n="4938"/>Vint au tinel, prist soi a rebracier, 
<pb n="184"/>
<lb n="4939"/>Mes entr'ex <num>.II.</num> nel porent remüer,
<lb n="4940"/>Ne solement plain espan souhaucier.
<lb n="4941"/>Une charrete a fet apareillier,
<lb n="4942"/>Ses serjanz fet apeler et huchier ;
<lb n="4943"/><num>.XIIII.</num> furent au tinel encharchier.
<lb n="4944"/>D'un auferrant fist Guiborc limonnier,
<lb n="4945"/>Et <num>.II.</num> roncins i ot et <num>.I.</num> somier
<lb n="4946"/>Por tost aler et por mielz esploitier.
<lb n="4947"/>Aprés Guillelme l'en a fet charoier,
<lb n="4948"/>Qui avoit feite tote l'ost arester.
<lb n="4949"/>En Renoart n'en ot qu'esleescier
<lb n="4950"/>Quant son tinel vit retorner arrier.
<lb n="4951"/>Encontre vet le tret a un archier.
<lb n="4952"/>De la charrete le corut esrachier
<lb n="4953"/>Si roidement que tot fist trebuchier ;
<lb n="4954"/>Au limonier fist le col peçoier.
<lb n="4955"/>Aprés Guillelme s'en cort tot un santier ;
<lb n="4956"/>Ne li pesot un rain d'un olivier ;
<lb n="4957"/>Tant par vet tost ne s'i tenist levrier.
<lb n="4958"/>Nuz piez estoit, n'ot chauce ne soller ;
<lb n="4959"/>Tuit cil quel voient se pristrent a seignier.
<lb n="4960"/>De mout haute ore fist on l'ost herbergier
<lb n="4961"/>Joste un marois, par delez un vergier ;
<lb n="4962"/>Isnelement font lor pessons fichier.
<lb n="4963"/>Quant ont soupé, pres fu de l'anuitier.
<lb n="4964"/>En la cuisine vet Renoart couchier
<lb n="4965"/>Joste le feu, delez le grant brasier.
<lb n="4966"/>De son tinel a fet son orillier.</ab>
<ab type="gv" n="XCIV">
<lb n="4967"/>Lez le vergier se fu l'oz atravee
<lb n="4968"/>Joste un marois en une grant valee.
<lb n="4969"/>Li quens Hernaut l'a cele nuit gardee,
<lb n="4970"/>Et sa compaigne, desi qu'a l'ajornee.
<lb n="4971"/>Devant le jor font soner la menee ;
<lb n="4972"/>François s'aprestent de la terre sauvee.
<lb n="4973"/>La veïssiez tante broigne endossee,
<lb n="4974"/>Lacier meint elme et ceindre tante espee, 
<pb n="185"/>
<lb n="4975"/>Tant bon destrier a la crope tuilee.
<lb n="4976"/>Serré chevauchent quant l'aube fu crevee,
<lb n="4977"/>Sonent cil grelle par mout grant aïree ;
<lb n="4978"/>Biaus est li jorz, clere est la matinee ;
<lb n="4979"/>Des armes est la terre estancelee.
<lb n="4980"/>Renoart dort au feu, la pance enflee.
<lb n="4981"/>Ainz fu li olz demie liue alee
<lb n="4982"/>Qu'il se levast delez la cheminee ;
<lb n="4983"/>Et s'iert sa loge desor lui embrasee ;
<lb n="4984"/>Il sailli sus quant il sant la fumee.
<lb n="4985"/>Quant voit sa loge esprise et alumee,
<lb n="4986"/>Aprés l'ost cort, qui s'en estoit alee ;
<lb n="4987"/>Ja estoit loing bien pres d'une liuee
<lb n="4988"/>Quant son tinel li revient en pensee.
<lb n="4989"/>Por lui racort par mout grant randonee ;
<lb n="4990"/>Del feu le tret, n'i ot coste enarssee,
<lb n="4991"/>Fors c'un petit est chascune brullee ;
<lb n="4992"/>Or est plus durs qu'anclume retempree.
<lb n="4993"/>Aprés l'ost cort a mout grant alenee.
<lb n="4994"/>Ainz qu'il l'ataigne, li ert la char süee,
<lb n="4995"/>Car ele est ja plus d'une liue alee ;
<lb n="4996"/>Un val avale, s'est un tertre montee.
<lb n="4997"/>Aleschans voient et tote la contree,
<lb n="4998"/>Et de paiens si granz olz aünee
<lb n="4999"/>Que granz <num>.V.</num> liues en est terre poplee.
<lb n="5000"/>De nostre gent i ot mout d'effreee.
<lb n="5001"/>Li quens Guillelmes voit s'ost espoontee ;
<lb n="5002"/>Des coarz set le cuer et la pensee.
<lb n="5003"/>Fiere reson lor a dite et mostree :
<lb n="5004"/><q>« Segnors, vos estes mout pres de la mellee,
<lb n="5005"/>De tel bataille qui mout iert aduree ;
<lb n="5006"/>Onques ne fu plus orrible esgardee ;
<lb n="5007"/>Bien l'estovra maintenir a jornee.
<lb n="5008"/>Qui coardie a en son cuer boutee
<lb n="5009"/>Voist s'en arriere sans nule demoree ;
<lb n="5010"/>Congié li doins qu'il voist en sa contree. »</q>
<lb n="5011"/>Cele parole as coarz mout agree ;
<lb n="5012"/>Des hardiz ont lor compaigne sevree ;
<lb n="5013"/>Plus de <num>.X.M.</num> ont fet la retornee. 
<pb n="186"/>
<lb n="5014"/>Mal soit de l'ore que itel jent fu nee !
<lb n="5015"/>Mout s'en vont tost a grant esperonnee ;
<lb n="5016"/>Mes il avront encui male soudee :
<lb n="5017"/>Renoart a cele gent encontree
<lb n="5018"/>A un destroit d'une roche chevee,
<lb n="5019"/>Devant une eve, a un poncel de clee.
<lb n="5020"/>Cuida que fussent de la gent deffaee,
<lb n="5021"/>Qui de l'estor soit foïe et emblee ;
<lb n="5022"/>Lors cuida bien avoir borse trovee.</ab>
<ab type="gv" n="XCV">
<lb n="5023"/>Li cuens Guillelmes fist les coarz sevrer
<lb n="5024"/>Et les hardiz de l'autre part torner.
<lb n="5025"/>Li coart vont a lui congié rover,
<lb n="5026"/>Et li mauvés, qui n'osent demorer,
<lb n="5027"/>Et li failli, qui n'ont soig d'els blasmer.
<lb n="5028"/>Cil vont ensemble le congié demander ;
<lb n="5029"/>Li quens leur done, ne leur deigna veer,
<lb n="5030"/>Par tel covant com vos m'orroiz conter :
<lb n="5031"/>Totes leur vies les fist puis apeler
<lb n="5032"/>Coarz failliz, si les doit on nomer.
<lb n="5033"/>A <num>.X.M.</num> homes les puet en bien esmer,
<lb n="5034"/>En douce France s'en cuidoient aler ;
<lb n="5035"/>Mes, ainz qu'il puissent la valee passer,
<lb n="5036"/>D'autre Martin les convendra parler,
<lb n="5037"/>Car il encontrent Renoart au tinel,
<lb n="5038"/>Enmi un val, a un poncel passer.
<lb n="5039"/>Quant Renoart les voit toz arouter,
<lb n="5040"/>Cuida qu'il fussent Sarrazin ou Escler ;
<lb n="5041"/>Ne fust si liez por l'or de Saint Omer.
<lb n="5042"/>Il commença lor armes a viser ;
<lb n="5043"/>Adont sot bien Renoart sanz douter
<lb n="5044"/>Crestïens sont qui n'osent demorer ;
<lb n="5045"/>Cuide de l'ost se vosissent embler.
<lb n="5046"/>Le tinel lieve, devant lor vient ester ;
<lb n="5047"/>Mielz lor venist le deable encontrer.
<lb n="5048"/>Dist Renoart : <q>« Ou devez vos aler ? »</q> 
<pb n="187"/>
<lb n="5049"/>Et cil li dïent : <q>« En France sejorner ;
<lb n="5050"/>Toz nos a fet li quens congié doner.
<lb n="5051"/>Se en Borgoigne poïons retorner,
<lb n="5052"/>La nous ferons seignier et ventoser ;
<lb n="5053"/>Bons vins arons, char et poisson de mer,
<lb n="5054"/>Et blans gastiaus por nos cors asazer.
<lb n="5055"/>Onques Guillelmes ne fist fors gent pener,
<lb n="5056"/>Meint home a fet a grant dolor finer.
<lb n="5057"/>Vien t'en o nos, mout par feras que ber. »</q>
<lb n="5058"/>Dist Renoart : <q>« D'el vos convient parler.
<lb n="5059"/>Li quens Guillelmes m'a fet l'ost commander,
<lb n="5060"/>Et je li doi a mon pooir garder.
<lb n="5061"/>Il vos convient le traüs a doner ;
<lb n="5062"/>Cuidiez me vos come lievre eschaper ?
<lb n="5063"/>Par saint Denis, vos n'en poez aler,
<lb n="5064"/>Ainz en feré <num>.XIIII.</num>XX. pasmer,
<lb n="5065"/>Et par les bouches les ames fors giter.
<lb n="5066"/>Filz a putein, vos n'osez demorer ! »</q>
<lb n="5067"/>Le tinel lieve, devant lor vient ester,
<lb n="5068"/>Hardïement nes deigna refuser.
<lb n="5069"/>Parmi les testes lor vet granz cox doner.
<lb n="5070"/>Au premier cop en fist <num>.V.</num> craventer,
<lb n="5071"/>Et aprés <num>.VI.</num> trestoz escerveler.
<lb n="5072"/>Soz ciel n'a home as cox peüst durer ;
<lb n="5073"/>Plus de <num>.L.</num> en fist mort reverser.
<lb n="5074"/>Li coart fuient, ne l'osent habiter,
<lb n="5075"/>Plus le redoutent que lïon ne sengler ;
<lb n="5076"/>Les mielz vaillanz fet de poor tranbler.
<lb n="5077"/>A haute voiz commencent a crïer :
<lb n="5078"/><q>« Renoart sire, o toi irons chapler
<lb n="5079"/>En la bataille en Aleschans sor mer ;
<lb n="5080"/>Ne te faudrons por les membres coper ;
<lb n="5081"/>A ton plaisir nos puez partot mener. »</q>
<lb n="5082"/>Dist Renoart : <q>« Or vos oi gié parler.
<lb n="5083"/>Filz de roi sui, si doi bien commander
<lb n="5084"/>Et grant orgueil et fierté demener. »</q>
<lb n="5085"/>Lors commença son tinel a branller ;
<lb n="5086"/>Toz les mauvés a fet acheminer,
<lb n="5087"/>Par droite force les fist toz retorner, 
<pb n="188"/>
<lb n="5088"/>Desi qu'a l'ost ne se volt arester,
<lb n="5089"/>Vient a Guillelme, un don li va rover,
<lb n="5090"/>Que les coarz li leit o soi mener :
<lb n="5091"/>Chascun fera hardi come sengler
<lb n="5092"/>Et sa proesce, ou voille ou non, mostrer.
<lb n="5093"/><q>« Voir, dist Guillelmes, bien le voil creanter.
<lb n="5094"/>Renoart frere, ne t'os rien refuser. »</q>
<lb n="5095"/>Lors commencierent les coarz a gaber.
<lb n="5096"/>Dist Renoart : <q>« Lessiez ma gent ester,
<lb n="5097"/>Que, par la foi que doi Guiborc porter,
<lb n="5098"/>La fame el monde que je doi plus amer,
<lb n="5099"/>Qui en sa chambre me ceint ier le branc cler,
<lb n="5100"/>Se vos me fetes envers vos aïrer,
<lb n="5101"/>Ja vos iré de mon tinel fraper.
<lb n="5102"/>Tot le plus cointe cuit je bien chastïer,
<lb n="5103"/>Ne li tendra au partir de chanter.
<lb n="5104"/>Filz de roi sui, si doi fierté mener.
<lb n="5105"/>Des or voudrai mes cornes demostrer ;
<lb n="5106"/>Trop longuement m'ai lessié assoter.
<lb n="5107"/>Dahé ait fruit qui ne velt meürer,
<lb n="5108"/>Et hom si ait qui n'a soing d'amender.
<lb n="5109"/>Toz sui de rois, bien m'en doi remembrer.
<lb n="5110"/>Le bien se prove, dire l'oi et conter. »</q>
<lb n="5111"/>Quant François oient Renoart si parler,
<lb n="5112"/>N'i ot si cointe qui osast mot soner.
<lb n="5113"/>Li uns a l'autre l'a pris a regreter :
<lb n="5114"/><q>« Oz del deable com il set sermoner ! »</q>
<lb n="5115"/>Li quens Guillelmes sa gent fist ordener,
<lb n="5116"/>Et ses batailles rengier et deviser ;
<lb n="5117"/>Mout belement fist son conroi joster.
<lb n="5118"/>Autresi firent Sarrazin et Escler,
<lb n="5119"/>Quar bien se porent de <num>.II.</num> parz remirer.
<lb n="5120"/>La veïssiez meint cheval recengler
<lb n="5121"/>Et l'un por l'autre henir et braidoner,
<lb n="5122"/>Et tante enseigne vers le ciel venteler,
<lb n="5123"/>L'une sor l'autre baloier et hurter,
<lb n="5124"/>Indes et verz contre vant fresteler,
<lb n="5125"/>Et ces boisines, ces olifanz corner,
<lb n="5126"/>Paiens glatir et Chevelin uller, 
<pb n="189"/>
<lb n="5127"/>Par la marine ces Bedoïns hüer.
<lb n="5128"/>Fiere bataille qui or velt escouter,
<lb n="5129"/>Face moi pés, si lest la noise ester :
<lb n="5130"/>Jamés meillor n'orra nus hom chanter.</ab>
<ab type="gv" n="XCVI">
<lb n="5131"/>Sa gent ordene Guillelmes le marchis
<lb n="5133"/>Et ses batailles fist totes par devis :<note resp="#Al">Erreur de numérotation dans l'édition : il manque un vers entre 5130 et 5133a</note>
<lb n="5133a"/>Renoart ot les cuverz, les failliz :
<lb n="5133b"/>Mais puis n'i ot si preuz ne si hardiz.
<lb n="5134"/><num>.X.M.</num> furent, tant en i ot esliz,
<lb n="5135"/>N'i a un sol ne soit d'armes garniz.
<lb n="5136"/>Avec Guillelme fu ses pere Aymeris ;
<lb n="5137"/>En lor compaigne ot <num>.X.M.</num> fervestiz.
<lb n="5138"/>La tierce guie Bueves de Commarchis :
<lb n="5139"/><num>.VII.M.</num> furent as destriers arrabis.
<lb n="5140"/>La quarte meine Aÿmers li chaitis :
<lb n="5141"/>Quatre millier, qui tuit furent de pris,
<lb n="5142"/>Mes n'ont escu ne soit freit et croissis ;
<lb n="5143"/>Lors haubers sont enreoilliez et pris,
<lb n="5144"/>Leur elmes quas, n'orent pas branz forbis,
<lb n="5145"/>Ainz iert chascun de sanc betez nercis
<lb n="5145a"/>Que meinte foiz ont paiens assentis
<lb n="5146"/>Dedanz Espaigne a Saint Marc de Venis.
<lb n="5147"/>La quinte eschiele ot Bernart li floris,
<lb n="5148"/>Cil de Brubant, qui tant fu segnoris.
<lb n="5149"/>Pere iert Bertran, si com dist li escris,
<lb n="5150"/>Que paien tienent enz en un chalant pris
<lb n="5151"/>Avec les autres, dont il i avoit <num>.VI.</num>
<lb n="5152"/>Mes, se Dex sauve Renoart le marchis
<lb n="5153"/>Et son tinel, qui grant est et faitis,
<lb n="5154"/>Nos les ravrons ainz que jor soit fenis.
<lb n="5155"/>Avec Bernart sont cil de son païs :
<lb n="5156"/><num>.X.M.</num> furent, n'en i ot un feintis ;
<lb n="5157"/>Devant les guie le Timonier Landris. 
</ab>
<pb n="190"/>
<ab type="gv" n="XCVII">
<lb n="5158"/>La siste eschiele Guillelmes commanda
<lb n="5159"/>Hernaut son frere, qui bien la guïera,
<lb n="5160"/>Cil de Gironde, que mout forment ama :
<lb n="5161"/><num>.V.M.</num> furent cels que li quens mena ;
<lb n="5162"/>Meinte baniere sus au vent baloia.
<lb n="5163"/>Chascuns s'afiche por paien ne fuira.
<lb n="5164"/>La sesme eschiele Guillelmes commanda
<lb n="5165"/>Guibert son frere, qu'Aymeris engendra ;
<lb n="5166"/>Cil estoit rois et corone porta :
<lb n="5167"/><num>.VII.M.</num> furent, si com en les esma.
<lb n="5168"/>A ! Dex, quex freres ! com chascun s'esprova !
<lb n="5169"/>Biau fu li tans et li jors esclaira,
<lb n="5170"/>La niule chiet et li solauz leva :
<lb n="5171"/>Contre la roie mainte arme flamboia,
<lb n="5172"/>Li uns chevax por l'autre braidona,
<lb n="5173"/>Sonent cil cor et deça et dela ;
<lb n="5174"/>Plus de <num>.II.</num> liues l'oïe en ala.
<lb n="5175"/>Grant fu la noise et li criz enforça.
<lb n="5176"/>Li quens Guillelmes premerains chevaucha
<lb n="5177"/>Sor Folatille, dont li paiens verssa.
<lb n="5178"/>Dist a ses homes : <q>« Barons, or i parra
<lb n="5179"/>Qui en cest jor Vivïen vangera
<lb n="5180"/>Et sor paiens hardïement ferra.
<lb n="5181"/>Liez porra estre qui le pris en avra,
<lb n="5182"/>Mes je cuit bien que Renoart l'avra ;
<lb n="5183"/>Sus toz les autres le pris emportera. »</q></ab>
<ab type="gv" n="XCVIII">
<lb n="5184"/>Biax fu li jorz et li soleuz levez.
<lb n="5185"/>Fors de ses tentes est issuz Desramez,
<lb n="5186"/>Ensemble o lui <num>.XV.</num> rois coronez.
<lb n="5187"/>Devers Orenge est li rois regardez
<lb n="5188"/>Et voit François rengiez et ajostez ;
<lb n="5189"/>Luisent cil elme et ces cercles dorez
<lb n="5190"/>Et ces enseignes de poile et de cendez ; 
<pb n="191"/>
<lb n="5191"/>Voit ces banieres et ces escuz boclez
<lb n="5192"/>Et ces espiez et ces haubers saffrez ;
<lb n="5193"/>De l'or des armes esclaircist le regnez.
<lb n="5194"/>Merveille soi, tot en est trespensez,
<lb n="5195"/>Quex gent puet estre, quant nes a ravisez.
<lb n="5196"/>Ez un mesage poignant tot effreez ;
<lb n="5197"/>Parmi le cors fu plaiez et navrez,
<lb n="5198"/>A plein eslés venoit toz abrivez.
<lb n="5199"/>Devant le roi s'est mout haut escrïez :
<lb n="5200"/><q>« Desramez, sire, por quoi ne vos hastez ?
<lb n="5201"/>Par Mahomet, trop vos asseurez !
<lb n="5202"/>Vez la Guillelme, le marchis au cor nez,
<lb n="5203"/>Qui a son pere et ses freres mandez ;
<lb n="5204"/>Avec lui est ses riches parentez.
<lb n="5205"/>De cels de France i a tant assemblez
<lb n="5206"/>Je n'en avraie les milliers acontez. »</q>
<lb n="5207"/>Desramez l'ot, mout s'en est aïrez,
<lb n="5208"/>De mautalant est tainz et enbrasez,
<lb n="5209"/>Les elz rooille, s'a les sorcilz levez,
<lb n="5210"/>Estraint les danz, s'a les grenons crollés.
<lb n="5211"/>Ne vos sai dire com est grant sa fiertez ;
<lb n="5212"/>Cil ne l'esgarde qui ne soit effreez.
<lb n="5213"/>Lors fu li cor a l'estandart sonez ;
<lb n="5214"/>Paiens ne l'ot ne soit espoantez.
<lb n="5215"/>En petit d'ore en i ot tant d'armez
<lb n="5216"/>Nel porroit dire nus clers tant soit letrez.
<lb n="5217"/>Bien vous puis dire, et si est veritez,
<lb n="5218"/>Si grant empire ne vit hom qui soit nez
<lb n="5219"/>Com en cel champ ot le jor assemblez.
<lb n="5220"/>Mes Renoart, qui tant est adurez,
<lb n="5221"/>Cil au tinel, qui tant est redoutez,
<lb n="5222"/>Puis les ocist einssi com vos orrez.</ab>
<ab type="gv" n="XCIX">
<lb n="5223"/>Desramez s'arme, qui mautalant engraingne.
<lb n="5224"/>Ses chauces furent de merveilleuse ouvraigne,
<lb n="5225"/>La maille en est du plus fin or d'Espaigne. 
<pb n="192"/>
<lb n="5226"/>Ses esperons li chauça Putefaigne,
<lb n="5227"/>C'est uns paiens, Damedeu le sofraigne ;
<lb n="5228"/>Puis vest l'auberc qui fu au roi Aufaigne ;
<lb n="5229"/>Qui l'a el dos n'a garde qu'il mehaigne ;
<lb n="5230"/>L'iaume li lacent en la teste grifaigne
<lb n="5231"/>A <num>.XXX.</num> laz, n'i a nul qui n'estraigne.
<lb n="5232"/>S'espee aporte Marados d'Aquitaigne,
<lb n="5233"/>Li rois la ceint, qui nul home n'adaigne.
<lb n="5234"/>Puis est montez en l'aufage brehaigne,
<lb n="5235"/>N'ot tel cheval en France n'Alemaigne,
<lb n="5236"/>Ne recreroit a pui ne a montaigne,
<lb n="5237"/>Plus cort par tertres qu'autre ne fet par plaigne
<lb n="5238"/>L'escu li tent li rois de Gorgataigne,
<lb n="5239"/>Et l'arc turquois li amirés d'Espaigne,
<lb n="5240"/>Espié ot fort, et grant et large ensaigne.
<lb n="5241"/>Voiant paiens s'eslessa en la plaigne.
<lb n="5242"/>A voiz s'escrie : <q>« Chevauchiez, ma compaigne !
<lb n="5243"/>S'or truis Guillelme delivre en la champaigne,
<lb n="5244"/>Recreant sui s'a un cop nel mehaigne ;
<lb n="5245"/>Onc n'acointa si mauvese bargaigne. »</q>
<lb n="5246"/>Lieve sa main, de Mahomet se saigne ;
<lb n="5247"/>Puis commanda monter sa gent demaigne.</ab>
<ab type="gv" n="C">
<lb n="5248"/>Quant paien oient le commant Desramé,
<lb n="5249"/>Communalment sont mout tost adoubé.
<lb n="5250"/>Grant fu la noise quand il furent armé ;
<lb n="5251"/>Devant le roi de Cordres sont alé.
<lb n="5252"/>Ez vos un Turc poignant tot effreé.
<lb n="5253"/>A sa voiz haute a le roi escrïé :
<lb n="5254"/><q>« Desramez sire, mal somes esgaré.
<lb n="5255"/>Francois nos vienent, de ferir apresté.
<lb n="5256"/>Guillelmes a un vassal amené,
<lb n="5257"/>N'a si fort home en la crestïenté ;
<lb n="5258"/>A son col porte un grant merrien quarré,
<lb n="5259"/>Nel porteroient <num>.II.</num> roncins enselé ;
<lb n="5260"/>Le bot devant a d'acier virolé
<pb n="193"/>
<lb n="5261"/>Et a grant bandes mout richement ferré.
<lb n="5262"/>Cil qu'il ferra sera tot affronté.
<lb n="5263"/>Tant se fet fiers qu'il ne doute home né.
<lb n="5264"/>Bien ai son nom oï et escouté :
<lb n="5265"/>Moi est avis Renoart est nomé.
<lb n="5266"/>Toz li coart sont a lui ajosté ;
<lb n="5267"/>Onc ne vi home de si grant cruauté,
<lb n="5268"/>Par Mahomet bien resemble desvé.
<lb n="5268a"/>Encor n'a mie <num>.XXIIII.</num> anz passé.
<lb n="5268b"/>Le coer me dit, bien me vint en pensé,
<lb n="5268c"/>Par lui serons mort et desbaraté. »</q>
<lb n="5268d"/>Desramez l'ot, por poi ne fust desvé.
<lb n="5269"/><q>« Fui, gloz, dist il, trop as ci demoré.
<lb n="5270"/>Se il estoient tex <num>.V.</num>C. assemblé,
<lb n="5271"/>Par Mahomet, cui j'ai mon chief voé,
<lb n="5272"/>Je n'en dorroie un denier monneé. »</q>
<lb n="5273"/>Devant lui a apelé Mugalé :
<lb n="5274"/><q>« Or tost, dist il, soient mi cor soné ! »</q>
<lb n="5275"/>Dist l'amoraves : <q>« A vostre volenté. »</q>
<lb n="5276"/>Lors oïssiez d'olifant tel plenté
<lb n="5277"/>Plus de <num>.V.</num> liues en sont li son alé.
<lb n="5278"/>Li aumaçor sont parti et sevré ;
<lb n="5279"/>Rois Desramez a sa gent ordené.
<lb n="5280"/>Un conroi a a Haucebier livré :
<lb n="5281"/><num>.XX.M.</num> furent quant il sont assemblé.
<lb n="5282"/>Cil Haucebiers avoit si grant fierté
<lb n="5283"/>Et si grant force et si grant poesté
<lb n="5284"/>Qu'ainc ne feri home de mere né
<lb n="5285"/>Qu'il ne l'eüst a un sol cop tüé.
<lb n="5286"/>A grant merveille ot bien son cors armé :
<lb n="5287"/>En son dos erent dui blans haubers safré,
<lb n="5287a"/>Et en son chief <num>.II.</num> vers elmes jemé
<lb n="5288"/>Et <num>.II.</num> espees pendent a son costé,
<lb n="5289"/>Et si portoit un tel espié quarré
<lb n="5290"/>Dont l'alemele avoit <num>.II.</num> piez de lé.
<lb n="5291"/>Le jor eüst maint des noz lapidé,
<lb n="5292"/>Mes Renoart l'ot mout tost afronté
<lb n="5293"/>A son tinel, qui devant fu ferré.
<lb n="5294"/>Par cel cop furent paien desbareté.
</ab>
<pb n="194"/>
<ab type="gv" n="CI">
<lb n="5295"/>Autre bataille a Desramez rengie
<lb n="5296"/>De <num>.XX.</num> milliers de cels de paienie,
<lb n="5297"/>Si les commande Hector de Salorie ;
<lb n="5298"/>N'ot si felon jusqu'a la mer Rogie.
<lb n="5299"/>De nostre gent feïst grant deceplie,
<lb n="5300"/>Mais Renoart, qui les mauvés chastie,
<lb n="5301"/>Li peçoia le chief jusqu'an l'oïe.
<lb n="5302"/>La tierce eschiele a Sinagon chargie ;
<lb n="5303"/>Cil ot Guillelme meint jor en sa baillie
<lb n="5304"/>Dedens Palerne en sa grant tor entie :
<lb n="5305"/><num>.XX.M.</num> paiens ot en connestablie.
<lb n="5305a"/>La quarte eschiele ra Mallars de Caudie.
<lb n="5306"/>Mauduit de Rames la quinte eschiele guie :
<lb n="5307"/>Cil ot <num>.XX.M.</num> de cels devers Perssie,
<lb n="5308"/>Et Aenré la siste ra fornie :
<lb n="5309"/>Cil ot <num>.XX.M.</num> de cels de Bogerie.
<lb n="5310"/>Un flael porte, dont la mace est fornie,
<lb n="5311"/>Tote iert de coivre et longue une bracie.
<lb n="5312"/>De nostre gent feïst macequerie,
<lb n="5313"/>Mes Renoart, qui les mauvés chastie,
<lb n="5314"/>Li peçoia le chief jusqu'an l'oïe.
<lb n="5315"/>La sesme eschiele fist Baudus d'Aumarie :
<lb n="5316"/><num>.XX.</num> milliers ot de cels de Pinconie.
<lb n="5317"/>Aiquins ses peres a l'uitiesme adrecie :
<lb n="5318"/><num>.XX.</num> milliers ot de cels devers Sulie.
<lb n="5319"/>La nuesme fist Borriaus o sa mesnie :
<lb n="5320"/><num>.XXX.</num> filz ot de mout grant baronie,
<lb n="5321"/>Toz chevaliers pleins de bachelerie ;
<lb n="5322"/>Les chars ont noires plus que n'est pois boillie.
<lb n="5323"/><num>.XX.M.</num> paiens ot en lor chevauchie.</ab>
<ab type="gv" n="CII">
<lb n="5324"/>Quant Desramez ot sa gent ordenee,
<lb n="5325"/>La soe eschiele a mout bien devisee.
<lb n="5326"/><num>.C.M.</num> furent, chascun ot teste armee, 
<pb n="195"/>
<lb n="5327"/>Et <num>.XX.</num> milliers de noire gent barbee.
<lb n="5328"/>Uns rois les guie, Margot de Val Fondee ;
<lb n="5329"/>Cil porte un maill, n'ot lance ne espee,
<lb n="5330"/>De fer i ot demie charretee.
<lb n="5331"/>De nostre gent feïst grant lapidee,
<lb n="5332"/>Mes Renoart a la mace quarree
<lb n="5333"/>L'esmia tot deci qu'en la coree.
<lb n="5334"/>Un aumaçor i ot de Val Betee,
<lb n="5335"/>N'ot en l'ost roi de si grant renomee,
<lb n="5336"/>Baudins ot nom, mout fu de grant ponee,
<lb n="5337"/>Niés Renoart, filz sa seror l'ainz nee,
<lb n="5338"/>Qui d'Orïende iert roïne clamee.
<lb n="5339"/>Des <num>.II.</num> amis fu bataille aduree
<lb n="5340"/>Et si grant luite, tiex ne fu esgardee,
<lb n="5341"/>Mes Renoart le conquist o l'espee.
<lb n="5342"/>Par cel Baudin fu Cordres conquestee.
<lb n="5343"/>Grant fu la noise de la gent desfaee ;
<lb n="5344"/>Tant i sonerent des cors a la menee
<lb n="5345"/>Jusqu'a <num>.V.</num> liues en est la voiz alee.
<lb n="5346"/>Paien chevauchent sanz nule demoree.
<lb n="5347"/>Grant fu la freinte, et la poudre est levee,
<lb n="5348"/>En Aleschans, ou l'erbe est defolee.
<lb n="5349"/>La ont li nostre gent paiene encontree.
<lb n="5350"/>N'i ot parole dite ne devisee :
<lb n="5351"/>Tant com cheval corent de randonee,
<lb n="5352"/>Se vont ferir sanz nule demoree ;
<lb n="5353"/>A l’encontrer fut mout grant la criee.
<lb n="5354"/>La veïssiez tante lance quassee,
<lb n="5355"/>Tant elme fret, tante broigne faussee,
<lb n="5356"/>Et tante targe perciee et estrouee,
<lb n="5357"/>Tant pié, tant poing, tante teste copee,
<lb n="5358"/>Maint Sarrazin gesir goule baee,
<lb n="5359"/>Qui par le cors saut fors la boelee !
<lb n="5360"/>En Aleschans est l'erbe ensanglantee.
<lb n="5361"/>Quens Aymeris a Nerbone escriee ;
<lb n="5362"/>Son filz Guillelmes, Monjoie la loee ;
<lb n="5363"/>Bernart, Brubant, a mout grant alenee,
<lb n="5364"/>Et Aïmers, Venice la gastee ;
<lb n="5365"/>Hernaut, Gironde, une enseigne doutee, 

<lb n="5366"/>Et Endernas a Guibert reclamee ;
<lb n="5367"/>Bueves, Barbatre, qui siet sor mer salee.
<lb n="5368"/>La ot meinte ame fors del cors dessevree ;
<lb n="5369"/>La gent Aiquins i fu desbaretee,
<lb n="5370"/>Ferant les mainent plus d'une arbalestee.
<lb n="5371"/>Ja n'eüst mes cele eschiele duree,
<lb n="5372"/>Ne fust ses filz, Balent de Val Fondee ;
<lb n="5373"/>Cil a son pere et sa gent retornee.
<lb n="5374"/>Lors recomance li criz et la hüee ;
<lb n="5375"/>Espessement fierent a la meslee,
<lb n="5376"/>Del sanc des cors est la terre listee.
<lb n="5377"/>Huimés orrez bataille enluminee,
<lb n="5378"/>Et chançon fiere, s'ele est bien escoutee ;
<lb n="5379"/>Par jugleor ne fu meillor chantee.</ab>
</div>
</body>
</text>
</TEI>