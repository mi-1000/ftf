<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Registre criminel du Châtelet</title>
      <title type="formal">regcrim</title>
      <title type="reference">regcrim2</title>
      <title type="DEAF">RegChâtD</title>
      <title type="FRANTEXT">8202</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder4">
        <resp>adaptation du balisage aux normes BFM TEI P5</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
      <respStmt xml:id="encoder3">
        <resp>adaptation au format TEI BFM</resp>
        <name xml:id="LD">Lydie Danjean</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 1 à 533 ;
            - Nombre de mots d'après la base des descripteurs : <num xml:id="nb_mots_given">163560</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">187663</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/regcrim2</idno>
      <idno type="doi">10.34847/nkl.92630s0p</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1c">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Registre criminel du Châtelet, édité par Henri Duplès-Agier, Paris, 1864. 
              Publié en ligne par la Base de français médiéval, http://catalog.bfm-corpus.org/regcrim2.
              Dernière révision le 2013-08-01.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Registre des procès criminels du Châtelet de Paris : TOMEII</title>
          <respStmt>
            <resp xml:id="editor">Éditeur scientifique</resp>
            <name type="person">Henri Duplès-Agier</name>
          </respStmt>
        </titleStmt>
          <extent>534 page(s)
        </extent>
        <publicationStmt>
          <publisher>Lahure</publisher>
          <pubPlace>Paris</pubPlace>
          <date>1864</date>
          <idno type="sigle_DEAF">RegChâtD</idno>
          <idno type="cote_FRANTEXT">8202</idno>
          <idno type="cote_biblio">ENC : 8K88(1-2)</idno>
          <availability>
            <p>Lien éditeur : <ref target="http://gallica.bnf.fr/ark:/12148/bpt6k1060699">Édition en ligne</ref></p></availability>
        </publicationStmt><seriesStmt><title>Soc. des Bibl. fr.</title></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
      <p>Ce texte provient de la Base textuelle du <name type="project">Dictionnaire du Moyen Français</name>
        et fait partie de la base <name type="project">FRANTEXT</name>.
        <address>
          <addrLine>ATILF UMR 7118 CNRS - Université de Lorraine</addrLine>
          <addrLine>44, avenue de la Libération</addrLine>
          <addrLine>BP 30687</addrLine>
          <addrLine>54063 NANCY CEDEX</addrLine>
          <addrLine>Tél : 03 54 50 53 00</addrLine>
          <addrLine>Fax : 03 83 97 24 56</addrLine>
          <addrLine>Courriel : contact@atilf.fr</addrLine>
          <addrLine>http://www.atilf.fr</addrLine>
          <addrLine>http://www.frantext.fr</addrLine>
          <addrLine>http://www.atilf.fr/dmf</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="abbr" occurs="1061"/>
        <tagUsage gi="body" occurs="1"/>
        <tagUsage gi="date" occurs="7"/>
        <tagUsage gi="div" occurs="55"/>
        <tagUsage gi="foreign" occurs="18"/>
        <tagUsage gi="head" occurs="55"/>
        <tagUsage gi="hi" occurs="12"/>
        <tagUsage gi="lb" occurs="16600"/>
        <tagUsage gi="note" occurs="1"/>
        <tagUsage gi="num" occurs="1023"/>
        <tagUsage gi="p" occurs="60"/>
        <tagUsage gi="pb" occurs="534"/>
        <tagUsage gi="q" occurs="41"/>
        <tagUsage gi="supplied" occurs="52"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Registre criminel du Châtelet</title>
      <date type="compo" when="1390-01-01" notBefore="1389-01-01" notAfter="1392-12-31" n="14">1389-1392</date>
      <date type="compo_periode">moyen</date>
      <date type="compo_sous_siecle" n="14_3">fin</date>
      <date type="ms" when="1390-01-01" notBefore="1389-01-01" notAfter="1392-12-31">1389-1392</date>
      <idno type="msIdentifier">Paris, Mazarine, J. 480 A.</idno>
      <region type="dialecte_auteur">parisien</region>
    </creation>
    <langUsage>
      <language ident="fro" usage="100">Le texte est entièrement écrit en prose en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="acte de la pratique"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">acte de la pratique</term>
        <term type="genre">registre</term>
        <term type="forme">prose</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#ATILF" when="2005-03-30">numérisation</change>
    <change who="#LD" when="2012-03-10">adaptation au format TEI BFM</change>
    <change who="#AL" when="2012-04-23">conversion TEI P5 et validation</change>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#YM" when="2013-08-01">balisage du discours direct</change>
    <change when="2013-08-01">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<pb n="1"/>
<div>
<head>JEHANNIN LE FOURNIER.
<lb/> TOUCHANT LES POISONS.</head>
<p>
<lb/> L'AN DE GRACE mil trois cens quatrevins et dix, le
<lb/> mercredi <num>XXIIJe</num> jour de novembre, par devant <abbr>mons.</abbr>
<lb/> le prevost, presens honnorables hommes et saiges maistres
<lb/> Guillaume Porel, conseiller du roy nostre sire en son parlement;
<lb/> Jehan Turquan, lieutenant dudit <abbr>mons.</abbr> le prevost;
<lb/> Dreux d'Ars, auditeur; Martin Double, advocat
<lb/> du roy; Jehan de Tuillieres, Robert de Pacy et Gieffroy
<lb/> Le Goibe, examinateurs de par le roy nostre sire ou
<lb/> Chastellet de Paris; fu fait venir et attaint des prisons
<lb/> dudit Chastellet, en jugement sur les quarreaux, Jehannin
<lb/> Le Fournier, prisonnier illec, et nagueires admené
<lb/> des prisons de Tours oudit Chastellet, par commission
<lb/> dudit <abbr>mons.</abbr> le prevost, pour ce que, lui estant prisonnier
<pb n="2"/>
<lb/> audit lieu de Tours, il avoit congneu et confessé, si
<lb/> comme l'en disoit, avoir jetté poisons en plusieurs puis.
<lb/> Auquel, après ce qu'il ot fait serement aus sains Euvangiles
<lb/> de dire verité de ce que dit est, et que certaine
<lb/> confession par lui autrefois faite audit lieu de Tours lui ot
<lb/> esté leue mot après autre, et de laquele la teneur s'ensuit:
<lb/> LE vendredi <num>IJe</num> jour de septembre l'an mil <num>CCC</num> quatrevins
<lb/> et dix, Jehannin Le Fournier, nez du pays de environ
<lb/> Digeon en Bourgoingne, aagé de <num>XXVIIJ</num> ans ou environ,
<lb/> si comme il dit, fu attaint des prisons de <abbr>mons.</abbr> le
<lb/> duc à Tours, où il avoit esté mis le mercredi precedent,
<lb/> et fut amené en jugement en plain auditoire du chastel de
<lb/> mondit seigneur où l'en a acoustumé de tenir ses droiz,
<lb/> et illec fut, par le procureur de mondit seigneur le duc,
<lb/> devant Jehan Johanninet, lieutenant general de <abbr>mons.</abbr> le
<lb/> seneschal de Touraine, en la presence de Robert Le Chat,
<lb/> Jehan de Malicorne, Jehan Innocent, Danyel de Landeboys,
<lb/> Jehan Hardouyn, gens de conseil illec postulans;
<lb/> Pierre Blondelet, Jehannin Baillart, Perrotin Le Saintier,
<lb/> clers de la court; Gilet Foutereau, prevost de Tours;
<lb/> Henry Yvain, Estienne Estelet, ses sergens, et plusieurs
<lb/> autres; accusé de estre de la condicion et aliance des empoisonneurs
<lb/> qui aloient par pays. Lequel, de sa bonne,
<lb/> pure, franche et liberal voulenté, sans aucune contrainte,
<lb/> ou pourforcement de gehaine ne autre, congnut et confessa
<lb/> que, environ la Magdalaine derrenierement passée,
<lb/> du jour ne se remembre, il se partit de la ville de
<lb/> Chartres, où il avoit esté querant sa vie par le temps de
<pb n="3"/>
<lb/> environ trois sepmaines, et s'en aloit droit à Nostre-Dame
<lb/> du Puy en Normandie, où il s'estoit voué; et quant
<lb/> il fu au dehors de la ville, aussy comme à un quart de
<lb/> lieue, deux jacobins vindrent à lui et lui demanderent
<lb/> s'il vouloit gaignier argent, lequel leur respondi que
<lb/> oyl voulentiers; et leur demanda à quel mestier faire,
<lb/> lesquieulx lui dirent que s'il vouloit jetter parmi les puis
<lb/> et fontaines du pays où il aloit en chascun un noët de
<lb/> ce que ilz lui bailleroient, il leur feroit grant plaisir et le
<lb/> paieroient bien. Et lors ledit Jehannin Le Fournier leur
<lb/> demanda que ce estoit, et ilz lui respondirent que c'estoient
<lb/> poisons pour faire morir aucunes gens. Et adont il
<lb/> leur dist qu'il le feroit voulentiers, mais que il feust bien
<lb/> païé. Lesquieulx lui baillerent trois blans, et lui promistrent
<lb/> à bien lui parfaire son paiement; et lui baillerent
<lb/> environ <num>XXV</num> ou <num>XXX</num> d'iceulx noëz, et s'en partirent d'illec
<lb/> et l'en envoyerent. Et d'illec se partit ledit Jehannin
<lb/> Le Fournier, en s'en alant en son voyage; et dit que en
<lb/> celui mesme jour il jetta et lessa en deux puis et en deux
<lb/> fontaines en chascun un d'iceulx noëz, et que, après ce,
<lb/> en celui jour mesmes, il jetta et lessa, que il faisoit mal,
<lb/> et que, pour ce, il jetta et lessa tout le demourant d'iceulx
<lb/> noëz en un buisson, ne scet quelle part, et que oncque
<lb/> puis il n'en vit, ne sceut, ne oy parler en aucune maniere.
<lb/> Requis se il scet pourquoy, ne à quelle inducion,
<lb/> requeste ou pourchaz, iceulx jacobins lui baillerent iceulx
<lb/> poisons, dit que non. Requis s'ilz en baillerent à autres
<lb/> que à lui, dit que oyl, à plus de douze, dont il ne
<lb/> congnoist nul, que un qui a nom Gilet, et estoit vestu
<lb/> de pers royé de blanc, aagé de environ <num>XXXIJ</num> ans, et a
<lb/> mal ès jambes, et est assez hault homme, et a la chiere
<pb n="4"/>
<lb/> longue et brune, et est querant pain; ne autrement nommer
<lb/> ne diviser ne le sauroit, selon ce que il dit. Et, sur
<lb/> ce juré et diligenment examiné, dit que plus n'en scet.
<lb/> De laquele confession il fu jugié par ledit lieutenant, et
<lb/> par lui fu desclairé, selon l'advis des dessus nommez et
<lb/> plusieurs autres illec assistens, que par sa confession il
<lb/> avoit desservi peine mortele.
<lb/> CONGNEUT, confessa et afferma par serement et pour
<lb/> verité, que autrefois, audit lieu de Tours, il avoit faite
<lb/> ladite confession par la fourme et maniere que escripte
<lb/> est cy-dessus; mais, en soy corrigant d'icelle confession,
<lb/> et en diminuant icelle, dit et afferme ce qui ensuit, c'est
<lb/> assavoir: qu'il est nez d'environ la ville de Digon en
<lb/> Bourgoigne, aagé de <num>XXVIIJ</num> ans ou environ, et que environ
<lb/> la Magdalaine derrenierement passée, autrement du
<lb/> jour ne se recorde, il se parti de la ville de Chartres, en
<lb/> laquele il avoit esté querir sa vie le temps de trois sepmaines
<lb/> ou environ, pour aler en voyage et pelerinaige à
<lb/> Nostre-Dame du Puy en Anjou, auquel lieu il s'estoit
<lb/> voué par devocion, et que quant il fu au dehors d'icelle
<lb/> ville, ainsy comme à un quart de lieue, il encontra deux
<lb/> hommes en estat de jacobins estans à cheval, et lesquieulx
<lb/> lui demanderent se il vouloit gaignier argent; et pour ce
<lb/> qu'il estoit simple homs et povres, desirrans de gaignier,
<lb/> dist ausdiz jacobins que voulentiers il gaigneroit, et que
<lb/> ilz lui deissent à quel mestier faire ce seroit; lesquieulx lui
<lb/> respondirent que s'il vouloit jetter parmi les puis et fontaines
<lb/> du païs par où il yroit et passeroit un nouët de ce
<lb/> que ilz lui bailleroient, il leur feroit très-grant plaisir, et
<lb/> le paieroient bien. Lequel qui parle demanda lors à iceulx
<lb/> hommes en estat de jacobins quel chose s'estoit qu'il vouloient
<lb/> qu'il jettast esdiz puis; auquel fu respondu par
<pb n="5"/>
<lb/> iceulx jacobins que ce estoient poisons qu'ilz avoient
<lb/> mises esdiz nouëz, pour faire morir aucunes gens, sans
<lb/> lui dire les noms d'iceulx. Et lors il qui parle, par temptacion
<lb/> de l'ennemi, s'accorda faire la voulenté d'iceulx
<lb/> jacobins, mais qu'il feust bien païez; par lesquieulx eulx
<lb/> disans jacobins lui fu dit qu'ilz le paieroient très-bien;
<lb/> et, de fait, lui baillerent trois blans, en li promettant de
<lb/> le très-bien païer. Et, en ce faisant, lui baillerent <num>VIIJ</num> nouëz
<lb/> aussy gros comme une noiz avellaine, enveloppez en menus
<lb/> drapelez blans, esquieulx iceulx jacobins disoient
<lb/> estre lesdittes poisons. En la compaignie desquelz il qui
<lb/> parle fu environ <num>IIJ</num> jours, beut et menga avecques eulx,
<lb/> et fu bien aise. Et en soy alant avec iceulx jacobins, et
<lb/> passant par aucuns villaiges, jetta en deux puis et deux
<lb/> fontaines en chascun un desdiz nouëz, et tout en un jour.
<lb/> Et celui jour mesmes, lui veant qu'il avoit fait et faisoit
<lb/> mal de mettre lesdittes poisons en iceulx puis et fontaines,
<lb/> print quatre d'iceulx huit nouëz, lesquieulx il jetta en un
<lb/> buisson auprès d'un villaige dont il ne scet le nom, et
<lb/> ouquel lieu il, en la compaignie d'iceulx jacobins, avoit
<lb/> disné et souppé. Ouquel jour il departi de la compaignie
<lb/> d'iceulx jacobins, et ala en pelerinaige audit lieu du Puy
<lb/> Nostre-Dame en Anjou, où il s'estoit voué, comme dit
<lb/> est cy-dessus, sanz ce que depuis il veist aucunement
<lb/> iceulx jacobins ou aucuns d'iceulx, ne que depuis il reprint
<lb/> icelles poisons par lui jettées oudit buisson, ou
<lb/> autres poisons quelconques, ne que pour lesdites poisons
<lb/> il ait eu argent autre que celui que dit est, ne aussi lui feust
<lb/> donné ou promis don ou prouffit quelconques. Et, ce fait,
<lb/> fu fait remettre en la prison de laquelle il s'estoit partiz.
<lb/> APRèS lesqueles choses ainsy faites, fu par ledit <abbr>mons.</abbr>
<lb/> le prevost demandé ausdiz conseilliers presens leur advis
<lb/> et oppinions comme l'en avoit à proceder contre icelli
<lb/> prisonnier. Tous lesquieulx, veues les confessions cy-dessus
<pb n="6"/>
<lb/> escriptes, faittes par icelli prisonnier, les perseveracions
<lb/> et continuacions par lui faites, le cas qui est
<lb/> très-mauvais et regardé crime de leze-magesté, le bien et
<lb/> utilité de la chose publique, et encores l'universel monde
<lb/> et humaines créatures, les samblables jugemens qui par
<lb/> le grant conseil du roy ont esté donnez contre aucuns
<lb/> justiciez à Paris pour cas samblable, delibererent et furent
<lb/> d'oppinion que l'en ne le povoit espargnier qu'il ne feust
<lb/> excecutez comme traitres, c'est assavoir decapité, et en
<lb/> après pendu le corps au gibet. Veu lequel procès et confessions,
<lb/> et ouyes lesdites oppinions, icellui <abbr>mons.</abbr> le prevost
<lb/> condemna ledit Jehannin Le Fournier à estre decapitez
<lb/> comme traîtres.
<lb/> LEQUEL jugement fu excecuté le mardi <num>XXVIJe</num> jour de
<lb/> decembre mil trois cens quatrevins et dix.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN DU BOIS.</head>
<p>
<lb/> L'AN DE GRACE mil <num>CCC</num> quatrevins et dix, le lundi
<lb/> <num>XXVJe</num> jour de decembre, par devant <abbr>mons.</abbr> le prevost,
<lb/> lui estant en jugement sur les quarreaulx, presens honnorables
<lb/> hommes et saiges maistres Jehan Truquam, lieutenant
<lb/> dudit <abbr>mons.</abbr> le prevost; Dreue d'Ars, auditeur;
<lb/> Jaques du Bois, advocat ou Chastellet; Miles de Rouvroy,
<lb/> Robert de Pacy, examinateurs; le procureur du
<lb/> roy nostre sire à Chartres; fu attaint et fait venir Jehannin
<lb/> du Bois, prisonnier detenu ou Chastellet de Paris, par
<lb/> l'accusacion de Jaquette, femme Jehan du Fay, demourant
<lb/> en la rue de Neelle, près de l'ostel de <abbr>mons.</abbr> de
<pb n="7"/>
<lb/> Thouraine, disant en la presence dudit prisonnier, que
<lb/> samedi derrenierement passé, ainsy comme heure de
<lb/> <num>XIJ</num> heures ou environ, elle estant ès halles de Paris, et
<lb/> marchandant des chastaignes et grosses nois, et que desdittes
<lb/> denrées elle ot acheté pour deux tournois, lesquieulx
<lb/> elle vouloit prendre en sa bourse qui pendoit à
<lb/> sa sainture, trouva que ledit prisonnier qui estoit auprès
<lb/> d'elle, et lequel dès lors elle congneut et afferme par
<lb/> serement que c'est celui qui l'argent que elle avoit en sa
<lb/> bourse vuida soubz son mantel qu'il avoit vestu, et que
<lb/> elle vit icellui prisonnier tenir et avoir sa main en ladite
<lb/> bourse, en laquele, par le fait et coulpe dudit prisonnier,
<lb/> elle perdi <num>V</num> blans, chascun de <num>VIIJ</num> <abbr>d.</abbr> pour piece, qui
<lb/> dedens estoient; et que ainsy comme elle ot dit audit
<lb/> prisonnier, en le prenant par la poitrine, qu'il l'avoit
<lb/> desrobée, et que s'il ne lui rendoit sondit argent qu'il lui
<lb/> avoit emblé en widant sa bourse, comme dit est, que
<lb/> elle trouva choit à terre, entre les piez d'iceli prisonnier,
<lb/> un blanc de <num>VIIJ</num> <abbr>d.</abbr> <abbr>par.</abbr>, lequel elle recueilly, et, en ce
<lb/> faisant, elle osta sa main dudit prisonnier; et, en après
<lb/> ce, il s'encommença à fouir en alant droit vers l'eglise
<lb/> Saint-Eustace, criant à haulte voix: <q rend="ital">«Prenez le larron!»</q> Lequel
<lb/> prisonnier elle qui parle suivy de son povoir, et tant
<lb/> que elle le attaingny au petit poncel près dudit Saint-Eustace,
<lb/> que icelli prisonnier elle fist prendre et admener
<lb/> prisonnier ou Chastellet, afin d'avoir sondit argent.
<lb/> ITEM, accusé en sa presence par Climence, femme
<lb/> Bethaut Helies, dit La Babboe, disant que, oudit samedi
<lb/> derrenierement passé, lui fu coppée, elle estant ou marchié
<lb/> où l'en vent le fruit, une sienne bourse de drap
<pb n="8"/>
<lb/> velueau vert, estofée à pendans de soye et de sonnetes
<lb/> d'argent à l'environ, avec un gros bouton d'argent estant
<lb/> au bout d'icelle bourse, en laquele par dedans avoit un
<lb/> dé d'argent à coudre, une grosse pelle blanc et bellonc,
<lb/> non percé, deux clefs à deux coffres de son hostel, avec
<lb/> deux supplicacions, l'une en pappier, l'autre en parchemin,
<lb/> faisans mencion de certain argent à lui deu par feu
<lb/> Guillaume d'Anfrenet, tresorier des guerres; à laquelle
<lb/> bourse, par dehors, aus courans d'icelle, pendoit en l'un
<lb/> d'iceulx courans une clef assez grant, et en l'autre deux
<lb/> autres petites clefs; et ne scet, elle qui parle, se ledit
<lb/> prisonnier le li coppa ou non; et fu, si comme elle est
<lb/> recorde, ainsy comme environ entre douze et une heure
<lb/> après midi.
<lb/> OYES lesqueles accusacions, après ce que icelli prisonnier
<lb/> ot esté fait jurer aus sains Euvangiles de Dieu dire
<lb/> verité sur ce que dit est, et de son estat, vie et gouvernement,
<lb/> icelli prisonnier congneut estre nez de la ville
<lb/> de Beauvaiz, filz d'un laboureur de vingnes demourant
<lb/> en icelle ville, et avoir gaignié sa vie le mieulx qu'il a
<lb/> peu et sceu à estre varlet bouchier.
<lb/> Dit avec ce, que environ la Toussains derrenierement
<lb/> passée, pour certains cas criminelz dont il avoit esté accusez,
<lb/> il, par <abbr>mons.</abbr> le prevost, avoit esté eslargis jusques
<lb/> à samedi derrenierement passé; auquel jour, pour doubte
<lb/> qu'il ne encourust ès paines qui lui avoient esté enjointes
<lb/> au temps de son eslargissement, il estoit venuz et comparuz
<lb/> audit jour de samedi, et de rechief avoit esté eslargy
<lb/> jusques à certain jour à venir. Après lequel eslargissement,
<lb/> il s'en estoit alez ès halles de Paris pour acheter
<pb n="9"/>
<lb/> du pain et du fruit pour son disner; mais que oudit jour
<lb/> il eust veu Jaquete dessus nommée, tenue ou wuidié sa
<lb/> bourse, que ledit blanc de <num>VIIJ</num> <abbr>d.</abbr> parisis feust trouvez
<lb/> entre ses piez, qu'il s'en feust fouyz, eust crié: <q rend="ital">«Prenez le
<lb/> larron!»</q> ne aussy qu'il sceust riens de la bourse d'icelle
<lb/> femme Climence qui fu coppée, dist et afferme par son
<lb/> serement qu'il n'en scet riens, et que de ce il est pur et
<lb/> innocent.
<lb/> ET pour ce que par le geolier, clers et varlez dudit
<lb/> Chastellet, fu dit à <abbr>mons.</abbr> le prevost, et en la presence
<lb/> dudit prisonnier, que samedi derrenierement passé, ainsy
<lb/> comme entre <num>IIJ</num> et <num>IIIJ</num> heures après midi, que icelli prisonnier
<lb/> fu admené prisonnier ou Chastellet, et que par
<lb/> eulx il fu serchié pour savoir qu'il avoit sur lui, ainsy
<lb/> comme il est acoustumé de faire, ilz avoient trouvé ès
<lb/> solers dudit prisonnier <num>IIIJ</num> blans de huit <abbr>d.</abbr> pour piece,
<lb/> et en sa bourse ledit pelle blanc, et aussy en la manche
<lb/> de son juppon ledit dé d'argent, et entre les deux huis
<lb/> du guichet de Chastellet une bourse semblable que exprimé
<lb/> avoit icelle Climence par sa depposicion cy-dessus
<lb/> dite et escripte, et laquele, avec lesdiz pelle et dé, furent
<lb/> monstrez à icelle Climence, et que elle ot affermé
<lb/> par serement, et en la presence dudit prisonnier, que la
<lb/> bourse, dé d'argent, pelle et les clefs qui pendoient
<lb/> à ladite bourse, estoient celi et ceulx desquieulx elle a
<lb/> cy-dessus parlé, demandé fu de rechief et requis par
<lb/> serement audit prisonnier qu'il deist de ce la verité. Lequel
<lb/> prisonnier congneut et confessa iceulx <num>IIIJ</num> blans avoir
<lb/> mis en ses solers paravant ce qu'il venist à sondit eslargissement,
<lb/> pour doubte et paour qu'il avoit que s'il estoit
<lb/> detenu prisonnier, qu'il n'eust trop grant souffreté d'argent,
<lb/> et que d'icellui par lui mis en sesdiz solers il se
<lb/> peust aidier à son besoing.
<lb/> Et aussy congneut que samedi derrenierement passé ot
<pb n="10"/>
<lb/> trois sepmaines, il estant ou cimitiere des Ynnocens, à
<lb/> Paris, acheta d'un compaignon qu'il ne congnoist, et duquel
<lb/> il ne scet le nom, le dé d'argent dont mencion est
<lb/> faite cy-dessus, et en païa la somme de <num>IJ</num> <abbr>s.</abbr> <abbr>par.</abbr>; et quant
<lb/> au pelle blanc, il qui parle ne scet se ce est pelle ou non;
<lb/> mais il a passé un mois que un compaignon avecques
<lb/> lequel il buvoit lui bailla à garder. Et dist, sur ce requis,
<lb/> que ladite bourse de velueau vert il n'avoit oncques mès
<lb/> paravant le jour d'ui veue, et ne scet qui la mist ou jetta
<lb/> entre yceulx deux huis du guichet. Et, ce fait et ouy, fu
<lb/> icelli prisonnier fait traire arriere et à part sur lesdiz
<lb/> quarreaux.
<lb/> APRèS lesqueles choses ainsy faites, demandé fu par
<lb/> ledit <abbr>mons.</abbr> le prevost ausdiz conseilliers leurs advis et
<lb/> oppinions comment l'en avoit à proceder contre ledit
<lb/> prisonnier. Tous lesquieulx, veu ce que par la confession
<lb/> dudit prisonnier appert que, pour cas criminel, il avoit
<lb/> esté eslargy audit jour de samedi derrenierement passé,
<lb/> les denegacions, confessions et variacions par lui faites,
<lb/> et aussy que desdiz quatre blans de <num>VIIJ</num> <abbr>d.</abbr> pour piece, dé
<lb/> d'argent et pelle dessus diz, il fu trouvé saisiz, attendu
<lb/> l'estat d'iceli, et la maniere et constance de sa personne,
<lb/> et ce que dit est dessus, delibererent et furent d'oppinion
<lb/> que pour savoir par sa bouche la verité desdites accusacions,
<lb/> il feust mis à question; et ad ce fu condempné par
<lb/> ledit <abbr>mons.</abbr> le prevost.
<lb/> EN enterinant lequel jugement, icelli Jehannin du
<lb/> Bois, prisonnier, fu de rechief fait venir en jugement sur
<lb/> les quarreaux dudit Chastellet, et par ledit <abbr>mons.</abbr> le prevost
<lb/> interrogué et par serement qu'il deist verité des
<lb/> choses dessus dites contre lui accusées, ou s'il ne les disoit,
<lb/> qu'il seroit mis à question, et le li feroit-on dire par
<lb/> force. Lequel prisonnier ne voult autre chose congnoistre
<pb n="11"/>
<lb/> que dit est dessus. Et, pour ce, fu fait despoillier tout
<lb/> nu, mis et lyé à la question par les braz, et avant ce que
<lb/> contre lui feust plus avant procedé, requist humblement
<lb/> que par ledit <abbr>mons.</abbr> le prevost feust commandé que l'en
<lb/> le desliast et meist hors d'icelle question, et il diroit verité
<lb/> desdites accusacions par lui, avec plusieurs autres
<lb/> larrecins, faites. Si fu mis hors et deslié de ladite question,
<lb/> mené choffer en la cuisine en la maniere acoustumée,
<lb/> et, en après, ramené en jugement sur lesdiz quarreaux,
<lb/> en la presence dudit <abbr>mons.</abbr> le prevost et autres
<lb/> conseilliers dessus diz.
<lb/> HORS de laquele question, et sans aucune force ou contrainte,
<lb/> après ce que icelli Jehannin du Bois ot juré de
<lb/> rechief aus sains Euvangiles de Dieu dire verité, congneut
<lb/> et afferma par serement, en soy corrigant des autres
<lb/> confessions par lui cy-dessus faites, que verité est que oudit
<lb/> samedi derrenierement passé, ainsy comme environ
<lb/> <num>XIJ</num> ou une heure après midi, et qu'il estoit ès halles de
<lb/> Paris pour acheter à disner pour lui, tempté de l'ennemi,
<lb/> vit et apperceut icelle femme qui avoit sa bourse pendue
<lb/> à sa sainture au-dessus de sa robe, en laquele bourse il
<lb/> mist et bouta sa main, et d'icelle en apporta tout ce d'argent
<lb/> qu'il y trouva; et quant il se apperceut que ladite
<lb/> femme lui dist qu'il lui avoit widié sa bourse, afin que
<lb/> dudit argent il ne feust trouvez saisiz, jetta icelli à terre
<lb/> et en la boe entre ses piez, et, ce fait, se mist à chemin
<lb/> et trehi arriere d'icelle femme, en soy cuidant en venir
<lb/> vers le moustier Saint-Eustace; mais icelle femme le poursui
<lb/> tousjours et jusques atant qu'il fu par aucuns sergens
<lb/> du roy prins au poncel de ladite eglise Saint-Eustace, et
<lb/> admené prisonnier ès prisons dudit Chastellet, esqueles
<lb/> il est encores detenus prisonnier pour ladite cause.
<lb/> Congneut aussy que, un pou paravant ce qu'il widast
<lb/> la bourse d'icelle femme, lui estant esdites hales de Paris,
<pb n="12"/>
<lb/> et au lieu où l'en vent les fruiz, vit et apperceut une
<lb/> femme, ne scet ou est record se ce fu ladite Climence,
<lb/> tesmoing cy-dessus examinée en sa presence, ou non, qui
<lb/> avoit tiré la bourse de velueau dont cy-dessus est faite
<lb/> mencion au dehors de sa cotte hardie, et cuidant que en
<lb/> icelle eust de la finence, et ainsy comme icelle femme
<lb/> entendoit à acheter du fruit, se trehi près d'icelle, à laquele,
<lb/> par l'aide d'un petit coustel à trenchier pain qu'il
<lb/> portoit et avoit sur lui, il coppa ladite bourse, laquele
<lb/> par lui ainsy coppée, et qu'il se fu retrait en l'ostel d'un
<lb/> cordouennier demourant au-dessus de la grant porte des
<lb/> hales de Paris, par où l'en va au marchié au Blé, illec
<lb/> sercha ladite bourse, et pour ce qu'il vit que en icelle
<lb/> n'avoit denier ne maille, fors deux clefs et deux lettres,
<lb/> l'une en pappier et l'autre en parchemin, il estant oudit
<lb/> hostel, jetta et mist icelles clefs et lettres en une queue
<lb/> ou poinçon estant en hault en une des chambres dudit
<lb/> hostel, et laditte bourse de velueau il muça en son saing;
<lb/> et en entrant entre les deux huis du guichet du Chastellet,
<lb/> pour doubte et paour qu'il ot d'estre serchiez quant
<lb/> il seroit sur les quarreaux, ainsi comme il a autrefois veu
<lb/> et sceu que l'en serchoit aucuns compaignons prisonniers
<lb/> que l'en admenoit oudit Chastellet, et afin que d'icelle il
<lb/> ne feust trouvez saisiz, lessa cheoir entre iceulx deux
<lb/> huis ladite bourse de velueau, et ledit dé d'argent bouta
<lb/> et muça en la manche de son juppon, et icelli pelle blanc,
<lb/> avec ledit dé par lui prins et trouvez en la bourse de
<lb/> velueau, mist en sa bourse qu'il a pendue à sa poitrine,
<lb/> avec son argent.
<lb/> Item, dit que, environ la Saint-Jehan derrenierement
<lb/> passée ot trois ans, ainsi comme à sept heures après midi,
<lb/> qu'il passoit en la grant rue Saint-Denis, assez près de
<lb/> Saint-Magloire, vit et aperceut un compaignon nommé
<lb/> Adenet de Reins, conrroïeur de cuirs, et demourant à
<lb/> Reins, si comme il a depuis ouy dire, lequel compaignon
<pb n="13"/>
<lb/> tiroit à soy un mantel sangle assez long, de drap pers, qui
<lb/> pendoit ainsy que par maniere d'essor à une perche sur
<lb/> la rue, et que quant icelli Adenet ot prins ledit mantel,
<lb/> il qui parle lui dist qu'il en eust sa part, ou il le encuseroit;
<lb/> et tant parlerent ensamble qu'ilz se accorderent que
<lb/> par icelli Adenet il seroit porté vendre, et qu'il qui parle
<lb/> en auroit la moitié. Et alerent ensamble jusques aus
<lb/> Bourses, ès halles, auquel lieu il qui parle attendi iceli
<lb/> Adenet jusques ad ce qu'il fu retournez de vendre ledit
<lb/> mantel; et lui dist illec, en buvant une chopine de vin,
<lb/> son nom et sa demeure, et de quel mestier il estoit; et,
<lb/> en ce faisant, lui bailla onze sols pour sa part dudit mantel,
<lb/> et dist à lui qui parle qu'il l'avoit vendu <num>XXIJ</num> <abbr>s.</abbr>, et
<lb/> non plus. Lequel Adenet il qui parle ne vit puis en aucune
<lb/> maniere.
<lb/> Congnut avec ce, il qui parle, que environ Pasques
<lb/> derrenierement passées ot un an, n'est record se ce fu
<lb/> avant ou après, ainsy comme il qui parle et Rogier du
<lb/> Fossé, laveur, repairant près de Saint-Gervaiz en Greve,
<lb/> estoient couchiez ensamble en l'ostel du Pourcelet, à la
<lb/> porte Saint-Denis, il fu requis par icelli Rogier de venir
<lb/> avec lui le landemain en un hostel qu'il disoit estre assez
<lb/> près de Sainte-Oportune, disant que s'il vouloit venir
<lb/> avec lui, qu'il le feroit riche homme, et savoit bien faire
<lb/> tele chose, et aussy portoit sur lui qu'il ne seroit ne n'estoit
<lb/> si fort huys, coffre ou serreure, qu'il ne ouvrist bien
<lb/> sanz rompre. à la priere et requeste duquel Rogier il qui
<lb/> parle ala l'andemain matin avec icelli audit lieu de Sainte-Opportune;
<lb/> et quant ilz furent à l'entrée de l'uys là où
<lb/> ledit Rogier vouloit entrer, icelli Rogier lui dist qu'il le
<lb/> attendist à l'uys; et, assez tost après, vit que icelli Rogier
<lb/> rapporta deux houppelandes fourrées de penne noire,
<pb n="14"/>
<lb/> l'une de drap gris, assez courte, et l'autre de drap pers,
<lb/> assez longue. Lequel Rogier et lui se partirent ensamble
<lb/> dudit lieu, et porterent ladite houppelande de drap gris
<lb/> vendre ès halles, dont ledit Rogier bailla à lui qui parle
<lb/> <num>XVIIJ</num> <abbr>s.</abbr> pour sa part. Et icelli Rogier, après ce qu'ilz orent
<lb/> beu ensamble, s'en ala et emporta icelle houppelande de
<lb/> drap pers, sans lui en faire aucune part ou porcion. Et
<lb/> dit, sur ce requis, que oncques icelli Rogier ne lui volt
<lb/> dire, monstrer ou apprendre la maniere coment il ouvroit
<lb/> iceulx huis et coffres sans rompre, jà soit ce que lors il
<lb/> le en requist plusieurs fois; et lequel Rogier il ne vit ou
<lb/> conversa avec lui depuis que ce que dit est fu parti
<lb/> entre eulx.
<lb/> Congneut oultre, icelli prisonnier deposant, que, nuef
<lb/> ou dix ans a, autrement du temps n'est record, et que par
<lb/> <abbr>mons.</abbr> de Berry furent menez plusieurs et grant quantité
<lb/> de gens d'armes ou païs de Languedoc, ouquel voyage
<lb/> il ala comme gros varlet, servant en la compaignie d'un
<lb/> escuïer duquel il ne scet le nom, et avec lequel il se parti
<lb/> de la ville de Paris pour aler oudit voyage, et ainsy
<lb/> comme il et autres varlez d'iceulx gens d'armes estoient ès
<lb/> pays du Maine et de la Vaulxguyon, fu par lui et autres
<lb/> varlez prins, par plusieurs et diverses fois, grant quantité
<lb/> de draps de laine, tant escruz comme autres, et lesquelx
<lb/> par eulx ainsy prins, ilz portoient vendre aus villes et
<lb/> villaiges d'illec environ, du nombre desquieulx il n'est
<lb/> record, jà soit ce qu'il scet bien que d'iceulx draps ainsy
<pb n="15"/>
<lb/> par lui et lesdiz varlez mal prins il a eu à sa part la somme
<lb/> de dix frans et plus. Et dit que de plus de larrecins qu'il
<lb/> ait commises il n'est record. Et, pour ce, fu fait traire à
<lb/> part et remis en la prison de laquelle il avoit esté attaint.
<lb/> ET, ce fait, demandé fu par ledit <abbr>mons.</abbr> le prevost ausdiz
<lb/> presens conseilliers leurs advis et oppinions qu'il estoit
<lb/> bon de faire dudit prisonnier, et la maniere comment l'en
<lb/> avoit à proceder contre lui. Tous lesquieulx, veu l'estat
<lb/> dudit prisonnier, et la maniere de ses responces, deffences,
<lb/> excusacions, variacions, denegacions et confessions
<lb/> par lui faites, avec les reiteracions de larrecins par lui
<lb/> commises par diverses fois et à plusieurs jours, et ce que
<lb/> autrefois il avoit esté poursui et accusé de cas criminel,
<lb/> comme dit est dessus, delibererent et furent d'oppinion
<lb/> qu'il estoit un très-fort larron, et que l'en ne le povoit
<lb/> espargnier que de lui ne feust faite justice tele comme
<lb/> au cas appartient, c'est assavoir d'estre pendu. Ouyes lesqueles
<lb/> oppinions et veu ledit procès, icelli <abbr>mons.</abbr> le
<lb/> prevost condempna ledit Jehannin du Bois à estre excecuté
<lb/> et pendu comme larron.
<lb/> LEQUEL jugement fu excecuté le mardi <num>XXVIJe</num> jour de
<lb/> decembre ensuivant, l'an mil trois cens quatrevins et dix.
<lb/> ET n'avoit aucuns biens.
<lb/> <abbr>AL.</abbr> CACHEMARéE.
<lb/> <pb n="16"/>
<date>1391</date>
</p>
</div>
<div>
<head>GILET BAUDOUYN.</head>
<p>
<lb/> ...
<lb/> Truquam, lieutenant dudit <abbr>mons.</abbr> le prevost; Dreux
<lb/> d'Ars, auditeur; Miles de Rouvroy, Arnoul de Villers,
<lb/> Robert de Pacy et Hutin de Ruit, examinateurs de par
<lb/> le roy nostre sire ou Chastellet de Paris; fu fait venir et
<lb/> attaint des prisons dudit Chastellet Gilet Baudouyn, prisonnier
<lb/> dessus nommé, auquel, par la bouche dudit <abbr>mons.</abbr>
<lb/> le prevost, fu dit que des accusacions cy-dessus escriptes
<lb/> il deist verité comme il avoit ou jour d'ier dit, que si
<lb/> feroit-il; et que se ainsy ne le faisoit, que l'en <supplied resp="#editor">la</supplied> lui feroit
<lb/> dire par sa bouche et à force, et seroit mis à question.
<lb/> Lequel prisonnier ne volt autre chose congnoistre
<lb/> que fait a cy-dessus; et, pour ce, par l'avis et oppinion
<lb/> desdiz presens conseilliers, fu de rechief mis à question
<lb/> sur le petit tresteau, et ainsy comme l'en le volt mettre
<lb/> et estendre à ladite question sur le grant tresteau, requist
<lb/> instanment que hors d'icelle l'en le meist, et il diroit de
<lb/> toutes icelles accusacions verité. Et, pour ce, fu mis
<lb/> hors et deslié d'icelle question, mené chauffer en la cuisine
<lb/> en la maniere acoustumée, et illec, hors de toute
<lb/> question, et sans aucune force ou contrainte, après ce
<lb/> qu'il ot juré par serement dire verité desdittes accusacions,
<lb/> congneut et confessa que, par un ou deux ans continuelz,
<lb/> il a prins de nuit deux ou trois fais d'eschalas, et non
<lb/> plus, ès vingnes de Michel Le Moynne, demourant à
<lb/> Chasteillon, et iceulx eschalaz portez en ses vingnes, et
<lb/> les appliquez à son prouffit, sans le sceu, congié ou voulenté
<lb/> dudit Michel Le Moyne.
<pb n="17"/>
<lb/> Congneut avec ce, que puis trois mois ençà, il estant
<lb/> de jour en l'ostel dudit Michel Le Moyne, à Chasteillon,
<lb/> et ouquel il avoit et a acoustumé d'aler souvant, tant
<lb/> pour boire, pour ce qu'il vent vin à taverne, comme pour
<lb/> ce qu'il fait partie de ses vingnes, trouva unes aumoires,
<lb/> estans par bas en l'ostel dudit Michel Le Moyne, ouvertes,
<lb/> esqueles il, tempté de l'ennemi, print deux tasses d'argent,
<lb/> et icelles apporta à Paris, et les vendi sur Grant-Pont, à
<lb/> un changeur du nom ou de la demeure duquel il n'est
<lb/> record, la somme de trois frans, qu'il en ot et receupt.
<lb/> Congneut oultre, il qui parle, que en une saison
<lb/> d'iver, <num>VJ</num> ans a ou environ, autrement du temps n'est
<lb/> record, qu'il pour lors estoit demourant en la ville de
<lb/> Ligierville, à une lieue prez de Yevre le Chievre, avec
<lb/> et en la compaignie de sa mere, sceut et vit que le dessus
<lb/> nommé Jehan Malherbe, son serourge, qui semblablement
<lb/> demouroit en icelle ville de Ligierville, menoit
<lb/> très-mauvaise vie à sa femme, suer de lui qui parle, et
<lb/> qu'il la batoit moult durement et souvent, pour ce que
<lb/> sondit serourge souspeçonnoit sadite femme que elle ne
<lb/> se feist harigoter à aucuns compaignons demourans en
<lb/> icelle ville; conceut en lui hayne contre sondit serourge,
<lb/> et ot entencion et voulenté de le batre pour la cause
<lb/> dessus dite; et tant que à un lundi matin, il qui parle,
<lb/> que sondit serourge ala au marchié en la ville de Puisiaux
<lb/> en Gastinois, et sachant que sondit serourge, à son retour,
<lb/> devroit passer par un chemin là où il a plusieurs grans
<lb/> noyers auprès d'illec, pria et requist à un compaignon
<lb/> nommé Guillot, du pays de Saloigne, et vingneron, avec
<lb/> lequel il avoit plusieurs fois ouvré en ladite ville, qu'il
<lb/> lui volsist aidier à le batre; et, ce fait, environ heure de
<lb/> vespres, lui et ledit Guillot, ayans chascun un gros baston
<pb n="18"/>
<lb/> par maniere de rondins en leurs mains, s'en alerent soubz
<lb/> lesdiz noyers, et illec attendirent jusques environ jour
<lb/> faillant, que ledit son serourge, en s'en retournant dudit
<lb/> marchié, passa soubz lesdiz noyers; et lors il qui parle
<lb/> apperceut venir sondit serourge, print icelli par le manteau,
<lb/> et dudit baston de rondin lui donna cinq ou six
<lb/> coups, et sondit compaignon Guillot samblablement le
<lb/> fery plusieurs coups, le abatirent à terre, et illec le laisserent.
<lb/> Ne scet qui de ladite place l'emporta, maiz environ
<lb/> <num>VIIJ</num> jours après ce que dit est advenu, il qui parle oy
<lb/> dire que desdites bateures sondit serourge ala de vie à
<lb/> trespassement. Pour doubte duquel fait, il qui parle, dès
<lb/> ledit temps, se absenta dudit pays, et vint demourer et
<lb/> gaignier sa vie ou pays de Brie, en la ville de Evry
<lb/> et aillieurs, par la fourme et maniere que dit a cy-dessus.
<lb/> Et atant fu fait remettre en la prison de laquelle il avoit
<lb/> esté attaint. Et dit, sur ce requis, que de laditte bateure
<lb/> faite à sondit serourge, sadite suer ne sçot oncques aucune
<lb/> chose et n'en fu consentant.
<lb/> LE samedi <num>XIIIJe</num> jour de janvier l'an dessus dit, par
<lb/> devant <abbr>mons.</abbr> le prevost, lui estant en jugement sur les
<lb/> quarreaux, presens maistres Jehan Truquam, lieutenant
<lb/> dudit <abbr>mons.</abbr> le prevost; Dreux d'Ars, auditeur; Martin
<lb/> Double, advocat du roy; Andrieu Le Preux, procureur
<lb/> dudit seigneur en Chastellet; Miles de Rouvroy, Nicolas
<lb/> Bertin, Ernoul de Villiers, Robert de Tuillieres et Hutin
<lb/> <supplied resp="#editor">de Ruit</supplied>, examinateurs de par le roy nostredit seigneur
<lb/> oudit Chastellet; fu fait venir et attaint des prisons dudit
<lb/> Chastellet le dessus nommé prisonnier Gilet Baudouyn,
<lb/> lequel, après ce qu'il ot juré aus sains Euvangiles de Dieu
<lb/> dire verité des confessions cy-dessus escriptes, par lui
<lb/> faites, sans aucune force ou contrainte, et par serement,
<pb n="19"/>
<lb/> continua et persevera ès confessions cy-dessus escriptes,
<lb/> par lui autrefois faites, et lesqueles lui furent leues mot
<lb/> après autre; et dist et afferma que elles estoient vrayes
<lb/> par la fourme et maniere que escriptes sont, et que les
<lb/> fais contenus en ycelles il avoit commis. Et, en après ce,
<lb/> fu fait traire à part sur lesdiz quarreaux.
<lb/> CES choses ainsy faites, demandé fu par ledit <abbr>mons.</abbr> le
<lb/> prevost aus dessus diz presens conseilliers leurs oppinions
<lb/> se icelli prisonnier avoit desservi pour ses demerites estre
<lb/> excecuté, ou qu'il estoit bon faire de lui. Tous lesquieulx,
<lb/> veu l'estat dudit prisonnier, les confessions et continuacions
<lb/> des crimes cy-dessus escrips, par li faiz, et la reiteracion
<lb/> d'iceulx, avec la traïson faite en l'ostel dudit Michel
<lb/> Le Moine et audit son serourge, furent d'oppinion
<lb/> qu'il estoit larron et murdrier, et que l'en ne le povoit
<lb/> espargnier que comme tel il feust excecuté, c'est assavoir
<lb/> trayné et pendu. Oyes lesqueles oppinions et veu ce present
<lb/> procès, icelli prisonnier, et en sa presence, fu ad ce
<lb/> condempnez par ledit <abbr>mons.</abbr> le prevost.
<lb/> OUQUEL samedi <num>XIIIJe</num> jour dudit mois de janvier, le
<lb/> dessus nommé prisonnier, en enterinant ledit jugement,
<lb/> fu mené à son derrenier tourment à la justice, et illec,
<lb/> en la presence de maistre Nicolas Bertin, examinateur, et
<lb/> Aleaume Cachemarée, clerc dudit <abbr>mons.</abbr> le prevost, et
<lb/> de plusieurs commis à fere faire ladite excecucion, après
<lb/> ce que ledit prisonnier ot fait son salut à Dieu, à la benoite
<lb/> vierge Marie et à toute la sainte Trinité de Paradis,
<lb/> print sur Dieu et sur l'ame de lui, et par la mort qu'il
<lb/> attendoit à presentement avoir et recevoir, et que les
<lb/> confessions toutes cy-dessus escriptes, par lui faites,
<lb/> estoient vrayes en la maniere que autrefois les avoit
<lb/> dittes et congneues, sauf tant qu'il dist que oncques jour
<lb/> de sa vie il ne print en l'ostel dudit Michel Le Moine
<pb n="20"/>
<lb/> les deux tasses d'argent par lui cy-dessus congneues, et
<lb/> en ce corriga et diminua sadite confession. Et atant fini
<lb/> icelli prisonnier ses jours, et ledit jugement, contre lui
<lb/> donné, excecuté.
<lb/> <abbr>AL.</abbr> CACHEMARéE.
</p>
</div>
<div>
<head>CHARLOT LE CONVERS.</head>
<p>
<lb/> GUILLAUME Haguenot, sergent d'armes du roy nostre
<lb/> sire, demourant à Paris, en la rue aus Juifs, devant
<lb/> le petit huys Saint-Anthoine, aagé de <num>XXXVIIJ</num> ans ou
<lb/> environ, si comme il dit, tesmoing juré en la presence de
<lb/> Charlot Le Convers, le samedi <num>VIJe</num> jour de janvier l'an
<lb/> mil <num>CCCIIJxx</num> et dix, lequel Charlot contredit ledit Guillaume,
<lb/> disant que il est son hayneux et mal veuillant, et
<lb/> a envie sur lui, pour ce que il se maintient et gouverne
<lb/> honnestement, et qu'il est filleul du roy nostre sire, et
<lb/> que ledit Guillaume, puis un pou de temps ençà, lui
<lb/> avoit et a mandé, par le varlet dudit Charlot, que se il
<lb/> s'entremettoit plus de aidier ne conforter en quelque
<lb/> chose que ce feust Henry de Breteigne, convers, que il
<lb/> le courrouceroit; oy et examiné en l'absence de partie,
<lb/> ledit jour, et requis sur les fais dessus diz, dit par son
<lb/> serement que depuis six sepmaines en ençà, à un jour dont
<lb/> il ne se recorde, après disner, ledit Charlot et Loys Le
<lb/> Convers alerent par devers il qui deppose en son hostel,
<lb/> et lui baillerent unes lettres closes seellées du seel secret
<lb/> du roy nostredit seigneur, et signées de son saing manuel,
<lb/> par lesqueles apparoit que ledit seigneur mandoit à il qui
<pb n="21"/>
<lb/> deppose, ou au premier autre sergent d'armes qui sur ce
<lb/> seroit requis, que tantost et sans delay il excecutast par
<lb/> prinse de corps et explettacion de biens Heran du Port et
<lb/> Rose de Moustereuil, juifs, de la somme de quatre cens
<lb/> frans que ledit seigneur leur avoit donnez sur les biens
<lb/> d'iceulx juifs. à quoy il qui deppose respondi ausdiz
<lb/> convers que ladite excecucion il ne feroit pas, se il
<lb/> n'avoit lettres patentes, ou se le roy ne le commandoit
<lb/> de bouche à il qui deppose. Et, sur ce, joua à la paulme
<lb/> ausdiz convers et à Thomas Guerart, chevaucheur dudit
<lb/> seigneur, pour le souper; et après ce qu'ilz orent joué,
<lb/> ledit chevaucheur se parti, et il qui deppose, sa femme
<lb/> et lesdiz convers, soupperent ensamble en sondit hostel;
<lb/> et, après soupper, lesdiz convers commancerent à parler
<lb/> pour savoir lequel d'eulx iroit à Meleun avec il qui deppose,
<lb/> par devers le roy nostre seigneur, pour lui faire
<lb/> commander que il feist ladite excecucion; et tant pour ce
<lb/> que chascun d'eulx s'en excusoit, parolles contencieuses
<lb/> et rancuneuses se meurent entre lesdiz convers; entre
<lb/> lesqueles parolles, ledit Charlot dist que il valoit mieulx
<lb/> que ledit Loys, en lui demandant qui il estoit, et qui
<lb/> estoit son parrain. Lequel Loys respondi que il estoit
<lb/> filleur <abbr>mons.</abbr> de Thourainne; à quoy ledit Charlot respondi:
<lb/> <q rend="ital">«Et, de par Dieu! toy ne ton parrain n'avez que mengier,
<lb/> se le roy ne le vous donne; et n'est ton parrain que un
<lb/> <pb n="22"/>
ribaut putier.»</q> Et ledit Loys respondi que sondit parrain
<lb/> estoit d'aussy bon pere et d'aussy bonne mere comme estoit
<lb/> le roy. Et ledit Charlot respondi que icelli Loys mentoit
<lb/> faulcement et mauvaisement, avecques plusieurs autres
<lb/> parolles desquelles il ne se recorde. Et dit que il est voix
<lb/> et commune renommée contre ledit Charlot, que autrefois
<lb/> et longtemps a, ledit Charlot fu converti et baptisié en
<lb/> Espaigne, et depuis chevaucha longuement avec le duc de
<lb/> Lanclastre en Angleterre et aillieurs; et depuis s'est fait
<lb/> baptisier en France, et lui a fait donner le roi son nom et
<lb/> tenir sur fons par messire Charles de Savoisy. Et depuis
<lb/> ce derrenier baptissement, ledit Charlot a beu, mengié
<lb/> et conversé avecques les juifs, et encores fait tout aussi
<lb/> continuelment comme il faisoit avant qu'il feust baptisié.
<lb/> LOYS Le Convers, prisonnier ad present ou Chastellet
<lb/> de Paris, aagié de <num>XXX</num> ans ou environ, tesmoing juré l'an
<lb/> et jour de samedi dessus diz, en la presence dudit Charlot,
<lb/> qui le contredit, pour ce que il dit que il est son
<lb/> hayneux et mal veuillant, et a envie sur lui, à cause de
<lb/> ce que il se maintient et gouverne honnestement, et qu'il
<lb/> est filleul du roy, et que icelli Loys l'avoit fait adjourner
<lb/> oudit Chastellet à jeudi derrenierement passé, en cas
<lb/> d'injures, villennies, et de asseurement; oy et examiné en
<lb/> l'absence dudit Charlot, et requis sur les faiz dessus diz,
<lb/> dit par son serement que il se concorde et rapporte en
<lb/> tout aus diz et depposicions dudit Guillaume Haguenot,
<lb/> tesmoing precedent.
<pb n="23"/>
<lb/> Et dit que après ce que ilz orent souppé, ilz commencerent
<lb/> à parler lequel d'eulx yroit à Meleun avecques ledit
<lb/> Guillaume Haguenot, par devers le roy nostre seigneur,
<lb/> pour lui faire commandement que il feist ladite execucion
<lb/> de <num>IIIJc</num> frans. Et tant pour ce que il qui deppose, <abbr>etc.</abbr> .
<lb/> CLEMENCE, femme Guillaume Haguenot, premier tesmoing,
<lb/> aagée de <num>XXIIIJ</num> ans ou environ, tesmoing juré en
<lb/> la presence de Charlot Le Convers, le samedi <num>VIJe</num> jour de
<lb/> janvier l'an mil <num>CCCIIIJxx</num> et dix, qui la contredit, pour
<lb/> ce que il se maintient et gouverne honnestement et paisiblement,
<lb/> et qu'il est filleul du roy nostre seigneur, et
<lb/> que le mary de ladite Clemence, puis un <supplied resp="#editor">pou</supplied> de temps
<lb/> ençà, lui avoit mandé par le varlet dudit Charlot que se
<lb/> il s'entremettoit plus de aidier ne conforter en quelque
<lb/> chose que ce feust Henry de Breteigne, convers, que
<lb/> sondit mary le courrouceroit; oye et examinée en l'absence
<lb/> dudit Charlot, et sur les faiz de ladite rebriche
<lb/> cy-dessus escripte, le dimenche ensuïant, <num>VIIJe</num> jour de
<lb/> janvier oudit an, dit et deppose par son serement, que six
<lb/> sepmaines a ou environ, autrement n'est recorde du
<lb/> propre jour, ainsy que Loys Le Convers et Charlot, aussy
<lb/> convers, orent joué par jour à la paulme en l'ostel d'elle
<lb/> qui parle, pour savoir qui paieroit le souper, et soupperent
<lb/> oudit hostel, et, en la fin dudit soupper, commencerent
<lb/> parolles entre lesdiz convers, en demandant et
<lb/> eslisant entre eulx lequel yroit à Meleun par devers le
<lb/> roy nostre sire, pour avoir la lettre de la delivrance de
<lb/> <num>IIIJc</num> frans que le roy nostredit seigneur leur avoit donnez.
<lb/> Et ledit Loys dist telz moz en demandant: <q rend="ital">«Y irray-je?»</q>
<lb/> Auquel Loys ledit Charlot, en respondant, lui dist par
<lb/> grant despit: <q rend="ital">«Nennil. Qu'i feroies-tu? On ne te congnoist, et
<lb/> <pb n="24"/>
si ne sauroies parler.»</q> Et ledit Loys lui respondi par telz
<lb/> moz: <q rend="ital">«Si fais, je y puis bien aler, car je y suis bien congneu et
<lb/> sçay bien parler, et m'entendroit-l'en mieulx parler que l'en ne
<lb/> le feroit toy, et sy suis filleul <abbr>mons.</abbr> de Thouraine.»</q> Et lors ledit
<lb/> Charlot lui respondi: <q rend="ital">«Aussy po pourroyes-tu contre moy comme
<lb/> monseigneur de Thouraine pourroit contre le roy.»</q> Et lors ledit
<lb/> Loys lui respondi, en disant telles parolles ou samblables
<lb/> en substence: <q rend="ital">«Et comment? <abbr>Mons.</abbr> de Thouraine est d'aussy
<lb/> bon pere et bonne mere comme est le roy.»</q> De laquele parolle
<lb/> ledit Charlot desmenti ledit Loys, en disant: <q rend="ital">«Tu mens,
<lb/> car <abbr>mons.</abbr> de Thouraine n'est que homme de neant et que un
<lb/> putier.»</q> Et qu'il n'auroit de quoy vivre se le roy ne lui
<lb/> donnoit; et plusieurs autres parolles distrent dont il ne
<lb/> lui souvient, sur ce requise.
<lb/> SEBILE La Buffe, niepce de Guillaume Haguenot, et
<lb/> demourant en son hostel en la Juifverie, aagée de
<lb/> <num>XVIIJ</num> ans ou environ, tesmoing jurée en la presence de
<lb/> Charlot Le Convers, le samedi <num>VIJe</num> jour de janvier oudit
<lb/> an, qui la contredit, pour ce que il dit que elle est sa
<lb/> hayneuse et mal veuillant, et a envie sur lui, pour ce que
<lb/> il se maintient et gouverne honnestement et paisiblement,
<lb/> et qu'il est filleul du roy nostre sire; oye et examinée en
<lb/> l'absence dudit Charlot, et requise sur les fais de ladite
<lb/> rebriche cy-dessus escripte, le dimenche ensuyant,
<lb/> <num>VIIJe</num> jour de janvier l'an mil <num>CCCIIIJxx</num> et dix, dit et deppose
<lb/> par son serement, que six sepmaines a ou environ,
<lb/> autrement n'est recorde du propre jour, ainsy que Loys
<lb/> et Charles, convers, orent joué par jour à la paulme en
<lb/> l'ostel dudit Guillaume Haguenot, son oncle, pour savoir
<lb/> qui paieroit le souper, et soupperent oudit hostel, et, en
<lb/> la fin dudit soupper, commencerent à parler de plusieurs
<lb/> parolles, lesqueles elle qui parle n'entendi pas, mais elle
<lb/> oy bien que ledit Charlot dist audit Loys: <q rend="ital">«Tu pourroyes
<lb/> autant pou encontre moy comme <abbr>mons.</abbr> de Thouraine pourroit
<lb/> <pb n="25"/>
contre le roy.»</q> Et ledit Loys dist: <q rend="ital">«<abbr>Mons.</abbr> de Thouraine est
<lb/> d'aussy bon pere et bonne mere comme est le roy.»</q> Auquel Loys
<lb/> ledit Charlot dist: <q rend="ital">«Tu mens, car se n'est que un homme de neant
<lb/> et un putier.»</q> Et plus n'en scet, sur tout diligenment requise.
<lb/> GIRART La Buffe, demourant en l'ostel dudit Guillaume
<lb/> Haguenot, en la Juifverie, aagé de <num>XXIJ</num> ans ou
<lb/> environ, tesmoing, juré en la presence de Charlot Le
<lb/> Convers, le samedi <num>VIJe</num> jour de janvier, l'an mil <num>CCC</num> quatrevins
<lb/> et dix, qui le contredit, pour ce qu'il dit qu'il
<lb/> est son mal veuillant, et a envie sur lui, pour ce que il
<lb/> se maintient et gouverne honnestement et paisiblement,
<lb/> et qu'il est filleul du roy nostre sire, <abbr>etc.</abbr> .
<lb/> GUILLEMIN Le Fevre, varlet dudit Guillaume Haguenot,
<lb/> aagié de <num>XXIJ</num> ans ou environ, tesmoing, juré en la
<lb/> presence dudit Charlot, convers, l'an et le jour de samedi
<lb/> dessus diz, qui le contredit, pour ce que il dit que
<lb/> il est son hayneux et mal vueillant, et a envie sur lui,
<lb/> pour ce que il se maintient et gouverne honnestement,
<lb/> et qu'il est filleul du roy nostre sire; oy et examiné en
<lb/> l'absence dudit Charlot, et requis sur les fais de ladite
<lb/> rebriche cy-dessus escripte, le dimenche ensuïant, <num>VIIJe</num> jour
<lb/> de janvier l'an mil <num>CCCIIIJxx</num> et dix, dit et deppose par
<lb/> son serement que, six sepmaines a ou environ, autrement
<lb/> n'est record du propre jour, que après plusieurs parolles
<lb/> qui furent dites au soupper que lesdiz convers firent avec
<lb/> ledit Haguenot, en son hostel, ainsy que lui qui parle aloit
<lb/> et venoit par l'ostel en les servant de ce qui leur appartenoit
<lb/> à soupper, lesquelles parolles il n'entendi pas toutes,
<lb/> mais, entre icelles, il oy et entendi que ledit Charlot dist
<lb/> audit Loys que <abbr>mons.</abbr> de Thouraine n'auroit que mengier
<pb n="26"/>
<lb/> se le roy ne lui donnoit, et que iceli seigneur n'estoit que
<lb/> un putier et homme de neant. Et ledit Loys lui respondi
<lb/> qu'il estoit bien mestier que il eust autrement de quoy
<lb/> vivre. Et autre chose n'en scet.
<lb/> LE lundi <num>XVJe</num> jour dudit mois de janvier, l'an mil <num>CCCIIIJxx</num>
<lb/> et dix dessus dit, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Jehan Truquan, lieutenant dudit <abbr>mons.</abbr> le prevost; Beraut
<lb/> Brisson, esleu à Paris sur les aydes; Dreux d'Ars,
<lb/> auditeur; Martin Double, advocat du roy; Michel Marchant,
<lb/> Jaques du Bois, advocas en Chastellet; Jehan de
<lb/> Tuillieres, Miles de Rouvroy, Arnoul de Villiers, Robert
<lb/> de Tuillieres, Nicolas Chaon, Robert de Pacy, Hutin
<lb/> de Ruit et Gieffroy Le Goibe, examinateurs oudit
<lb/> Chastellet; fu veu et leu, mot après autre, l'enqueste et
<lb/> procès cy-dessus escript, par lequel lesdiz procureur du
<lb/> roy prisonnier avoient et ont voulu prendre droit. Après
<lb/> lesqueles choses ainsy faites, demandé fu par ledit <abbr>mons.</abbr>
<lb/> le prevost ausdiz presens conseilliers leurs advis et oppinions
<lb/> du jugement et droit qui estoit à faire entre le
<lb/> procureur du roy et ledit Charlot, prisonnier. Tous
<lb/> lesquelx, veu ladite enqueste et procès, consideré la matere,
<lb/> qui est moult grant, delibererent et furent d'oppinion
<lb/> que il estoit dignes et avoit desservy estre, pour
<lb/> les causes dessus dites, tourné ou pilory, la langue percée,
<lb/> et bany à tousjours du royaume de France, sur
<lb/> peine de la hart, et que audit lieu feust crié publiquement
<lb/> que pour aucunes parolles diffamatoires par ledit
<lb/> prisonnier dites d'aucuns nosseigneurs de France, icelli
<lb/> prisonnier a esté condempné et puny par la maniere que
<lb/> dit est. Oyes lesqueles oppinions et veu ladite enqueste,
<lb/> icelli prisonnier fu ad ce, par ledit <abbr>mons.</abbr> le prevost, condempné,
<lb/> et ledit jugement prononcié en la presence dudit
<lb/> prisonnier.
<pb n="27"/>
<lb/> LEQUEL jugement fu excecuté ledit lundi, <num>XVJe</num> jour de
<lb/> janvier, l'an dessus dit.
<lb/> <abbr>AL.</abbr> CACHEMARéE.
</p>
</div>
<div>
<head>PERRIN ALOYET.</head>
<p>
<lb/> L'AN DE GRACE mil trois cens quatrevins et dix, le
<lb/> lundi <num>XXIIJe</num> jour de janvier, par devant monseigneur
<lb/> le prevost, lui estant en jugement sur les quarreaux, presens
<lb/> maistres Jean Truquan, lieutenant dudit <abbr>mons.</abbr> le
<lb/> prevost; Dreux d'Ars, auditeur; Andrieu Le Preux, procureur
<lb/> du roy nostre sire ou Chastellet de Paris, Miles
<lb/> de Rouvroy, Ernoul de Villiers et Hutin de Ruit, examinateurs
<lb/> de par le roy nostre sire oudit Chastellet; fu
<lb/> fait venir et attaint Perrin Aloyet, charpentier, prisonnier
<lb/> detenu oudit Chastellet, pour souspeçon d'avoir mal
<lb/> prins et emblé un gobelet d'argent doré couvert, un
<lb/> autre gobelet doré sans couvercle, dix autres gobelez
<lb/> d'argent blanc, et cinq hannaps d'argent. Lequel prisonnier,
<lb/> sur ce juré aus sains Euvangiles de Dieu dire verité,
<lb/> et de tout ce qu'il lui seroit demandé par ledit <abbr>mons.</abbr> le
<lb/> prevost, dit et afferma par son serement qu'il est nez de
<lb/> la ville de Bucy, près de Soissons, en laquelle ville
<lb/> et pays d'environ il a aprins à mestier de charpentier, et
<lb/> y a gangnié sa vie le mieulx qu'il a peu et sceu; a ouvré
<lb/> aussy en la compaignie d'autres charpentiers en la ville
<lb/> de Soissons, et par especial en l'abbaye de Nostre-Dame
<lb/> de Soissons, puis six sepmaines ençà, continuelment, et
<lb/> jusques à vendredi derrenierement passé, que environ
<lb/> heure de vespres, pour ce qu'il avoit besoing et neccessité
<lb/> d'argent, requist à l'argentier d'icelle abbaye de
<pb n="28"/>
<lb/> Nostre-Dame de Soissons que, sur ce qu'il avoit gaignié
<lb/> et desservi, il lui volsist aidier de <num>VJ</num> <abbr>s.</abbr> . Lequel argentier
<lb/> n'en volt aucune chose faire; duquel reffus il qui parle fu
<lb/> moult courroucié et indigné, et, en ce courroux, il, par
<lb/> temptacion de l'ennemi, estant oudit vendredi, le soir,
<lb/> en la sale de l'abbesse dudit lieu de Nostre-Dame de Soissons,
<lb/> ainsy comme à heure de soupper, vit et apperceut
<lb/> que ladite vaisselle d'argent, de laquelle il a esté trouvé
<lb/> saisy, estoit mise et estendue sur le dreçoir de ladite
<lb/> sale, et que en icelle n'avoit aucune personne qui gardast
<lb/> icelle vaissele; et lors il qui parle, tempté comme dit est,
<lb/> print toute icelle vaissele estant sur ledit dreçoir, se parti
<lb/> d'icelle abbaye le plus tost qu'il pot, et au desceu des
<lb/> gens et serviteurs d'icelle madame l'abbesse, vint cedit
<lb/> jour de vendredi gesir à Pisseleu, et d'ilec alé et venu
<lb/> jusques en la ville de Paris, en laquele il arriva le jour
<lb/> d'yer, et exposa icelle vaissele en vente. Pour souspeçon
<lb/> d'avoir mal prinse laquele vaissele il fu admené prisonnier
<lb/> oudit Chastellet, ouquel il est encores detenu prisonnier.
<lb/> Et, ce fait, fu trait à part sur lesdiz quarreaux.
<lb/> APRèS lesqueles <supplied resp="#editor">choses</supplied> ainsy faites, demandé fu par
<lb/> ledit <abbr>mons.</abbr> le prevost ausdiz presens conseilliers leurs
<lb/> advis et oppinions comment il estoit bon de proceder
<lb/> contre ledit prisonnier. Tous lesquelx, veu l'estat d'iceli
<lb/> prisonnier, qui est homme honneste, non souffreteux ou
<lb/> indigent d'argent, parce qu'il est bien vestu et honnestement,
<lb/> la traïson par lui faite en l'ostel d'icelle abbaye de
<lb/> Nostre-Dame de Soissons, ouquel il estoit demourant, la
<lb/> valeur dudit larrecin par lui commis, qui est de la valeur
<lb/> de <num>L</num> frans et plus, delibererent et furent d'oppinion que
<lb/> l'en ne le povoit espargnier qu'il ne feust excecuté comme
<lb/> larron, et que comme tel il feust excecuté, c'est assavoir
<pb n="29"/>
<lb/> pendu. Ouyes lesqueles oppinions et veu ledit procès,
<lb/> ledit <abbr>mons.</abbr> le prevost condempna ad ce ledit prisonnier.
<lb/> LE samedi ensuïant, <num>XXVIIJe</num> jour dudit mois, par devant
<lb/> <abbr>mons.</abbr> le prevost, presens maistres Dreux d'Ars, lieutenant
<lb/> dudit <abbr>mons.</abbr> le prevost; Miles de Rouvroy, Ernoul
<lb/> de Villiers, Nicolas Bertin, Robert de Tuillieres, Hutin
<lb/> de Ruit et Gieffroy Le Goibe, examinateurs de par le
<lb/> roy nostre sire en son Chastellet de Paris; fu attaint et
<lb/> fait venir en jugement sur les quarreaux dudit Chastellet
<lb/> le dessus dit prisonnier Perrin Aloyet, auquel par ledit
<lb/> <abbr>mons.</abbr> le prevost, pour ce qu'il estoit venu à sa congnoissance
<lb/> par aucuns que ledit prisonnier n'estoit pas nez de
<lb/> la ville de Bucy, mais estoit du pays d'Arthois ou environ,
<lb/> si comme l'en disoit, fu demandé de son propre
<lb/> nom, lieu et nativité, et dont il estoit nez, et aussy que
<lb/> des larrecins dessus dittes et autres, s'aucunes en avoit
<lb/> faites, il deist verité. Lequel prisonnier, et par serement
<lb/> sur ce fait aus sains Euvangiles de Dieu, et en soy corrigant
<lb/> de la confession cy-dessus escripte, par lui autrefois
<lb/> faite, et qui lui fu leue mot après autre, dit et afferma
<lb/> qu'il estoit nez de la ville d'Esclusiers sur Somme, et
<lb/> qu'il estoit homme et compaignon seul, et desnué de
<lb/> femme et enfans, ne n'avoit oncques esté mariez; et
<lb/> quant estoit au larrecin par lui fait en ladite abbaye de
<lb/> Nostre-Dame de Soissons, continua et persevera en icelle,
<lb/> disant et affermant le contenu en icelle estre vray, et par
<lb/> lui avoir esté fait, commis et perpetré par la fourme et
<lb/> maniere qu'escript est cy-dessus; et tout ce que dit est
<lb/> congneut et confessa ledit prisonnier de sa pure et franche
<lb/> voulenté, et sans aucune force ou contrainte. Ouyes lesqueles
<lb/> confessions et continuacions faites par ledit prisonnier,
<lb/> icelli <abbr>mons.</abbr> le prevost, et en la presence dudit
<pb n="30"/>
<lb/> prisonnier, condempna icelli prisonnier à estre excecuté
<lb/> par la fourme et maniere que dit est.
<lb/> LEQUEL jugement fu excecuté ledit <num>XXVIIJe</num> jour, quatrevins
<lb/> et dix.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>PERRIN MAROSIER.</head>
<p>
<lb/> L'AN DE GRACE mil trois cens quatrevins et dix, le
<lb/> mardi <num>VIJe</num> jour de fevrier, par devant honorable
<lb/> homme et saige maistre Jehan Truquan, lieutenant de
<lb/> <abbr>mons.</abbr> le prevost, presens maistres Beraut Brisson, esleu
<lb/> à Paris sur le fait des aydes; Andrieu le Preux, procureur
<lb/> du roy; Nicolas Bertin, Gieffroi Le Goibe, examinateurs;
<lb/> Gobin de Pons, huissier du parlement, et Colin
<lb/> Brun, bourgois de Paris; fu fait venir et attaint en jugement
<lb/> sur les quarreaux du Chastellet Perrin Marosier,
<lb/> prisonnier detenu oudit Chastellet, à la requeste de Jehan
<lb/> de Vilaines et Guilemete, sa femme, demourans à Paris,
<lb/> oultre Petit-Pont, près de la place Maubert, en la rue
<lb/> des Raz, pour leur donner garantie de certains pos, pintes,
<lb/> plas et escueles d'estain, par lui et un autre homme en sa
<lb/> compaignie vendue ausdiz mariez la somme de deux frans,
<lb/> et laquele vaissele d'estain maistre Jean de Fontenoy, notaire
<lb/> du Chastellet, poursuit comme siennes, et signées
<lb/> et marchées à son nom et à celui de son closier, estant en
<lb/> la ville de Fontenoy, près Baignolet; en l'ostel duquel,
<lb/> et par nuit, icelle vaissele d'estain et autres biens
<pb n="31"/>
<lb/> plusieurs furent mal prins et emblez samedi derrenierement
<lb/> passé, ot huit jours ou environ; et aussy pour souspeçon
<lb/> qu'il n'ait mal prins et emblé un lit, lequel il exposoit
<lb/> aujourd'ui en vente ausdiz mariez, et duquel lit il
<lb/> fu trouvé saisy.
<lb/> Lequel prisonnier, sur ce interrogué, après ce qu'il ot
<lb/> juré aus sains Euvangiles de Dieu qu'il diroit verité des
<lb/> choses dessus dites, et autres, qui par ledit lieutenant lui
<lb/> seroient demandées, congneut et par serement qu'il est
<lb/> nez de la ville de Clisson, en Bretaigne, fils d'un homme
<lb/> de labour, et la plus grant partie de son temps a usé de
<lb/> labourer terres et vignes, jusques environ le derrenier
<lb/> voyage que le roy fist en Flandres, qu'il servi comme
<lb/> gros varlet un orfevre de Paris qui estoit serviteur de
<lb/> <abbr>mons.</abbr> de Coucy. Depuis lequel temps il a gaigné sa
<lb/> vie à labourer vignes et mener chevaux à Paris et ès villes
<lb/> voisines, sans ce que oncques jour de sa vie il feust accusé
<lb/> ou reprins de meffait quelconques. Et quant à ladite vaissele
<lb/> d'estain qui lui fu monstrée, dit et par serement que
<lb/> oncques ne la vit, ne icelle n'a vendue, bailliée ou engaigée
<lb/> en quelque maniere ausdiz mariez. Et quant audit
<lb/> lit par lui ce jour d'uy exposé en vente ausdiz mariez,
<lb/> verité est que, deux ans a ou environ, après ce que une
<lb/> sienne femme fu alée de vie à trespassement, et qu'il et
<lb/> les heritiers d'elle orent parti leurs biens ensamble, il qui
<pb n="32"/>
<lb/> parle ot à sa part iceli lit par lui exposé en vente ausdiz
<lb/> mariez; lequel dès lors il mist en garde en l'ostel Perrin
<lb/> Gaillart, voiturier par eaue, demourant en la Bucherie
<lb/> de Petit-Pont; et pour ce qu'il avoit besoing d'argent,
<lb/> avoit oudit jour d'ui prins iceli lit, et le voulu vendre
<lb/> ausdiz mariez; et pour souspeçon qu'il ne l'eust mal prins,
<lb/> fu emprisonné ou Chastellet, où il est encores de present.
<lb/> Requis s'il coucha oncques en l'ostel d'iceulx mariez, ne
<lb/> s'il les congnoist aucunement, dit que non, et de ce se
<lb/> rapporte au serement d'icelle femme.
<lb/> Laquele Guillemete, jurée sur ce de dire verité, dit et
<lb/> afferme par serement que la plainte cy-dessus, par elle et
<lb/> sondit mary faite, est vraye, et oultre que, environ deux
<lb/> jours paravant ce que ledit prisonnier lui vendist icelle
<lb/> vaissele d'estain, icelli prisonnier et un autre homme en sa
<lb/> compaignie avoient couché par deux nuys en leur hostel.
<lb/> APRèS lesqueles choses ainsy faites, demandé fu par
<lb/> ledit lieutenant aus conseilliers dessus diz leurs advis et
<lb/> oppinions qu'il estoit bon de faire dudit prisonnier. Tous
<lb/> lesquelx, veu l'estat dudit prisonnier, et qu'il est homme
<lb/> vacabonde, les variacions et denegacions cy-dessus escriptes,
<lb/> faites par ledit prisonnier, l'estat desdiz mariez, qui
<lb/> sont gens de bonne vie et renommée, la poursuite par
<lb/> eulx faite de la prinse d'iceli prisonnier, la cas et larrecin
<lb/> advenu audit lieu de Fontenoy, par la depposicion dudit
<lb/> maistre Jehan de Fontenay, la povreté d'iceli prisonnier,
<lb/> et qu'il n'est pas vraysamblable, pour sa povreté, qu'il
<lb/> eust tant gardé à vendre le lit dessus dit, ce aussy que
<lb/> par Jehan Raimbaut et Jehan Gazeau, sergens à verge du
<lb/> Chastellet de Paris, qui, du commandement dudit lieutenant,
<lb/> ont esté en la Bucherie de Petit-Pont, pour savoir
<lb/> se l'en pourroit trouver ou oyr nouvelles dudit voiturier
<lb/> d'eau, a esté rapporté que de sa personne l'en n'a aucune
<lb/> congnoissance en la rue de la Bucherie de Petit-Pont,
<pb n="33"/>
<lb/> delibererent et furent d'oppinion que pour savoir par sa
<lb/> bouche la verité des crimes et accusacions dessus dites,
<lb/> ledit prisonnier feust mis à question. Oyes lesqueles oppinions,
<lb/> ledit lieutenant condempna ad ce ledit prisonnier.
<lb/> EN enterinant lequel jugement, iceli prisonnier fu de
<lb/> rechief fait venir en jugement sur lesdiz quarreaux, en
<lb/> la presence dudit lieutenant et autres conseilliers, et par
<lb/> icelli lieutenant li fu dit que desdites accusacions contre
<lb/> lui proposées il deist verité, ou l'en lui feroit par sa bouche
<lb/> et à force dire. Et pour ce que autre chose que dit
<lb/> est ne volt congnoistre qui lui portast prejudice, fu fait
<lb/> despouillier tout nu, mis, lié et estendu à la question sur
<lb/> le petit tresteau, et, assez tost après ce que l'en ot jetté
<lb/> un petit d'eaue sur lui, requist instanment que l'en le
<lb/> meist jus d'icelle question, et il diroit verité desdites
<lb/> accusacions contre lui faites, qui sont vrayes, et d'autres
<lb/> plusieurs crimes et larrecins par lui faiz, commis et perpetrez.
<lb/> Si fu deslié et mis jus d'icelle question, et mené
<lb/> chauffer en la cuisine en la maniere acoustumée.
<lb/> HORS de laquele question et de toutes autres, et sans
<lb/> force aucune, après ce que ledit prisonnier ot de rechief
<lb/> juré aus sains Euvangiles de Dieu qu'il diroit verité des
<lb/> choses dessus dites en ladite cuisine, et, en après, en
<lb/> jugement sur lesdiz quarreaux en la presence desdiz conseilliers,
<lb/> et en soy corrigant des denegacions et confessions
<lb/> cy-dessus escriptes, par lui faites, congneut et confessa
<lb/> que samedi derrenierement passé, ot huit jours, de
<lb/> nuit, lui et un homme hault et camus, appellé Mathelart,
<lb/> demourant en la ville d'Argentueil, eulx pour lors estans
<lb/> en la ville de Fontenay lez Baigneux, fu requis par
<pb n="34"/>
<lb/> iceli Mathelart d'aler avec lui en un hostel estant en
<lb/> icelle ville de Fontenay, pour lui aidier à faire certaine
<lb/> chose qu'il y avoit à faire, laquele iceli Mathelart ne lui
<lb/> desclaira lors aucunement; et dit que paravant cedit jour
<lb/> et heure, il n'avoit esté en ladite ville de Fontenay. à la
<lb/> requeste duquel Mathelart il ala auprès d'un hostel d'icelle
<lb/> ville, et lors iceli Mathelart et lui qui parle rompirent
<lb/> un huis dudit hostel, qui estoit de moilon et de terre,
<lb/> par lequel huys ledit Mathelart entra oudit hostel, et lui
<lb/> qui parle demoura au dehors dudit huys, et, assez tost
<lb/> après ce, ledit Mathelart vint à lui qui parle, et apporta
<lb/> avec soy certaine vaissele d'estain, comme pos, plas,
<lb/> pintes et escueles d'estain, un mantel de drap de brunete,
<lb/> une nappe et une touaille, avec plusieurs hoes et besches.
<lb/> Tous lesquieulx biens ainsy mis au dehors d'icelli hostel,
<lb/> lesdiz Mathelart et lui qui parle apporterent tout à Paris
<lb/> et vendirent ce que dit est, c'est assavoir: le mantel à
<lb/> un sergent du roy nommé Jaquemin Guedon, demourant
<lb/> au coing de Beaubourc, en la rue Simon Le Franc, la
<lb/> somme de <num>XX</num> <abbr>s.</abbr>; ladite vaissele d'estain à Jehan de Vilaines
<lb/> et Guillemete, sa femme, avec ladite nappe et touaille, la
<lb/> somme de <num>XL</num> <abbr>s.</abbr> <abbr>t.</abbr>, dont il ot la moitié, et le residu burent
<lb/> et mengierent ensamble.
<lb/> Congneut avec ce, que en la sepmaine derrenierement
<lb/> passée, autrement du jour n'est record, lui et ledit Mathelart
<lb/> estans en la ville de Villeneufve le Roy, et alans
<lb/> de nuit par icelle ville, fu par ledit Mathelart veu et
<lb/> advisé une fenestre d'un hostel d'icelle ville, de l'enseigne
<lb/> duquel il n'est record, qui estoit ouverte. Lequel Mathelart
<lb/> dist lors à lui qui parle qu'il savoit bien les estres
<lb/> dudit hostel, et qu'il y avoit moult de biens, et que,
<lb/> comment qu'il feust, il y vouloit aler, et en icelli hostel
<lb/> entrer par ladite fenestre. Lesqueles parolles ainsy dites
<lb/> par ledit Mathelart, ilz regarderent par où l'en porroit
<lb/> monter oudit hostel, et adviserent auprès d'eulx que il y
<pb n="35"/>
<lb/> avoit un long chevron de bois, par le moyen et aide
<lb/> duquel chevron iceli Mathelart monta oudit hostel par
<lb/> ladite fenestre, ouquel hostel icelli Mathelart print un
<lb/> lit et trois couvertures, lesqueles il jetta enmy la rue par
<lb/> ladite fenestre, et le recueilly il qui parle. Et après ce
<lb/> que ledit Mathelart fu descendu de ladite fenestre, il qui
<lb/> parle, ensamble ledit Mathelart, prindrent et chargerent
<lb/> sur eulx iceulx lit et couvertures, et les apporterent en
<lb/> la ville de Paloisel pour les vendre; et en icelle ville
<lb/> fu ledit lit vendu, par ledit Mathelart, la somme de deux
<lb/> frans. Et ainsy comme il vouloit vendre lesdites trois
<lb/> couvertures, fu icelli Mathelart prins et emprisonné par
<lb/> la justice du lieu de Paloisel, pour souspeçon qu'il n'eust
<lb/> mal prins iceulx biens ainsy par eulx apportez. Et lui qui
<lb/> parle, veant la prinse dudit Mathelart, se absenta, pour
<lb/> paour qu'il ot qu'il ne feust samblablement emprisonné.
<lb/> Et dit que samblablement il monta en ladite chambre
<lb/> par ledit chevron, et ayda à apporter iceulx couste et
<lb/> <num>IIJ</num> couvertures.
<lb/> Congneut aussy que, la nuit passée, il estant logiez en
<lb/> l'ostel Guillot Fouquaut, son sire, demourant à Gentilly,
<lb/> au partir qu'il a aujourd'uy matin fait dudit hostel, a prins
<lb/> en icelli hostel le lit et traversain duquel il a esté trouvé
<lb/> saisy oujourd'ui.
<lb/> Congneut avec ce, il qui parle, que, un an a ou environ,
<lb/> ainsy qu'il estoit varlet servant en la ville de Yenville
<lb/> en Beausse, et menoit les chevaulx d'un homme
<lb/> d'icelle ville duquel il ne scet le nom, tempté de l'ennemi,
<lb/> print un des chevaulx dudit homme, qui povoit
<lb/> valoir environ <num>VIIJ</num> frans, lequel il admena à Paris; et, lui
<lb/> estant illec, fu icelli cheval, par aucuns des gens d'icelle
<lb/> ville, recognu; et, pour doubte et paour qu'il qui
<lb/> parle ot que l'en ne le feist pour ce emprisonner, rendi
<pb n="36"/>
<lb/> icelli cheval, afin qu'il feust ramené en l'ostel de sondit
<lb/> maistre.
<lb/> Cogneut oultre, il qui parle, que lui estant ou voyage
<lb/> de Flandres derrenierement fait par le roy nostre sire, en
<lb/> la compaignie et service d'un orfevre qui est famillier
<lb/> <abbr>mons.</abbr> de Coucy, nommé Henriet, ayant vestu une
<lb/> cote de fer à lui bailliée par ledit Henriet, se parti dudit
<lb/> pays de Flandres sans le sceu ou congié dudit Henriet,
<lb/> son maistre, et avec soy en admena un des chevaulx dudit
<lb/> Henriet, qui estoit de poil gris, et en la valeur de
<lb/> <num>XX</num> frans ou environ; lequel cheval il qui parle vendi,
<lb/> en ville de Rouen, la somme de <num>XV</num> frans; et, icelle somme
<lb/> par lui receue, il s'en ala en la ville de Gamaches en
<lb/> Pontieu, là où il fu illec emprisonné, pour certaines
<lb/> noise et debat qu'il ot à un compaignon d'icelle ville; et
<lb/> lors perdi ladite cotte de fer.
<lb/> Dit avec ce, que dix ans a ou environ, lui demourant
<lb/> en la ville de la Rochele, en l'ostel Thomas Brouart, mal
<lb/> print et embla à icelli Thomas, lequel il servoit comme
<lb/> varlet, un cheval de poil bail, lequel il qui parle admena
<lb/> en la ville de Chartres, et illec le vendi la somme de
<lb/> <num>XVJ</num> frans.
<lb/> Item, congneut que lui et un nommé Perrin Le Gendre,
<lb/> varlet vigneron, né de la ville d'Orleans, eulx estans
<lb/> en la ville de Louvres en Parisy, et alans de nuit par
<lb/> icelle ville, entrerent en un hostel d'icelle ville par une
<lb/> fenestre, laquele ledit Perrin rompy. Les estres duquel
<lb/> hostel icelli Gendre savoit bien, parce qu'il avoit esté
<lb/> longtemps serviteur dudit hostel et mené les chevaulx
<lb/> de leans. Et eulx estans en icellui, rompirent une huche
<lb/> qui estoit auprès de la chambre dudit hostel, et en icelle
<pb n="37"/>
<lb/> huche prindrent la somme de cinq frans qui estoient en
<lb/> icelle, et tout en menue monnoye; et dit qu'il n'en ot
<lb/> oncques denier à son prouffit, mais il ayda à despendre
<lb/> icelli argent.
<lb/> Item, confessa que, deux ans a ou environ, lui, feu
<lb/> Jehan Le Brun, excecuté pour ses demerites, et un
<lb/> nommé Thierry, lequel est un fort larron, murdrier, ainsy
<lb/> qu'ilz aloient à Senliz et ou pays d'environ, pour embler
<lb/> ce qu'ilz eussent peu, trouverent, au-dessus de la ville
<lb/> de Louvres, un homme qui menoit sel sur un cheval,
<lb/> lequel homme ilz assaillirent, et à icellui donnerent, c'est
<lb/> assavoir: il qui parle un coup de baston sur la teste, et
<lb/> des autres il ne se recorde de quoy il fu feru, tant que
<lb/> des coups qu'il receupt il chey à terre, et croit qu'il moru
<lb/> en la place, mais de ce n'est pas acertené, pour ce que il
<lb/> convint que hastivement ilz se partissent de la place où
<lb/> ilz firent ce que dit est. Et dist que sur ledit homme ilz
<lb/> ne trouverent que trois ou quatre blans, que ilz prindrent,
<lb/> et aussy le cheval d'icelli enmenerent de ladite
<lb/> place en la ville de Mente, en laquelle ilz le vendirent
<lb/> trois frans, qui illec furent despencez entre eulx.
<lb/> Item, confessa que lui et les dessus nommez, en alant
<lb/> audit temps en la ville de Rouen, encontrerent, entre
<lb/> Mente et Meurlant, un homme sur un cheval, sur
<lb/> lequel homme ilz trouverent onze frans, dont les sept
<lb/> estoient en or, lesquieulx furent partiz entre eulx. Et dist
<lb/> que ledit cheval ilz ne emblerent point audit homme,
<lb/> pour ce qu'il estoit de petit pris et ne se povoit aidier.
<lb/> Item, confessa que, un an a ou environ, lui, lesdiz
<lb/> Mathelart, Thierry, Perrin Le Gendre et un nommé
<lb/> Yvonnet, qui est Bourguignon, grant et gros homme
<pb n="38"/>
<lb/> vacabonde, court vestu de noir de mantel et houppelande,
<lb/> repairant à Saint-Mor des Fossez et au pont de
<lb/> Charenton, prindrent et emblerent de nuit, en la ville
<lb/> de Baignolet, ne scet en quel hostel, une bouteille de
<lb/> cuir et cinq escueles d'estain, qu'ilz vendirent, ne scet
<lb/> combien, à Paris, à une femme de Lorraine, demourant
<lb/> en rue Nuefve Saint-Merry.
<lb/> Item, confessa que, en esté derrenierement passé, lui
<lb/> qui parle, lesdiz Mathelart et Gendre, furent en la ville
<lb/> d'Enthoigny, en laquelle ilz prindrent deux plas, <num>IIJ</num>
<lb/> ou <num>IIIJ</num> escueles, qu'ilz vendirent depuis, à ladite femme,
<lb/> <num>XIJ</num> <abbr>s.</abbr> parisis.
<lb/> Item, confessa que un nommé Berville, de Molignon,
<lb/> homme marié, vigneron et boscheron, et Jehannin Millessant,
<lb/> de Saint-Leu de Taverny, sont larrons, si comme
<lb/> l'en dit, et que ledit Millessant a prins et emblé une jument
<lb/> ès bois de Franconville.
<lb/> Item, dist, il qui parle, que avecques ledit Jehan Le
<lb/> Brun il se acompaigna deux ans ou environ par le moyen
<lb/> du dessus nommé Thierry, qui ouvroit lors avecques lui
<lb/> à servir les maçons à Saint-Martin des Champs, à Paris.
<lb/> LE samedi, <num>XJe</num> jour dudit mois de fevrier, l'an dessus
<lb/> dit, presens <abbr>mons.</abbr> le prevost, messire Baudes de Vauvillier,
<lb/> chevalier du guet; maistres Dreue d'Ars, lieutenant
<lb/> dudit <abbr>mons.</abbr> le prevost; Andrieu Le Preux, procureur
<lb/> du roy; Miles de Rouvroy, Arnoul de Villiers, Nicolas
<lb/> Bertin, Robert de Tuillieres, Hutin de Ruit et Gieffroy
<lb/> Le Goibe, examinateurs ou Chastellet; fu attaint et fait
<lb/> venir en jugement sur les quarreaux dudit Chastellet le
<lb/> dessus dit prisonnier Perrin Marosier, lequel, après ce
<lb/> qu'il ot juré aus sains Euvangiles de Dieu dire verité,
<lb/> cognut et afferma par son serement <supplied resp="#editor">que</supplied> les confessions
<pb n="39"/>
<lb/> cy-dessus escriptes, par lui autresfois faites, estoient vrayes
<lb/> par la fourme et maniere que escriptes sont cy-dessus,
<lb/> qui lui furent leues mot après autre, et en icelles, sans
<lb/> aucune force ou contrainte, continua et persevera. Et,
<lb/> ce fait, demandé fu par ledit <abbr>mons.</abbr> le prevost ausdiz
<lb/> conseilliers leurs advis et oppinions qu'il estoit bon de
<lb/> faire dudit prisonnier. Tous lesquelx, veues lesdites confessions,
<lb/> perseveracions et continuacions par lui faites,
<lb/> la multiplicacion d'iceulx larrecins et aguez par lui faiz,
<lb/> et l'estat d'icelli, furent d'oppinion que l'en ne le povoit
<lb/> espargnier qu'il ne feust excecuté comme larron, et qu'il
<lb/> estoit un très-fort larron. Ouyes lesqueles oppinions et
<lb/> veu ce present procès, ledit <abbr>mons.</abbr> le prevost condempna
<lb/> icelli Perrin Marrosier à estre pendu comme larron, et
<lb/> icellui jugement prononça en la presence dudit prisonnier.
<lb/> APRèS lequel jugement cy-dessus escript, fait et donné
<lb/> contre ledit Perrin Marosier, veant qu'il estoit sur la fin
<lb/> de ses jours, et pour le salut de l'arme de lui, et en soy
<lb/> confessant des crimes par lui fais, et augmentant lesdites
<lb/> confessions par lui faites, et sans aucune force et contrainte,
<lb/> mais lui sur ce bien advisié, et que de rechief
<lb/> il ot juré aus sains Euvangiles de Dieu dire verité, cogneut
<lb/> et confessa que au temps qu'il estoit varlet et serviteur
<lb/> dudit Thomas Brouart, et demourant avec lui
<lb/> audit lieu de la Rochele, et que sondit maistre le menoit
<lb/> par le pays et chevauchoit avec lui, il qui parle, oudit
<lb/> temps, et tempté de l'anemi, mal print en la male d'icelui
<lb/> son maistre deux tasses d'argent qui y estoient, lesqueles
<lb/> il vendi en la ville de Marant, oudit pays de la Rochele,
<lb/> la somme de quatre frans.
<lb/> Item, cognut que, au temps que feu <abbr>mons.</abbr> d'Anjou
<pb n="40"/>
<lb/> estoit en la compaignie du roy en la ville de Compiengne,
<lb/> et paravant ce qu'il alast ou voyage d'Ytalie, estant
<lb/> ou service dudit Thomas Brouart en icelle ville, et logiez,
<lb/> lui et un escuïer d'escuierie dudit seigneur, tout en une
<lb/> hostelerie et une chambre, et que plusieurs fois il ot veu
<lb/> que ledit escuïer portoit une sainture couvertes de pelles
<lb/> semez, à boucle et mordant d'argent, et quant il ne la
<lb/> portoit, il mettoit icelle en sa male, saichant ycelli escuïer
<lb/> estre alez devers ledit <abbr>mons.</abbr> d'Anjou, et regardant que
<lb/> en icelle chambre n'avoit que lui seul, tempté de l'ennemi,
<lb/> et veant que icelle male estoit ouverte, print en
<lb/> icelle ladite sainture semée de pelles, à toute laquelle il
<lb/> s'en ala d'icelle ville de Compiengne, et parti sans le sceu
<lb/> et congié dudit Broart, son maistre; et icelle sainture
<lb/> porta en la ville d'Angers, et illec la vendi la somme de
<lb/> trois ou quatre frans, n'est record lequel.
<lb/> Item, cogneut que au temps que le feu fu en l'abbaye
<lb/> de Chaliz, près de la ville de Senliz, et que par l'abbé
<lb/> dudit lieu, auquel pour lors il estoit varlet, lui fu commandé
<lb/> qu'il alast en ladite ville de Senliz pour faire certaines
<lb/> besoingnes qu'il lui avoit enchargées de faire, et
<lb/> que, du commandement dudit abbé, il ot prins un petit
<pb n="41"/>
<lb/> cheval de poil gris qui pour lors povoit valoir huit ou
<lb/> nuef frans, il qui deppose, lui veant seul aus champs,
<lb/> print son chemin en venant tout droit en la ville de
<lb/> Chartres, et illec vendi ledit cheval en plain marchié,
<lb/> n'est record à qui, ne combien, ou somme d'argent il en
<lb/> receupt.
<lb/> Item, cogneut que en s'en venant du pays de Flandres,
<lb/> ou penultime voyage fait par le roy nostre sire oudit
<lb/> pays, et comme il estoit environ la ville de Nogent
<lb/> le Retrou ou Perche, mal print, ès prez d'icelle ville,
<lb/> une jument qui paissoit herbe, laquelle il mena et vendi,
<lb/> en la ville d'Angiers, environ la somme de <num>XX</num> <abbr>s.</abbr> <abbr>par.</abbr> .
<lb/> Item, cogneut que en aoust derrenierement passé, lui,
<lb/> lesdiz Mathelart et Thierry, qui est homme de petite
<lb/> fourme, et né de la ville de Langres, si comme il lui a
<lb/> oy confesser, en alant de Paris à Villeneufve Saint-George,
<lb/> trouverent d'aventure et par jour, environ heure
<lb/> de prime, un compaignon qui aloit son chemin, auquel
<lb/> ilz distrent qu'il leur baillast de son argent, ou ilz le batroyent;
<lb/> lequel compaignon, pour doubte et paour qu'il
<lb/> ot d'iceulx, leur bailla et trait de sa bourse un franc en
<lb/> or, et environ <num>XV</num> <abbr>s.</abbr> en menue monnoye, qu'il avoit,
<lb/> lequel argent ilz departirent entre eulx, et en ot chascun
<lb/> sa part.
<lb/> Item, cogneut que, lui et ledit Thierry, environ le
<lb/> temps de vendenges derrenierement passées, et à un
<lb/> point du jour, alerent au pont d'Enthoigny, en entencion
<lb/> et voulenté que se aucun homme passoit par illec, qu'ilz
<lb/> eussent de son argent, et pour le desrober; et eulx estans
<lb/> illec, passa par devant un marchant qui menoit sur un
<lb/> cheval fruit pour vendre à Paris, auquel homme de sa
<pb n="42"/>
<lb/> tasse ilz osterent <num>XIJ</num> <abbr>s.</abbr> <abbr>paris.</abbr> . Et en ce temps, ledit Mathelart,
<lb/> et aussy Le Gendre dessus nommé, estoient alez
<lb/> vers Clissy la Garenne, pour samblablement desrober
<lb/> ceulx qui passeroient par illec, afin d'avoir et recouvrer
<lb/> argent, si comme eulx quatre avoient, la nuit precedente,
<lb/> dit li uns à l'autre au soupper que fait avoient à Saint-Marcel,
<lb/> près Paris.
<lb/> Item, cogneut que, cinq ans a ou environ, lui qui
<lb/> parle et ledit Mathelart estans logiez ensamble en la ville
<lb/> de Vernon, en l'ostel où pend l'enseigne de la Fleur de
<lb/> Lis, au partir un bien matin qu'ilz firent dudit hostel, et
<lb/> d'un commun assentement, il qui parle print oudit hostel
<lb/> deux houppelandes sengles et courtes, l'une de drap gris,
<lb/> et l'autre n'est record de la couleur, tout à usaige d'omme;
<lb/> toutes lesqueles deux houppelandes il qui parle vesti
<lb/> soubz une de ses houpelandes; et eulx estans hors d'icelle
<lb/> ville de Vernon, un chascun d'eulx ot une desdites houppelandes,
<lb/> lesqueles ilz ont usées à vestir.
<lb/> Item, cogneut que, un pou paravant ce que ledit Mathelart
<lb/> fu emprisonné la derreniere fois ou Chastellet, et
<lb/> avant ceste presente prinse, il qui parle et ledit Mathelart
<lb/> estans en la ville d'Enthoigny, fu par icelli Mathelart
<lb/> veu et advisé une fenestre qui estoit ouverte en une maison
<lb/> d'icelle ville, par laquelle fenestre, à l'ayde de lui
<lb/> qui parle, icelli Mathelart entra dedens ledit hostel, et,
<lb/> lui estant dedens icellui, ouvry à lui qui parle l'uys dudit
<lb/> hostel, et eulx estans en ycellui, prindrent illec plusieurs
<lb/> pos, plas, pintes et escueles d'estain, avec une ou
<lb/> deux pailes d'arain, chauderon et pot de cuivre. Tous
<lb/> lesquelx biens ilz apporterent au dehors dudit hostel, et
<lb/> ladite vaissele de cuivre musserent en un buisson assez
<lb/> près de l'ostel ainsy par eulx desrobé; ne oncques puis
<lb/> il qui parle n'en ot prouffit aucun, et ne scet s'ilz furent
<lb/> perduz ou non; et ladite vaissele d'estain ilz apporterent
<lb/> et vendirent à Paris, à une femme nommée Phelipote,
<pb n="43"/>
<lb/> devant l'ostel de ladite Lorraine, en la rue Saint-Martin,
<lb/> n'est record quele somme d'argent, mais tout ce qu'ilz
<lb/> en orent d'argent ilz burent et mengierent ensamble.
<lb/> Item, cogneut que, trois ou quatre ans a ou environ,
<lb/> pour ce qu'il et Pasquier Corpin, vigneron, demourant
<lb/> à Olivet, près de la ville d'Orliens, furent souspeçonnez
<lb/> d'avoir prins à force une fillete pour lors demourant en
<lb/> la ville de Saint-Marcel lez Paris, et par maistre Jehan
<lb/> Truquan poursuys pour les vouloir emprisonner, et que
<lb/> contre ledit maistre Jehan et ses aydes ilz se mistrent à
<lb/> defense, furent appellez à trois briefs jours, et, par leurs
<lb/> contumaces et deffaux, bany du royaume, toutesvoyes il
<lb/> prent sur Dieu et sur l'arme de lui que à la prinse ou
<lb/> efforcement d'icelle femme il ne fu saichant, faisant ou
<lb/> consentant aucunement. Et, ce fait, fu mené à son derrenier
<lb/> tourment, et illec fini ses jours.
<lb/> LEQUEL jugement fu excecuté le samedi <num>XJe</num> jour de
<lb/> fevrier mil trois cens quatrevins et dix.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>SALMON DE BARSELONNE,
<lb/> JUIF, ET EN APRèS CONVERS.</head>
<p>
<lb/> L'AN DE GRACE mil <num>CCCIIIJxx</num> et dix, le samedi <num>XXVe</num> jour
<lb/> de fevrier, par devant <abbr>mons.</abbr> le prevost, lui estant en
<lb/> jugement sur les quarreaux, presens honnorables hommes
<lb/> et saiges maistres Jehan Truquam, lieutenant dudit <abbr>mons.</abbr>
<lb/> le prevost; Dreux d'Ars, auditeur; Martin Double, advocat
<lb/> du roy; Oudart de Monchauvet, advocat ou Chastellet;
<lb/> Arnoul de Villiers, Nicolas Bertin et Gieffroy Le
<pb n="44"/>
<lb/> Goibe, examinateurs de par le roy nostre sire en son
<lb/> Chastellet de Paris, furent attains et fait venir chascun separéement
<lb/> Joesne d'Espaigne et Salmon de Barselonne,
<lb/> juifs, prisonniers detenus oudit Chastellet, accusez et
<lb/> souspeçonnez d'avoir mal prins et emblé une bourse de
<lb/> cuir nuefve, du pris de <num>XVJ</num> <abbr>s.</abbr>, à l'estal de Jehan Le Fevre,
<lb/> boursier, demourant devant le Palais, et aussy pour ce
<lb/> qu'ilz se sont efforciez de prendre plusieurs anneaulx
<lb/> d'argent dorez à l'estal Perrin Mahiet, et une sainture
<lb/> d'argent à l'estal Jehan Boucher. Lesquieulx, après ce
<lb/> qu'ilz orent esté fait jurer en leur loy, en mettant la main
<lb/> sur la teste, qu'ilz diroient verité des choses qui leur
<lb/> seroient demandées, cogneurent et confesserent, c'est
<lb/> assavoir ledit Joesne, qu'il est nez du païs d'Espaigne,
<lb/> duquel il s'est partiz par povreté, et est venuz demourer
<lb/> ou royaume de France puis un an a, pour avoir sa vie à
<lb/> servir les juifs au mieulx qu'il eust peu et sceu. Et dit,
<lb/> sur ce requis, que les deux anneaulx d'argent dorez dont
<lb/> il fu trouvé saisy, il a achetez, puis huit jours ençà, en
<lb/> la mercerie du Palais, la somme de <num>IIJ</num> <abbr>s.</abbr> <abbr>par.</abbr>; et quant
<lb/> aus autres accusacions contre lui faites, cy-dessus escriptes,
<lb/> verité est qu'il a esté, puis ledit temps, ès halles et
<lb/> en la mercerie du Palais, barguigner des bourses et
<lb/> anneaulx, mais qu'il ait icelles prinses ou emblées, il n'en
<pb n="45"/>
<lb/> est riens. Et pour ce que autre chose ne volt congnoistre,
<lb/> fu fait mettre et traire à part sur lesdiz quarreaulx. Et
<lb/> ledit Salemon dit qu'il est nez du pays de Arragon, cousturier,
<lb/> qui a gaignié sa vie audit mestier le plus qu'il a
<lb/> peu et sceu. Et dit que, puis un mois ençà, il s'est accompaigniez
<lb/> dudit Joesne en la ville de Chartres, et d'illec
<lb/> sont venus ensamble à Paris veoir les autres juifs, afin
<lb/> d'avoir leur vivre le mieulx qu'ilz pourroyent.
<lb/> Dit aussy que durant le temps qu'ilz ont esté ensamble
<lb/> pour leur vivre, ilz ont eu par plusieurs et diverses fois,
<lb/> des juifs de Paris et de Chartres, une fois <num>IIIJ</num> <abbr>s.</abbr>, et l'autre
<lb/> <num>VJ.</num>; et que dudit argent, eulx cuidans leur en retourner
<lb/> en leurs pays, alerent ès Champeaux de Paris, et aussy
<lb/> ou Palais à Paris, pour vouloir acheter des bourses, saintures
<lb/> et anneaux, pour porter en leur pays, et donner à
<lb/> aucuns de leurs amis ou pays; et vit, lui qui parle, que
<lb/> ledit Joesne acheta en la mercerie du Palais deux anneaux
<lb/> d'argent dorez; mais il ne sera jà sceu ne trouvé qu'il
<lb/> qui parle prenist d'iceulx anneaux, bourses ou saintures
<lb/> aucunes, et nye les accusacions cy-dessus contre lui proposées.
<lb/> Et, pour ce, fu fait mettre à part sur lesdiz
<lb/> quarreaux.
<lb/> APRèS lesqueles choses ainsy faites, demandé fu par
<lb/> ledit <abbr>mons.</abbr> le prevost ausdiz presens conseilliers leurs
<lb/> advis et oppinions comment il estoit bon de proceder
<lb/> contre lesdiz juifs. Tous lesquieulx, veu l'estat d'iceulx,
<lb/> qui sont vacabons, les denegacions et confessions par eulx
<lb/> faites, et les accusacions dont ilz sont trouvez coulpables,
<lb/> par l'informacion faite sur lesdites accusacions par
<lb/> maistre Gieffroy Le Goibe, examinateur oudit Chastellet;
<lb/> attendu la quantité des larrecins et qualité dont ilz sont
<lb/> souspeçonnez; delibererent et furent d'oppinion que,
<lb/> pour savoir par leurs bouches la verité desdites accusacions,
<lb/> ilz feussent mis à question. Oyes lesqueles oppinions,
<pb n="46"/>
<lb/> et veu l'informacion dessus dite, ledit <abbr>mons.</abbr> le
<lb/> prevost condempna ad ce lesdiz juifs.
<lb/> EN enterinant et acomplissant lequel jugement, et en
<lb/> la presence des dessus diz, ledit Salemon de Barselonne,
<lb/> juif, fu de rechief fait venir en jugement sur les quarreaux,
<lb/> et par ledit <abbr>mons.</abbr> le prevost lui fu dit que desdites
<lb/> accusacions contre lui imposées il deist verité, ou
<lb/> l'en lui feroit dire par sa bouche et à force. Et pour ce
<lb/> que autre chose ne volt congnoistre que dit est, fu mis
<lb/> à question sur le petit tresteau, et incontinent requist que
<lb/> hors d'icelle question l'en le meist, et il diroit verité. Si
<lb/> fu mis hors d'icelle question, mené choffer en la cuisine
<lb/> en la maniere acoustumée, et illec, sans aucune force,
<lb/> cogneut et confessa qu'il estoit et est verité que, lui
<lb/> present, Joesne d'Espaigne, juif, print et embla en la
<lb/> mercerie du Palais, puis huit jours ençà ou environ, une
<lb/> bourse de soye et deux anneaux d'argent dorez, qu'il qui
<lb/> parle a cy-dessus tesmoignié et affermé avoir esté present
<lb/> quant il acheta icelles.
<lb/> Cogneut aussy que, puis huit jours ençà, il estant à
<lb/> Paris, en l'ostel d'un juif du nom duquel il n'est de present
<lb/> record, mal print oudit hostel une houpelande courte et
<lb/> sengle, à usaige d'omme, de drap de muscle, laquele houppelande
<lb/> il vendi, ce jour mesmes, à un homme chrestien
<lb/> du nom duquel il n'est record, la somme de <num>XIJ</num> <abbr>s.</abbr> <abbr>par.</abbr> .
<lb/> LE lundi <num>XXVIJe</num> jour dudit mois de fevrier, par devant
<lb/> maistre Jehan Truquan, lieutenant, en la presence de
<lb/> maistre Dreue d'Ars, auditeur; maistres Nicolas Bertin,
<lb/> Gieffroy Le Goibe et Hutin de Ruit, examinateurs; fu
<lb/> attaint et admené en jugement sur les carreaux oudit
<lb/> Chastellet le dessus nommé Salmon de Barselonne, juif,
<lb/> et par serement fait en sa loy fu de rechief examiné, en
<lb/> lui disant que plainement il deist la verité, ou autrement
<pb n="47"/>
<lb/> l'en lui feroit dire par sa bouche, comme autrefois lui
<lb/> avoit esté dit. Lequel Salmon, juif, cognut et confessa,
<lb/> oultre ce que dessus avoit dit et confessé, que <num>IIJ</num> mois
<lb/> avoit ou environ, ou content de ce que un juif du nom
<lb/> duquel il ne se recorde, demourant à Trevou, ne lui vouloit
<lb/> païer <num>XIJ</num> <abbr>d.</abbr> qu'il lui devoit, il print et embla à icellui
<lb/> juif un mantel, par lui vendu <num>XIJ</num> <abbr>s.</abbr> <abbr>par.</abbr> en laditte ville.
<lb/> Item, confessa que, deux mois a ou environ, il print
<lb/> et embla chez un autre juif demourant à Dijon unes
<lb/> chausses de camelin, qu'il a depuis usées.
<lb/> Item, confessa que, six sepmaines a, en la ville de Prouvins,
<lb/> il print et embla, chez un chrestien qu'il ne congnoissoit
<lb/> ne ne congnoist une courte houppelande de
<lb/> drap gris, fourrée ne scet de quele penne, laquele il
<lb/> vendi en ladite ville <num>IIIJ</num> <abbr>s.</abbr> <abbr>par.</abbr> .
<lb/> Item, confessa que, puis six jours a, il print et embla,
<lb/> en l'ostel d'un juif demourant à Paris, unes chausses
<lb/> bleues, lesqueles il vendi <num>XIJ</num> <abbr>d.</abbr>, ne scet à qui. Et plus
<lb/> ne autre chose ne voult confesser.
<lb/> POURQUOY icelli Salmon fu despoillié, lié et estandu à
<lb/> la question; et sitost qu'il ot un pou d'eaue sur le visaige,
<lb/> requist à grant instance qu'il feust mis hors d'icelle question,
<lb/> et il diroit et confesseroit la verité de tous les larrecins
<lb/> par lui faiz et commis. Laquelle requeste oye, ledit
<lb/> juif fu mis hors de ladite question, mené chauffer en la
<lb/> cuisine, en laquelle, après ce qu'il ot un pou varié, il dist
<lb/> et confessa ce qui s'ensuit, c'est assavoir: que, jeudi
<lb/> derrenierement passé, lui estant en la mercerie du Palais,
<lb/> en barguignant des denrrées, print et embla une bourse
<lb/> de cuir estoffée de soye à un marchant qu'il ne cognoissoit
<lb/> et ne congnoist, laquelle bourse, qui bien valoit
<lb/> <num>XIJ</num> ou <num>XVJ</num> <abbr>s.</abbr>, il porta et bailla à un juif demourant ou
<lb/> repairant à Paris, nommé Jouen Dany, lequel lui presta
<lb/> sur icelle bourse <num>VJ</num> <abbr>s.</abbr> .
<pb n="48"/>
<lb/> Item, confessa que, trois mois et demi a ou environ,
<lb/> il print et embla à Jacob le juif, demourant à
<lb/> Chambly en Savoye, une houppelande de marbré,
<lb/> laquele il vendi <num>XIJ</num> <abbr>s.</abbr> <abbr>par.</abbr> à un chrestien demourant en
<lb/> ladite ville.
<lb/> Item, confessa que, oudit temps, il print et embla à
<lb/> une juifve de ladite ville unes chausses de blanchet, lesquelles
<lb/> il usa.
<lb/> Item, confessa que, oudit temps, il print et embla à
<lb/> maistre Thoros, maistre de la loy des juifs, demourant
<lb/> en ladite ville de Chambly, une çainture d'argent, qui
<lb/> bien valoit <num>XL</num> <abbr>s.</abbr> <abbr>par.</abbr>, laquelle sainture il trouva sur la
<lb/> table dudit juif, et icelle lui rendi et restitua depuis,
<lb/> parmi un franc qu'il en ot et receupt lors dudit juif.
<lb/> Item, confessa que, six sepmaines a, lui estant en la
<lb/> ville de Dijon, il print et embla à Salmon de Bausmes,
<lb/> juif, demourant en ladite ville, une tasse d'argent du
<lb/> pris de <num>IIJ</num> frans, laquelle il vendi ledit pris à un orfevre
<lb/> de ladite ville.
<lb/> Item, dit que ladite sainture d'argent dudit maistre
<lb/> Thoros il vendi <num>IJ</num> frans ne scet à qui.
<lb/> Item, confessa que, <num>V</num> sepmaines a ou environ, en l'ostel
<lb/> d'un juif demourant à Troyes, lequel il ne congnoissoit
<lb/> ne ne congnoist, il print et embla unes chausses de brunette,
<lb/> qu'il vendi en ladite ville <num>IIJ</num> <abbr>s.</abbr> <abbr>par.</abbr> .
<pb n="49"/>
<lb/> Item, confessa que, <num>IIJ</num> sepmaines ou <num>J</num> mois a, lui estant
<lb/> en la ville de Chartres, il print et embla à maistre Abraham,
<lb/> juif, une verge d'or qu'il trouva sur une table, laquelle
<lb/> il vendi <num>XIJ</num> <abbr>s.</abbr> <abbr>par.</abbr>, à un chrestien de laditte ville.
<lb/> Item, confessa que, <num>IIJ</num> sepmaines a, il print et embla,
<lb/> à un juif demourant à Senliz, un mantel sengle de morée,
<lb/> lequel il vendi <num>XIJ</num> <abbr>s.</abbr> à un autre juif vacabonde que il ne
<lb/> congnoist.
<lb/> Item, confessa que, <num>XV</num> jours a, en la ville de Laon, il
<lb/> print et embla à Moreau du Port, juif, unes chausses de
<lb/> blanchet, lesqueles il vendi <num>XVIIJ</num> <abbr>d.</abbr> .
<lb/> Item, confessa que le dessus nommé Joesne d'Aspaigne,
<lb/> juif, il congnoist puis... jours ençà, ne oncques paravant
<lb/> ne le cognut; et s'acompaignerent ensamble en la
<lb/> Juifrie de Paris, et lui dist ledit Joesne que ilz alassent
<lb/> ensamble pour embler ce qu'ilz pourroient.
<lb/> Item, confessa que, <num>IIJ</num> sepmaines a, en la ville de Senliz,
<lb/> il print et embla à un juif nommé Cahen, de ladite ville,
<lb/> un hanap d'argent, lequel il vendi à Compiegne, à un
<lb/> autre juif, deux frans d'or.
<lb/> Item, confessa que, <num>XV</num> jours a, en la ville de Noyon,
<lb/> il print et embla, à maistre Jacob le juif, un mantel, lequel
<lb/> il vendi <num>XIIJ</num> <abbr>s.</abbr> à un autre juif de ladite ville.
<lb/> Item, confessa que, oudit temps, en la ville de Compiegne,
<lb/> il print et embla, à un juif, un hanap de madre,
<lb/> lequel il vendi, à une chrestienne de ladite ville, <num>IIIJ</num> <abbr>s.</abbr>
<lb/> <abbr>par.</abbr> . En disant que plus ne autre chose il n'avoit meffait,
<lb/> et, pour ce, fu renvoyé en sa prison.
<lb/> CE JOUR de lundi, par devant ledit lieutenant, en la
<lb/> presence de maistre Guillaume Porel, conseillier du roy
<lb/> nostre sire en son parlement; maistre Martin Double,
<pb n="50"/>
<lb/> advocat du roy nostre sire, et aussy en la presence des
<lb/> dessus nommez, furent apportées sur les quarreaux dudit
<lb/> Chastellet, par Jehan de Vaucoulour, sergent de la <num>XIJe</num>,
<lb/> <num>XXIJ</num> bourses de soye et de veluyau, que grans que petites,
<lb/> lesquelles il disoit lui avoir esté baillées par maistre
<lb/> David, autrement dit Avinay David, juif, demourant à
<lb/> Paris, à qui elles avoient esté baillées par l'un des deux
<lb/> juifs qui estoient prisonniers oudit Chastellet, c'est assavoir
<lb/> par le plus petit et jenne d'yceulx; lesqueles bourses
<lb/> veues, le dessus nommé Salmon, juif, qui estoit le plus
<lb/> jeune et le plus petit des deux juifs, fu mandé en jugement
<lb/> sur les quarreaulx, auquel fu, par ledit lieutenant,
<lb/> demandé se il congnoissoit ledit maistre David, lequel
<lb/> dit et respondi que ouyl.
<lb/> Item, lui fu requis et demandé se ledit juif lui devoit
<lb/> aucune chose, et se il lui avoit riens baillié, lequel dist
<lb/> et respondi que non. Et, ce fait, furent monstrées audit
<lb/> Salmon lesdites bourses, et, par serement fait en sa loy,
<lb/> fu interrogué et examiné où il avoit icelles prinses. Lequel
<lb/> Salmon, après plusieurs variacions, dist que, six
<lb/> sepmaines avoit ou environ, lui et un autre juif nommé
<lb/> Salmon, vacabonde, s'acompaignerent ensamble à Paris,
<lb/> en entencion d'embler, et que, pour ce faire, s'en alerent
<lb/> en une rue aboutissant à la rue Saint-Denis, près de la
<lb/> rue aus Lombars, en l'ostel d'une boursiere, ouquel hostel
<lb/> ilz marchanderent et barguignerent des bourses sanz riens
<lb/> achater, et que, en ce faisant, lui qui parle print et embla
<lb/> lesdites bourses, et, ce fait, se partirent ensamble
<lb/> dudit hostel, et ne scet, il qui parle, où ledit Salmon
<lb/> s'en ala, et, pour ce, porta lesdites bourses en la rue aus
<lb/> Juifs, à Paris, et icelles bailla audit maistre David, qui
<lb/> se nomme Avinay David, sur lesqueles, et aussy sur unes
<lb/> chausses et une paire de robelinges, il lui presta <num>XL</num> <abbr>s.</abbr> <abbr>par.</abbr> .
<lb/> L'AN mil <num>CCCIIIJxx</num> et dix, le mercredi premier jour de
<pb n="51"/>
<lb/> mars, par devant <abbr>mons.</abbr> le prevost, lui estant en jugement
<lb/> sur les quarreaux, presens maistres Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur;
<lb/> Andrieu Le Preux, procureur du roy; Martin Double,
<lb/> advocat du roy, et Hutin de Ruit, examinateur; fu attaint
<lb/> et fait venir des prisons du Chastellet, Salmon <supplied resp="#editor">de</supplied>
<lb/> Barseloigne, juif, dessus nommé, prisonnier illec, pour les
<lb/> causes cy-dessus escriptes, lequel prisonnier, après ce que
<lb/> il ot juré en sa loy, en mettant sa main sur sa teste, qu'il
<lb/> diroit verité des accusacions et confessions par lui cy-dessus
<lb/> faites, congnut les confessions par lui cy-dessus
<lb/> faittes estre vrayes, et en icelle continua et persevera sanz
<lb/> aucune force ou contrainte, et afferma par sa loy lesdites
<lb/> confessions estre vrayes, et par li avoir esté faittes et cogneues
<lb/> par la fourme et maniere que escriptes sont cy-dessus,
<lb/> qui lui furent leues mot après autre. Et, ce fait,
<lb/> fu fait traire à part sur lesdiz carreaux, et par ledit <abbr>mons.</abbr>
<lb/> le prevost demandé ausdiz conseilliers presens leurs advis
<lb/> et oppinions qu'il estoit bon de faire dudit prisonnier
<lb/> juif. Tous lesquieulx, veu l'estat d'icelli Salmon, juif,
<lb/> les confessions cy-dessus escriptes, par lui faites, les multiplicacions
<lb/> et reiteracions d'iceulx larrecins, et la valeur
<lb/> d'iceulx, delibererent et furent d'oppinion que ledit Salmon
<lb/> estoit un très-fort larron, et que l'en ne le povoit
<lb/> espargnier qu'il ne feust excecuté comme larron, et en
<lb/> la maniere qu'il est acoustumé à justicier juifs. Ouyes
<lb/> lesqueles oppinions et veu ce present procès, ledit <abbr>mons.</abbr>
<lb/> le prevost condempna icelli Salmon, juif, à estre excecuté
<lb/> comme larron, et ainsi qu'il est acoustumé de faire
<lb/> en tel cas, et en la presence dudit juif.
<lb/> APRèS lequel jugement ainsi fait, donné et prononcé
<lb/> contre ledit juif, prisonnier, et que l'en le volt mener à
<lb/> son derrenier tourment, pour acomplir et enteriner ledit
<lb/> jugement, et que par ledit maistre Jehan Truquan lui fu
<pb n="52"/>
<lb/> admonesté et ennorté qu'il se feist baptisier et chrestienner,
<lb/> ou l'en le feroit excecuter comme juif, c'est assavoir
<lb/> qu'il seroit dempné perpetuelment, pour la mauvaise foy
<lb/> et creance qu'il avoit, et aussy qu'il seroit penduz par les
<lb/> piez, et à ses deux costez à chascun un grant chien pendu
<lb/> par les piez samblablement comme lui. Et après plusieurs
<lb/> altercacions eues et dittes entre ledit maistre Jehan Truquan
<lb/> et icelli juif, ledit Salmon, juif, requist instanment
<lb/> et humblement que l'en le volsist recevoir à soy chrestienner
<lb/> et baptisier, à laquelle requeste et peticion dudit
<lb/> Salmon fu obey par ledit lieutenant; et, pour ce, furent
<lb/> mandez et faiz venir aucuns prestres et chappelains de
<lb/> l'eglise et monstier Saint-Jaques de la Boucherie; et eulx
<lb/> estans ou petit parc sur les quarreaux, et que humblement
<lb/> et piteusement, par ledit Salmon, fu requis ausdiz
<lb/> prestres et chappellains le saint baptesme ordonné par
<lb/> Nostre Seigneur Jhesu-Crixst estre fait, prins et donné à
<lb/> sainte eglise à toutes personnes et creatures qui le requierent,
<lb/> fu illec baptisié et chrestienné, et tenu sur fons par
<lb/> maistre Nicolas Bertin, examinateur de par le roy nostre
<lb/> sire en son Chastellet de Paris; François Dargies, sergent
<lb/> à cheval du roy nostre sire oudit Chastellet, et Agnesot,
<lb/> femme de Loys Josson, geolier du Chastellet; et en son
<lb/> baptesme ot nom Nicolas. Et, ce fait, fu fait mener à son
<lb/> derrenier tourment, et illec fu le jugement dessus dit
<lb/> prononcé et jugé contre ledit Nicolas de Barseloigne,
<lb/> ainsi converti chrestien, comme dit est, excecuté comme
<lb/> chrestien, et illec fina ses jours en l'an et premier jour
<lb/> de mars dessus dit.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="53"/>
</div>
<div>
<head>JOSNE D'ESPAIGNE, JUIF.</head>
<p>
<lb/> LE lundi <num>XXVIJe</num> jour de fevrier, l'an dessus dit, par
<lb/> devant maistre Jehan Truquan, lieutenant, en la presence
<lb/> de maistre Dreue d'Ars, auditeur; maistre Guillaume
<lb/> Porel, conseillier du roy en parlement; maistre
<lb/> Martin Double, advocat du roy nostredit seigneur ou
<lb/> Chastellet de Paris; maistres Nicolas Bertin, Gieffroy Le
<lb/> Goibe et Hutin de Ruit, examinateurs oudit Chastellet;
<lb/> fu attaint et admené en jugement sur les carreaulx oudit
<lb/> Chastellet le dessus nommé Josne d'Espaigne, juif, auquel
<lb/> fu dit qu'il deist plainement la verité des larrecins dessus
<lb/> diz, ou autrement l'en lui feroit dire par sa bouche.
<lb/> Lequel dist et respondi que aucune chose il n'avoit mesfait;
<lb/> et pour ce, en enterinant le jugement interlocutoire
<lb/> cy-dessus contre lui donné, fu questionné sur le petit
<lb/> tresteau, en requerant estre hors de laquelle question, et
<lb/> il diroit plainement la verité de ce que dit est. Pourquoy
<lb/> fu mis hors, mené chauffer au feu en la maniere acoustumée,
<lb/> où il dist qu'il estoit preudoms et loyaulx, et n'avoit
<lb/> riens mesfait de ce dont on l'accusoit. Si fu de rechief
<lb/> admené et questionné sur le petit et le grant tresteau, et
<lb/> dist et confessa qu'il avoit emblez les anneaux d'argent
<lb/> dont cy-dessus est faitte mencion, en requerant estre hors
<lb/> de ladite question. Lui estant hors d'icelle, et mené
<lb/> chauffer au feu, ne volt aucune chose confesser, excepté
<lb/> tant qu'il dist qu'il fu present avec ledit Salmon quant
<lb/> la bourse de cuir et les deux anneaulx d'argent, dont cy-dessus
<lb/> est faite mencion, furent emblez. Et dist que plus
<lb/> ne autre chose il n'avoit meffait.
<pb n="54"/>
<lb/> LE mardi ensuïant, derrenier jour dudit mois, par devant
<lb/> ledit lieutenant, en la presence des dessus nommez,
<lb/> sauf ledit Porel, et de maistre Robert de Pacy, examinateur,
<lb/> ledit Josne fu de rechief mandé en jugement sur
<lb/> les carreaulx, lequel, pour ce que aucune chose ne voult
<lb/> confesser, fu mis à la question de la pelote, en laquelle
<lb/> il ne confessa aucune chose en son prejudice. Si fu mis
<lb/> hors, et mené chauffer au feu en la cuisine, et depuis
<lb/> renvoyé en sa prison.
<lb/> LE jeudi <num>XVJe</num> jour de mars <num>IIIJxx</num> et dix, par devant
<lb/> <abbr>mons.</abbr> le prevost, en la presence de maistre Jehan Truquan
<lb/> et maistre Dreue d'Ars, ses lieuxtenans; maistre
<lb/> Andry Le Preux, procureur du roy nostre sire; maistres
<lb/> Jehan de Tuillieres, Jehan de Bar, Ernoul de Villiers,
<lb/> Nicolas Bertin, Robert de Pacy, Nicolas Chaon, Hutin
<lb/> de Ruit, examinateurs, et Guillaume Le Madre, clerc
<lb/> des offices de la royne; fu recité ce present procès. Et,
<lb/> ce fait, en tant que touche Josne d'Espaigne, nommé en
<lb/> icelli, leur fu par ledit <abbr>mons.</abbr> le prevost demandé leurs
<lb/> oppinions. Lesquieulx dirent et furent d'oppinion que,
<lb/> veu l'estat dudit Josne, qui estoit juif et homme vacabonde,
<lb/> la confession par lui faite, les societez et compaignies
<lb/> faites par lui avec Salmon de Barselonne, juif,
<lb/> qui estoit un fort larron, et pour ce excecuté, les accusacions
<lb/> contre lui faites, et les responces, variacions et
<lb/> denegacions par lui sur ce faites, que ledit Josne d'Espaigne
<lb/> feust bany du royaume à tousjours, sur peine de
<lb/> la hart. Lesquieulx oppinions oyz, et veu ce que dit est,
<lb/> icelli Josne fu ad ce condempné par ledit <abbr>mons.</abbr> le prevost,
<lb/> l'an et le jour dessus diz, et lui fu donné temps et terme
<lb/> de widier et soy partir hors dudit royaume dedens Quasimodo
<lb/> prouchainement venant.
<lb/> <abbr>AL.</abbr> CACHEMARéE.
</p>
<pb n="55"/>
</div>
<div>
<head>BELON, FEMME DRION ANCEAU.</head>
<p>
<lb/> L'AN DE GRACE mil trois cens quatrevins et dix, le
<lb/> samedi <num>IIIJe</num> jour de mars, de relevée, par devant
<lb/> honorable homme et saige maistre Jehan Truquan, lieutenant
<lb/> de <abbr>mons.</abbr> le prevost, presens noble homme messire
<lb/> Ymbert de Boisy, chevalier, conseillier du roy nostre
<lb/> sire en parlement; Andri Le Preux, procureur du roy;
<lb/> Martin Double, advocat dudit seigneur en Chastellet; Nicolas
<lb/> Bertin et Hutin de Ruit, examinateurs de par le roy
<lb/> nostre sire oudit Chastellet; fu attainte et fait venir en jugement,
<lb/> sur les quarreaulx dudit Chastellet, Belon, femme
<lb/> Drion Anceau, prisonniere detenue oudit Chastellet, pour
<lb/> ce que, par l'accusacion de feu Thevenin Tout Seul, nagueires
<lb/> excecuté à la justice d'Essonne, elle est trouvée
<lb/> coulpable du murdre fait par ledit Thevenin en la personne
<lb/> dudit Drion, son mary, si comme il appert par
<lb/> lettres closes de maistre Jehan Marcel, juge de la justice
<lb/> dudit lieu d'Essonne, contenant ceste fourme:
<lb/> <q rend="ital">«à honnorables et discretes personnes maistres Jehan Truquan
<lb/> et Andry Le Preux, procureur du roy nostre sire, et à
<lb/> chascun d'eulx.
<lb/> Chiers sires et amis, toute recommandacion devant mise,
<lb/> plaise vous savoir que mardi derrenierement passé, je feys excecuter
<lb/> un malfaitteur nommé Thevenin Tout Seul, pour ses demerites,
<lb/> en la juridicion d'Essonne, lequel, entre les autres cas
<lb/> par lui confessez, cognut que, environ la Toussains derrenierement
<lb/> passée, il tua et occist Drion Anceau, demourant en une
<lb/> ville nommée le Bois Mallesherbes, et l'occist environ trois heures
<lb/> de nuit, du consentement de Belon, femme dudit Anceau; et
<lb/> après laditte occision et murdre, le porta et jetta en la riviere
<lb/> <pb n="56"/>
d'Essonne, qui est près d'illec; et, ce fait, se partirent lesdiz
<lb/> Thevenin et Belon, et s'en alerent à Francouville, et demourerent
<lb/> en l'ostel de certains religieux; et, jeudi derrenierement
<lb/> passé, se parti ledit Thevenin de ladite ville de Francouville,
<lb/> et lessa ladite Belon en l'ostel d'un menestrel ou joueux de guiterne,
<lb/> et là servoit la femme dudit menestrel, qui gisoit d'enffant.
<lb/> Si vous plaise à faire diligence de la trouver et de en
<lb/> faire raison et justice. Nostre Seigneur soit garde de vous.
<lb/> Escript à Corbeil, le mercredi premier jour de mars. Le tout
<lb/> vostre.»</q> JEHAN MARCEL, licencié en lois.
<lb/> Laquelle prisonniere, après ce qu'elle ot juré aus sains
<lb/> Euvangiles de Dieu dire verité sur ce que dit est, et des
<lb/> autres choses qui lui seroient demandées, dit et afferma
<lb/> par serement que elle est née de la ville ou parroisse du
<lb/> Bois Malherbes, près de la ville de Milly en Gastinoiz,
<lb/> auquel lieu elle, puis six ans ençà, a continuelment demouré
<lb/> en la compaignie dudit feu Drion Anceau, son
<lb/> mary, et servy Jehan Ferry, laboureur de vignes et
<lb/> hostellier, demourant en icelle ville de Bois Malherbes, et
<lb/> aussy demouré continuelment, puis la Saint-Jehan derrenierement
<lb/> passée jusques environ <num>XV</num>jours avant la Toussains
<lb/> ensuïant, en l'hostel dudit Ferry, beu, mengié et
<lb/> couché chascune nuit en icellui hostel; durant lequel
<lb/> temps, elle qui parle a plusieurs fois esté requise par ledit
<lb/> Ferry de faire et acomplir sa voulenté et plaisir, et
<lb/> qu'il eust compaignie charnele à elle; et samblablement
<lb/> l'en a requis feu Thevenin Tout Seul, nagueires excecuté
<lb/> pour ses demerites, si comme elle a oy dire nagueires,
<lb/> lequel feu Thevenin estoit pour lors demourant en l'ostel
<pb n="57"/>
<lb/> dudit Ferry; mais oncques ne voult acomplir leurs
<lb/> requestes.
<lb/> Et dit que elle est recorde que à un certain jour paravant
<lb/> ladite feste de Toussains, environ <num>XV</num> jours, sur heure
<lb/> de soleil couchant, ledit feu Thevenin dist à elle qui
<lb/> parle, et pria et requist qu'il feust son ami, et que sondit
<lb/> mary ne lui faisoit aucun bien; et que, comment qu'il
<lb/> feust ne qu'il deust aler, sondit mary ne vivroit pas jusques
<lb/> à ladite feste de Toussains; et comment qu'il feust,
<lb/> que elle lui laissast son huys ouvert celle ditte nuit, et
<lb/> elle verroit qu'il feroit; et que, sondit mari mort, il
<lb/> espouseroit icelle; car tant qu'il seroit vif, ilz ne pourroient
<lb/> faire leurs voulentez ensamble; et que se elle vouloit
<lb/> lui laissier l'uys de sa chambre ouvert, qu'il ordonneroit
<lb/> de son mary à sa voulenté. à la priere et requeste
<lb/> duquel Thevenin, elle qui parle lui accorda laissier l'uys
<lb/> de sadite chambre ouvert. En laquele nuit, ainsi comme
<lb/> elle qui parle estoit couchée en la compaignie de sondit
<lb/> feu mari Drion, et que elle ot laissié l'huys de sadite
<lb/> chambre ouvert, ainsi comme elle ot dormi son premier
<lb/> somme, senti que l'en la bouta du genouil, et, en soy
<lb/> esveillant, oy et entendi que c'estoit ledit Thevenin Tout
<lb/> Seul, qui dist à elle qui parle ces moz: <q rend="ital">«Tay-toy; ce suis-je.
<lb/> J'ay fait.»</q> Et lorsque elle qui parle se retourna vers sondit
<lb/> mary, auquel elle avoit tourné le doz, trouva que
<lb/> icelli son mary estoit mort, et que ledit Thevenin l'avoit
<lb/> estranglé à ses mains, si comme il lui dist et congneut.
<lb/> Ce fait, par l'ennortacion dudit Thevenin, et temptée
<lb/> de l'ennemi, aida audit Thevenin à porter sondit mary
<lb/> en la riviere d'Essonne, qui est assez près de leurdite
<lb/> maison et demeure, après ce que ilz orent vestu et chaucié
<lb/> sondit mary. Et eulx retournez, se revindrent couchier
<lb/> en leurdite maison, c'est assavoir: elle qui parle toute
<lb/> nue, et ledit feu Thevenin tout vestu, sur le lit d'elle
<lb/> qui parle, et ouquel sondit mary avoit esté tuez, sanz ce
<pb n="58"/>
<lb/> que lors ne paravant icellui feu Thevenin eust eu aucunement
<lb/> compaignie charnele à elle qui parle. De la compaignie
<lb/> et chambre de laquele depposant ledit feu Thevenin
<lb/> se parti assez tost après ce que dit est, ala là où
<lb/> bon lui sembla, et demoura elle qui parle en icelle ville
<lb/> par l'espace de <num>VIIJ</num> jours ou environ depuis ledit temps,
<lb/> sans ce que aucunement elle feust pour ce accusée ou
<lb/> poursuie par la justice dudit lieu, jà soit ce que ledit feu
<lb/> Thevenin, qui pour ce que dit est s'estoit absentez, en
<lb/> feust souspeçonné. Pendant lesquelx <num>VIIJ</num> jours, ledit feu
<lb/> Thevenin ala et vint vers elle; et iceulx <num>VIIJ</num> jours passez,
<lb/> print elle qui parle, et l'en admena demourer ou pays de
<lb/> Chartres, et illec environ jusques au temps de la Chandeleur
<lb/> derrenierement passée, que ledit feu Thevenin
<lb/> admena elle qui parle demourer en la ville de Francouville,
<lb/> près de Saint-Denis en France, en laquele ville ilz
<lb/> ont continuelmeut demouré jusques ad present.
<lb/> Et dit que oncques, paravant la mort de sondit mary,
<lb/> icelli feu Thevenin n'avoit eu compaignie charnele à elle,
<lb/> ne aussi n'avoit eu ledit Jehan Ferry, son hoste, jà soit
<lb/> ce que plusieurs fois l'en eust requis, en disant qu'il
<lb/> vouldroit que sondit mary, qui estoit uns povres homs
<lb/> et ne lui faisoit aucuns biens, feust mort, et que il donrroit
<lb/> et feroit espouser à elle qui parle un de ses filz, qui
<lb/> est aagié de <num>XX</num> ans ou environ. Par l'ennortement duquel
<lb/> Ferry, icellui feu Thevenin, depuis le temps dessus dit,
<lb/> et qu'ilz ont esté ensamble, a plusieurs fois dit à elle qui
<lb/> parle que sondit mary il avoit estranglé.
<lb/> Et dit aussy que, par le conseil d'icellui Ferry, elle qui
<lb/> parle et ledit Thevenin se partirent de leur demeure
<lb/> et service d'icellui, et de ladite ville de Bois Malherbes, et
<lb/> s'en vindrent demourer oudit pays de Chartres et à Francouville,
<lb/> et, pendant icellui temps, ont eu compaignie
<pb n="59"/>
<lb/> charnele ensamble par plusieurs et diverses fois, et jusques
<lb/> environ jeudi derrenierement passé, ot <num>VIIJ</num> jours, que
<lb/> icelli feu Thevenin li dist que il venoit à Paris, pour savoir
<lb/> s'il pourroit plus et mieulx gaignier à labourer vignes
<lb/> environ Paris qu'il ne faisoit audit lieu de Francouville,
<lb/> en laquelle ville elle a continuelment demouré puis lors
<lb/> jusques aujourd'ui, que elle a esté prinse audit <supplied resp="#editor">lieu de</supplied>
<lb/> Francouville, et admenée prisonniere oudit Chastellet,
<lb/> ouquel elle est de present detenue. Ne scet autre cause
<lb/> que dit est dessus, et, pour ce, fu fait remettre en la prison
<lb/> de laquelle elle avoit esté attainte.
<lb/> LE lundi ensuïant, <num>VJe</num> jour de mars, par devant <abbr>mons.</abbr>
<lb/> le prevost, lui estant en jugement sur les carreaux, presens
<lb/> nobles hommes <abbr>mess.</abbr> Jehan de Gournay et <abbr>mess.</abbr>
<lb/> Guillaume Lalement, chevaliers; maistres Jehan Truquan,
<lb/> lieutenant dudit <abbr>mons.</abbr> le prevost; Beraut Brisson, esleu
<lb/> à Paris sur le fait des aides; Andri Le Preux, procureur
<lb/> du roy en Chastellet; Martin Double, advocat du roy
<lb/> illec; Ernoul de Villers, Jehan Soudant et Hutin de Ruit,
<lb/> examinateurs de par ledit seigneur en icellui Chastellet;
<lb/> fu faite venir la dessus dite prisonniere Belon, et attainte
<lb/> des prisons où elle estoit, laquelle, sanz aucune force ou
<lb/> contrainte, et après ce que elle ot juré aus sains Euvengiles
<lb/> de Dieu dire verité, continua et persevera en la
<lb/> confession ou confessions cy-dessus par elle ou jour d'yer
<lb/> faites, qui lui furent leues mot après autre, et afferma
<lb/> par serement la verité estre tele que escript est en icelle,
<lb/> et les choses contenues dedens estre vrayez, et le cas
<lb/> advenu par la maniere que dessus est dit et escript; et,
<lb/> pour ce, fu fait traire à part sur lesdiz quarreaux.
<lb/> ET, ce fait, demandé fu ausdiz presens conseilliers,
<lb/> par ledit <abbr>mons.</abbr> le prevost, leurs advis et oppinions comme
<lb/> l'en avoit à proceder contre laditte Belon, prisonniere.
<pb n="60"/>
<lb/> Tous lesquelx, veue l'accusacion contre elle faite, et les
<lb/> confessions cy-dessus escriptes, par elle faites, le cas et
<lb/> matiere, qui est de très-mauvais exemple et orrible, le
<lb/> murdre advenu et l'estat d'icelle prisonniere, delibererent
<lb/> et furent d'oppinion que elle estoit digne d'estre
<lb/> pugnie comme murdriere et participant de la mort de
<lb/> sondit mary, et que, pour ce, elle feust arce. Ouyes lesquelles
<lb/> oppinions et veu ce present procès, ledit <abbr>mons.</abbr>
<lb/> le prevost condempna icelle Belon ad ce, et icelli jugement
<lb/> prononça en sa presence.
<lb/> LE mardi ensuïant, <num>VIJe</num> jour dudit mois de mars, l'an
<lb/> mil <num>CCCIIIJxx</num> et dix, fu ladite Belon, prisonniere dessus
<lb/> nommée, en enterinant le jugement contre elle ou jour
<lb/> d'ier donné, menée en la place aus Pourceaulx, au lieu
<lb/> acoustumé, pour illec recevoir son derrenier tourment;
<lb/> et illec, en la presence de honnorable homme et saige
<lb/> maistre Jehan Truquan, lieutenant dudit <abbr>mons.</abbr> le prevost,
<lb/> de plusieurs sergens à cheval et à verge du Chastellet
<lb/> de Paris, et de moy, Aleaume Cachemarée, clerc
<lb/> dudit <abbr>mons.</abbr> le prevost, commis à estre presens à faire
<lb/> ladite excecucion, fu presente ladite Belon, prisonniere,
<lb/> laquele, en soy corrigant de l'accusacion faite par elle
<lb/> en sa confession cy-dessus escripte, en tant qu'il touche
<lb/> Jehan Ferry, dist et afferma par son serement, et print
<lb/> sur Dieu et en l'arme d'elle, sur la mort que elle attendoit
<lb/> presentement à recevoir, le sauvement que l'arme
<lb/> de li entendoit à avoir, et aussi sur la dempnacion de son
<lb/> arme, que à tort et sanz cause elle avoit encoulpé ledit
<lb/> Jehan Ferry de la mort de sondit mary, car il n'en savoit
<lb/> ne n'avoit oncques riens sceu par ledit feu Thevenin ou
<lb/> autre personne quelconques, qu'il en feust aucunement
<lb/> coulpables ou consentant, nonobstant chose par elle congneue
<lb/> en sadite premiere confession, ne aussy n'avoit
<lb/> oncques esté par lui requise d'amours ou avoir sa compaignie
<pb n="61"/>
<lb/> charnelle. Et en augmentant sadite premiere
<lb/> confession, congneut et confessa que, pour ce que sondit
<lb/> feu mary estoit très-povres homs, qui gaignoit pou et
<lb/> ouvroit enuiz, et ne lui faisoit aucun bien, et que, par
<lb/> son mauvaiz gouvernement, elle qui parle pourchassoit
<lb/> sa vie pour Dieu par ladite ville de Malherbes, et que
<lb/> par icellui feu Thevenin, pour pitié et compassion qu'il
<lb/> avoit de la povreté d'elle qui parle, lui donnoit souventes
<lb/> fois de l'argent, et lui faisoit plus de biens que sondit
<lb/> feu mary ne faisoit, elle, pour ceste singuliere affeccion,
<lb/> se accorda faire la voulenté et plaisir dudit feu Thevenin,
<lb/> lequel, par plusieurs fois paravant la mort de sondit
<lb/> feu mary, ot compaignie charnele à elle depposant. Et
<lb/> dit que il n'avoit pas plus de <num>VIIJ</num> jours paravant la mort
<lb/> dudit son feu mary que icellui feu Thevenin avoit premierement
<lb/> eu compaignie charnele à elle. Et atant fini
<lb/> ladite Belon ses jours, et fu le jugement dessus dit, contre
<lb/> elle donné, excecuté.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>AGNèS, FEMME JEHAN POULAIN.</head>
<p>
<lb/> L'AN DE GRACE MIL <num>CCCIIIJxx</num> et dix, le samedi
<lb/> <num>XXVIIJe</num> jour de janvier, par devant honorable homme
<lb/> et saige maistre Jehan Truquan, lieutenant de <abbr>mons.</abbr> le
<lb/> prevost, presens maistre Dreue d'Ars, auditeur; Miles
<lb/> de Rouvroy, Nicolas Bertin et Hutin de Ruit, examinateurs
<lb/> de par le roy nostre sire ou Chastellet de Paris; fu
<lb/> attainte et fait venir en jugement sur les quarreaux dudit
<lb/> Chastellet Agnès, femme Jehan Poulain, prisonniere detenue
<lb/> oudit Chastellet, pour souspeçon d'avoir prins et
<pb n="62"/>
<lb/> envelopé un charbon ardant en un drappel linge, et icelli
<lb/> mis et porté en la maison Jehan Miserelle, demourant en
<lb/> la ville de Gif, et en icelle bouté le feu, telement que
<lb/> a pou que ladite maison n'a esté arse, et y fu le feu jusques
<lb/> au feste d'icelle maison. Laquele prisonniere, jurée
<lb/> aus sains Euvangilles de Dieu dire verité sur ce que dit
<lb/> est, et autres choses qui lui seroient demandées, dist et
<lb/> afferma par son serement que elle est née du pays de Bretaigne,
<lb/> assez près de la ville de Dol, et que, <num>XX</num> ans a ou
<lb/> environ, elle est venue demourer ou pays de Chasteaufort,
<lb/> et illec environ gaignié sa vie à filer et carder le
<lb/> mieulx qu'elle a peu et sceu, et s'est vescue en la compaignie
<lb/> de son mary, audit lieu de Gif, puis environ
<lb/> <num>VIJ</num> ans a qu'ilz espouserent l'un l'autre. Et après plusieurs
<lb/> variacions et denegacions par elle faites sur ladite accusacion,
<lb/> congneut et confessa que il est verité que, mardi
<lb/> derrenierement passé, environ heure de vespres, elle qui
<lb/> parle seant à l'uys de son hostel et saisant sa besongne,
<lb/> vit passer au devant d'elle le dessus dit Jehan Miserelle,
<lb/> son voisin, lequel Miserelle ne la salua aucunement; et
<lb/> pour ce que elle qui parle pensa que <supplied resp="#editor">icelli</supplied> Miserelle
<lb/> eust hayne aucune à elle depposant, ala par devers lui et
<lb/> lui dist: <q rend="ital">«Miserelle, pourquoy ne daigniez-vous parler à moy?
<lb/> Que vous ay-je mesfait? Estes-vous mal de moy? Je veuil savoir
<lb/> la cause pourquoy; car vous avez acoustumé de parler à mon
<lb/> mary et à moy, boire, et mengier, et chauffer souvente foiz,
<lb/> et quant il vous plaist, en nostre hostel, et de me faire bonne
<lb/> chiere. Se vous ne le me dittes, je vous courrouceray jusques au
<lb/> corps.»</q> à laquelle deposant icelli Miserelle respondi: <q rend="ital">«Je
<lb/> n'ay que faire, que respondre ne que parler à vous. Se je suis
<lb/> mal de vous, ou que je ne veuille en riens vous donner responce
<lb/> à voz demandes, que en avez-vous à faire? Je ne parleray point
<lb/> à vous, ne vous salueray aucunement, s'il ne me plaist, ne ne vous
<lb/> diray aussi se je suis bien ou mal de vous. Leissiez-moy aler faire
<lb/> ma besongne, et faites la vostre, et me laissiez en paix.»</q> Ouye
<pb n="63"/>
<lb/> la responce duquel Miserelle, elle qui parle, comme de
<lb/> ce courroucée, lui dist ces mos: <q rend="ital">«Je veuil bien que vous
<lb/> sachiez que puisque vous estes mal de moy, vous ne le serez pas
<lb/> pour neant et sanz cause.»</q> Et lors elle, par temptacion de
<lb/> l'ennemi, et comme desesperée, entra en sa maison, ala
<lb/> à son feu, et illec print un gros charbon ardant, lequel
<lb/> elle qui parle mist et envelopa en un drappel linge au
<lb/> mieulx que elle pot, print icelli entre ses mains, et, en
<lb/> cest estat, issy hors de sondit hostel, et ledit drappelet
<lb/> ainsy lié, et ouquel ledit charbon ardant estoit, elle qui
<lb/> parle bouta soubz la couverture de chaume et entre deux
<lb/> ais de la maison dudit Miserelle, au costé et lé de devers
<lb/> la demeure d'elle qui parle; et, ce fait, laissa ledit charbon
<lb/> et drappellet en ladite couverture, et s'en retourna
<lb/> en sadite maison faire sa besongne; et, assez tost après ce
<lb/> que elle depposant yssy hors de sadite maison, vit et apperceut
<lb/> que le feu ardoit au long de la couverture de l'ostel
<lb/> dudit Miserele; et, pour ce, afin de resqueurre, cria de
<lb/> son povoir: <q rend="ital">«Harou le feu!»</q> Auquel cry vindrent plusieurs
<lb/> personnes demourans en icelle ville qui le estaindrent;
<lb/> et pour souspeçon de ce que les gens et justice de ladite
<lb/> ville orent que elle qui parle n'eust bouté le feu oudit
<lb/> hostel, fu prinse et emprisonnée en la ville de Chasteaufort,
<lb/> et admenée desdites prisons ou Chastellet du roy
<lb/> nostre sire à Paris, ouquel lieu, pour les causes dessus
<lb/> dites, elle est encore prisonniere. Et dist, sur ce requise,
<lb/> que nulle autre cause que celle que dit est ne meust elle
<lb/> qui parle de bouter icelli feu. Ce fait, ladite prisonniere
<lb/> fu fait remettre en la prison de laquele elle avoit esté
<lb/> attainte.
<lb/> LE lundi, <num>XXXe</num> jour de janvier, l'an dessus dit, par devant
<lb/> <abbr>mons.</abbr> le prevost, presens maistres Dreue d'Ars,
<lb/> lieutenant; Martin Double, advocat du roy; Andrieu Le
<lb/> Preux, procureur dudit seigneur en Chastellet; Michel
<pb n="64"/>
<lb/> Marchant, Jaques du Bois, advocas oudit Chastellet;
<lb/> Miles de Rouvroy, Ernoul de Villers, Nicolas Bertin,
<lb/> Hutin de Ruit et Gieffroy Le Goibe, examinateurs, fu
<lb/> faite venir en jugement sur les carreaulx oudit Chastellet
<lb/> Agnès, femme Jehan Poulain, dessus nommée, laquele,
<lb/> après ce que elle ot juré aus sains Euvangiles de Dieu
<lb/> que elle diroit verité de tout ce que dit est, et sanz aucune
<lb/> force ou contrainte, continua et persevera en la
<lb/> confession cy-dessus escripte par elle, autrefois faite, qui
<lb/> lui fu leue mot après autre, et afferma par serement icelle
<lb/> estre vraye, et par elle avoir esté faite et cogneue par la
<lb/> fourme et maniere que escripte est cy-dessus, disant que
<lb/> elle contenoit verité. Et, ce fait, fu remise en la prison
<lb/> de laquelle elle avoit esté attainte.
<lb/> APRèS lesqueles choses ainsy faites, demandé fu par
<lb/> ledit <abbr>mons.</abbr> le prevost ausdiz conseilliers leurs advis et
<lb/> oppinions qu'il estoit bon de faire d'icelle prisonniere.
<lb/> Tous lesquelx, veu l'estat d'icelle prisonniere, et la confession
<lb/> cy-dessus escripte, par elle faite, et la traïson,
<lb/> furent d'oppinion que l'en ne la povoit espargnier que elle
<lb/> ne feust, pour les causes dessus dites, pugnie, comme
<lb/> d'estre arce, et que elle l'avoit bien desservy. Ouyes lesqueles
<lb/> oppinions et veu ledit procès, ledit <abbr>mons.</abbr> le prevost
<lb/> condempna ad ce ladite Agnès, prisonniere.
<lb/> LEQUEL jugement fu excecuté le mardi <num>VIJe</num> jour de
<lb/> mars mil trois cens quatrevins et dix.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="65"/>
</div>
<div>
<head>JEHAN DE LA FOREST.</head>
<p>
<lb/> ...
<lb/> La Forest, ledit prisonnier fu mené à la justice à son derrenier
<lb/> tourment, et trayné en la maniere accoustumée,
<lb/> et illec, en la presence de Aleaume Cachemarée, clerc
<lb/> dudit <abbr>mons.</abbr> le prevost, commiz à faire faire ladite excecucion,
<lb/> de François Dargies, sergent à cheval ou Chastellet
<lb/> de Paris, et de plusieurs autres sergens à cheval et
<lb/> à verge illec assamblez, continua et persevera ès confessions
<lb/> ou jour d'yer par lui faites, et afferma par serement
<lb/> icelles estre vrayes; et en verifiant et enseignant l'accusacion
<lb/> par lui faite contre ledit Jehannin, dist et afferma
<lb/> par serement qu'il ne scet le surnom d'icelli, mais il est
<lb/> demourant au molin de Nogent le Roy, duquel il a cy-dessus
<pb n="66"/>
<lb/> plus à plain parlé. Et atant fu le jugement contre
<lb/> icelli prisonnier, donné comme dit est dessus, excecuté
<lb/> ce jour d'uy mercredi, <num>XVe</num> jour de mars, l'an mil <num>CCCIIIJxx</num>
<lb/> et dix.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>DENISOT FROMONT.</head>
<p>
<lb/> L'AN DE GRACE MIL <num>CCC</num> quatrevins et dix, le samedi
<lb/> <num>XVIIJe</num> jours de mars, par devant <abbr>mons.</abbr> le prevost, lui
<lb/> estant en jugement sur les carreaulx, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy;
<lb/> Pierre de La Crique, lieutenant du maistre des eaues et
<pb n="67"/>
<lb/> forez d'Orliens; Jaques du Bois, Michel Marchant, Nicolas
<lb/> Blondel, Oudart de Monchauvet, advocas en Chastellet;
<lb/> Girart de La Haye, Jehan de Bar, Miles de Rouvroy,
<lb/> Ernoul de Villiers, Nicolas Bertin, Robert de Pacy,
<lb/> Robert de Tuillieres, Nicolas Chaon, Hutin de Ruit et
<lb/> Gieffroi Le Goibe, examinateurs du roy nostre sire ou
<lb/> Chastellet de Paris; fu admené, des prisons de la consiergerie
<lb/> du Palais du roy nostre sire, prisonnier ou Chastellet
<lb/> de Paris, et du commandement de noble et puissant
<lb/> seigneur <abbr>mons.</abbr> le chancelier, concierge dudit lieu,
<lb/> rapporté par Pierre Caloire, son clerc et tabellion d'icelle
<lb/> conciergerie, Denisot Fromont, né de la Grant-Paroisse,
<lb/> emprès Moustereau où fault Yonne, pour estre examiné
<lb/> par ledit <abbr>mons.</abbr> le prevost, et lui faire justice et raison
<lb/> sur plusieurs larrecins par lui commises et perpetrées ou
<lb/> pays de Gastinoiz, soubz umbre et par vertu de certaines
<lb/> faulses lettres du roy nostre sire et commission qu'il se
<lb/> disoit à lui données par les maistres des eaues et forez
<lb/> dudit lieu d'Orliens, faisans mencion comme ledit seigneur
<lb/> l'avoit fait sergent desdites eaues et forez, et que
<lb/> par iceulx maistres il avoit esté instituez en icelli office,
<lb/> desqueles lettres il s'estoit aidiez et fait plusieurs excecucions
<lb/> par vertu d'icelles; et pour ce que icelles lettres
<lb/> avoient esté trouvées faulses et faulsement faites et seellées
<lb/> par icellui prisonnier et autres ses adherens et complices,
<lb/> et que de faire icelles excecucions icellui Denisot
<lb/> Fromont, prisonnier, n'avoit autre vray povoir ou commission,
<lb/> jà soit ce que l'en eust exigé et levé plusieurs
<pb n="68"/>
<lb/> sommes d'argent, avoit esté admenez prisonnier en ladite
<lb/> consiergerie du commandement dudit <abbr>mons.</abbr> le chancellier,
<lb/> et comme convaincu et attaint d'icelle faulceté, avoit aujourd'uy
<lb/> esté, par icelli <abbr>mons.</abbr> le chancelier ou ses commis
<lb/> et deputez, condempnez à estre mis en l'eschiele et l'audience
<lb/> du Palais; et, pour ce, oujourd'ui avoit esté icellui
<lb/> jugement excecuté comme dit est. Lequel prisonnier, juré
<lb/> et examiné sur les crimes dessus diz, et qu'il ot juré aus
<lb/> sains Euvangiles de Dieu dire verité, et après plusieurs
<lb/> variacions et denegacions par lui faites, cogneut, afferma
<lb/> par son serement, et sans aucune force ou contrainte de
<lb/> gehine, que, soubz umbre et par vertu desdittes faulses
<lb/> lettres royaulx et commissions desdiz maistres des eaues
<lb/> et forez, il, acompaignié de Guillemin de Neelle, escuïer,
<lb/> un nommé Patrouillié et Huguelin de La Brosse, ont alé
<lb/> et venu en plusieurs villes dudit pays de Gastinoiz, esqueles
<lb/> ilz ont eu, de plusieurs personnes demourans et
<lb/> habitans en icelles villes, plusieurs et grans sommes de
<lb/> deniers, lesqueles ilz ont despendu ensamble et païez
<lb/> leurs escoz aucunes fois; et à l'autre, que tout l'argent
<lb/> qu'ilz povoient avoir et exiger des habitans dudit pays,
<lb/> et par vertu desdites faulses lettres, ilz mettoient en un
<lb/> sac, lequel argent ilz portoient ensamble, et en ont eu
<lb/> plusieurs sommes, c'est assavoir: de ceulx de la ville de
<lb/> Nangis, <num>VIIJ</num> <abbr>s.</abbr>; de la ville de Misery, <num>XX</num> <abbr>s.</abbr>; des habitans
<lb/> de Champigny, <num>XX</num> <abbr>s.</abbr>; de ceulx de Ville Louvain,
<lb/> <num>XX</num> <abbr>s.</abbr>; des habitants de Valery, <num>X</num> <abbr>s.</abbr>; des habitans de Saint-Jehan
<lb/> de Nemoux, <num>XXIIIJ</num> <abbr>s.</abbr>; des habitans de Ferrieres,
<lb/> pour leur escot païer, <num>X</num> <abbr>s.</abbr>, et des habitans de Bourres au
<lb/> Pont, <num>XIJ</num> <abbr>s.</abbr> .
<lb/> Item, cogneut et confessa que, puis aoust ençà, lui et
<pb n="69"/>
<lb/> un varlet qui est famillier d'un nommé Brouillart, autrement
<lb/> de leurs noms n'est record, ont esté oudit pays à
<lb/> un estanc appartenant aus doyen et chapitre de Paris,
<lb/> ouquel a une bouticle où l'en garde poisson; ilz prindrent
<lb/> de nuit <num>VJ</num> brochés, et non plus dont il soit record, lesquieulx
<lb/> ilz mengierent et dissiperent ensamble, avec plusieurs
<lb/> compaignons ausquelx ilz donnerent cedit poisson
<lb/> à mengier.
<lb/> Item, cogneut que, au temps que derrenierement le
<lb/> roy fist sa montre audit lieu de Moustereau des gens
<lb/> d'armes qu'il mena en sa compaignie ou voyage d'Alemaigne,
<lb/> fu envoyé par messire Guillaume des Bordes,
<lb/> chevalier, en l'abbaye de Barbez, pour demourer leans,
<lb/> et garder et faire garder aucuns chevaulx qui là estoient
<lb/> appartenans audit <abbr>mess.</abbr> Guillaume; en laquele abbaye il
<lb/> fu environ <num>V</num> sepmaines. Et dit que de l'abbé ou gens
<lb/> familliers et serviteurs dudit lieu, afin de soy partir d'illec
<lb/> hastivement, il ot d'iceulx et exiga la somme de deux
<lb/> frans.
<lb/> Item, cedit temps samblablement, lui et les autres
<lb/> compaignons qui estoient illec logiez exigerent de plusieurs
<lb/> des habitans et gens dudit pays les sommes d'argent
<lb/> qui ensuivent, c'est assavoir: de deux hommes dont il
<lb/> ne scet les noms, demourans à Chalifer, <num>XIJ</num> <abbr>s.</abbr> .
<lb/> Item, des habitans de Mourson, <num>XXIIIJ</num> <abbr>s.</abbr> .
<lb/> Item, d'un pescheur dont il ne scet le nom, demourant
<lb/> à Saint-Cler de Soupes, <num>IIIJ</num> <abbr>s.</abbr> .
<lb/> Item, des habitans de Joy soubz Morrain, <num>IIIJ</num> <abbr>s.</abbr> .
<lb/> Item, cogneut et confessa que, trois ans a ou environ,
<lb/> il pour lors estant en la ville de la Chappelle-Ligier,
<lb/> print et embla de jour, en l'ostel Michel des
<lb/> Gerbes, un cheval, n'est record de quel poil, et icelli
<pb n="70"/>
<lb/> appliqua à son prouffit; mais, depuis ce, la mère de lui
<lb/> qui parle en a païé et rendu audit marchant la somme de
<lb/> six frans.
<lb/> Item, cogneut que, deux ans a ou environ, il estant à
<lb/> un soir en la ville de Milly en Gastinoiz, print, en l'estable
<lb/> d'un prestre demourant en icelle ville, un autre cheval,
<lb/> n'est record de quel poil, lequel il vendi la somme de
<lb/> trois frans, et iceulx appliqua à son singulier prouffit. Et
<lb/> dit que ce sont tous les crimes et deliz qu'il a faiz, commis
<lb/> et perpetrez; et, pour ce, fu fait traire à part sur
<lb/> lesdiz quarreaux.
<lb/> APRèS lesqueles choses et confessions cy-dessus escriptes
<lb/> faites par icellui Denisot, prisonnier, ledit <abbr>mons.</abbr> le prevost
<lb/> demanda ausdiz presens conseilliers leurs advis et
<lb/> oppinions comment l'en avoit à proceder, faire et ordonner
<lb/> dudit prisonnier. Tous lesquelx, <supplied resp="#editor">veues</supplied> les larrecins
<lb/> par lui faites et commises, esqueles il a perseveré et
<lb/> icelles reiterées par plusieurs fois; la maniere de la prinse
<lb/> d'iceulx, qui est par voye d'exaccion, faite par force, en
<lb/> soy advouant officier du roy; la traïson et faulseté par
<lb/> lui commise esdites lettres royaux, soubz umbre et par
<lb/> vertu desqueles il avoit exigé et levé icelles sommes d'argent
<lb/> dessus escriptes, ou partie d'icelles; les crimes et
<lb/> larrecins par lui fais à diverses fois paravant ce qu'il usast
<lb/> ou se aidast desdites faulses lettres, ou que oujourd'ui,
<lb/> comme convaincu et attaint d'icelle faulseté, il a esté mis
<lb/> à l'eschiele au devant et près de l'audience du Palais; les
<lb/> continuacions par lui faites esdites larrecins, ainsi confessées
<lb/> sans aucune force ou contrainte; delibererent et
<lb/> furent d'oppinion que l'en ne le povoit espargnier qu'il
<lb/> ne feust excecuté comme larron, et qu'il devoit estre
<lb/> pendu comme tel. Oyes lesqueles oppinions et veu ledit
<lb/> procès, icelli monseigneur le prevost condempna ad ce
<lb/> ledit prisonnier, et en sa presence.
<pb n="71"/>
<lb/> LEQUEL jugement fu excecuté oudit samedi <num>XVIIJe</num> jour
<lb/> dudit mois de mars, l'an mil <num>CCC</num> quatrevins et dix dessus
<lb/> dit.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>HENRIET LE TEMPLIER.</head>
<p>
<lb/> L'AN DE GRACE mil trois cens quatrevins et onze, le
<lb/> samedi <num>XIIJe</num> jour de may, par devant <abbr>mons.</abbr> le prevost,
<lb/> presens messire Guillaume Cassinel, chevalier
<lb/> et maistre d'ostel de la royne; maistres Jehan Truquan,
<lb/> Dreux d'Ars, lieuxtenans dudit <abbr>mons.</abbr> le prevost; Robert
<lb/> Petit-Clerc, Miles de Rouvroy, Robert de Pacy, Nicolas
<lb/> Chaon, Hutin de Ruit et Gieffroy Le Goibe, examinateurs
<lb/> de par le roy nostre sire en son Chastellet de Paris,
<lb/> et Jaques d'Ableiges, advocat oudit Chastellet, fu attaint
<lb/> et fait venir en jugement ou petit parc, devant l'uys du
<lb/> guichet dudit Chastellet, Henriet Le Templier, boteleur
<lb/> de foin, detenu prisonnier oudit Chastellet, pour souspeçon
<lb/> d'avoir mal prinses et emblées onze cuilliers d'argent
<lb/> et un coustel à virole d'argent, dont il fu trouvé
<lb/> saisy. Lequel prisonnier, juré aus sains Euvangiles de
<lb/> Dieu dire verité sur les choses dessus dites et autres qui
<lb/> lui seroient demandées, cogneut et afferma par serement
<lb/> qu'il est nez de la ville de Compiegne, homme de labour,
<lb/> qui a gaignié et gaigne sa vie au mieulx qu'il puet à boteler
<lb/> foin. Et après plusieurs variacions et denegacions
<lb/> par lui faites sur ladite accusacion, et sans aucune force
<lb/> ou contrainte, dit et afferma par serement et pour verité
<lb/> que, mercredi ou jeudi derrenierement passé, autrement
<pb n="72"/>
<lb/> du jour n'est record, environ heure de midy, qu'il passa
<lb/> seul sur Grant-Pont, à Paris, veant que à une forge d'orfevre,
<lb/> au devant et regardant ledit pont, n'avoit personne
<lb/> quelconques, tempté de l'ennemi, print sur l'establie
<lb/> dudit orfevre les <num>XJ</num> cuilliers d'argent dessus dites,
<lb/> et desqueles il fu trouvé saisi, envelopées en petit drapelet
<lb/> de linge. Lesqueles cuilliers d'argent ainsi par lui
<lb/> prinses, il se absenta dudit lieu; et ou jour d'ier, ainsi
<lb/> qu'il aloit aus juifs demourans à Paris, pour emprunter
<lb/> argent sur icelles, ou les vendre s'il eust peu, fu par
<lb/> aucun desdiz juifs, et aussi par un sergent royal, prins
<lb/> et admené prisonnier oudit Chastellet, pour souspeçon
<lb/> d'avoir mal prinses icelles cuilliers.
<lb/> Item, cogneut que, ou jour d'ier matin, ainsi qu'il
<lb/> aloit au Palais pour soy esbatre, veant aussi un estal à
<lb/> mercier joignant près de la grant porte dudit Palais, ouquel
<lb/> n'avoit personne qui le gardast, ne les denrrées aussi
<lb/> qui y estoient, tempté de l'ennemi, comme dit est, mal
<lb/> print sur ledit estal un coustel tranchepain à femme,
<lb/> sanz gueine, et garny à deux viroles d'argent, duquel
<lb/> coustel il a esté trouvé saisy, ainsi comme dit est dessus.
<lb/> Cogneut aussi que, un an a ou environ, il passant par
<lb/> les Champeaux de Paris, print à l'estal d'un mercier deux
<lb/> petites sainturetes de cuir à usaige d'enfant, et desqueles
<lb/> il fu trouvé saisi; et pour souspeçon de les avoir mal
<lb/> prinses, il fu emprisonné oudit Chastellet; et en après,
<lb/> par la peine de prison, povreté d'icellui et petite valeur
<lb/> de la chose, mis hors par ledit <abbr>mons.</abbr> le prevost.
<pb n="73"/>
<lb/> Cogneut oultre que, demi an a ou environ, qu'il qui
<lb/> parle s'en aloit en esbat de la ville de Compiengne, dont
<lb/> il est nez, en la ville de Choisi, assez près d'illec, en
<lb/> passant par l'un des boux d'icelle ville, vit et apperceut
<lb/> une chemise à homme et une autre chemise à usaige de
<lb/> femme, lesqueles sechoient contre un mur; et lors lui,
<lb/> veant qu'il n'avoit personne près d'illec qui se prenist
<lb/> garde d'iceulx, print icelles robes linges, et les porta et
<lb/> vendi, en icelle ville de Compiengne, la somme de cinq
<lb/> soulz parisis. Et plus ne autre chose ne volt confesser. Si
<lb/> fu fait remettre en la prison de laquele il avoit esté
<lb/> admené.
<lb/> APRèS lesqueles confessions ainsi faites, demandé fu
<lb/> par ledit <abbr>mons.</abbr> le prevost ausdiz conseilliers leurs advis
<lb/> et oppinions que bon estoit de faire, et la maniere comment
<lb/> l'en avoit à proceder contre ledit prisonnier, et s'il
<lb/> estoit dignes et avoit pour les causes dessus dittes desservi
<lb/> mort. Tous lesquieulx, veu l'estat d'icellui prisonnier,
<lb/> et que par sadite confession il avoit esté autrefois accusé
<lb/> de larrecin, les variacions et denegacions par lui faites,
<lb/> avec les multiplicacions et reiteracions de larrecins dessus
<lb/> dites, par lui cogneues avoir faites à plusieurs fois et
<lb/> en divers lieux, delibererent et furent d'oppinion que
<lb/> pour savoir plus à plain par sa bouche d'aucuns autres
<lb/> larrecins, s'il en a aucuns fais, la verité, il feust mis à
<lb/> question, et que, en après ce, ilz verroient et considerroyent
<lb/> tout, et sur ce diroient et ordonneroient plus à
<lb/> plain leurs advis et oppinions. Ouyes lesqueles oppinions
<lb/> et veu ce present procès, ledit <abbr>mons.</abbr> le prevost le condempna
<lb/> ad ce.
<lb/> EN enterinant lequel jugement, le vendredi ensuïant,
<lb/> <num>XIXe</num> jour dudit mois de may, l'an dessus dit, par devant
<lb/> <abbr>mons.</abbr> le prevost, lui estant en jugement sur les quarreaux,
<pb n="74"/>
<lb/> presens maistres Guillaume Porel, conseillier du
<lb/> roy nostre sire en parlement; Jehan Truquan, lieutenant
<lb/> dudit <abbr>mons.</abbr> le prevost; Ernoul de Villiers, Hutin de
<lb/> Ruit et Gieffroy Le Goibe, examinateurs oudit Chastellet;
<lb/> fu fait venir et attaint le dessus dit prisonnier, auquel
<lb/> par ledit <abbr>mons.</abbr> le prevost fu dit qu'il cogneust tous les
<lb/> larrecins que fais avoit, ou il les lui feroit dire et cognoistre
<lb/> par sa bouche et à force de question. Lequel prisonnier
<lb/> continua et persevera ès confessions cy-dessus, autrefois
<lb/> par lui faites et cogneues, et afferma par serement icelles
<lb/> contenir verité par la fourme et maniere que escriptes
<lb/> sont; et autre chose ne volt cognoistre que dit est qui lui
<lb/> portast prejudice. Et, pour ce, fu fait despouillier, mis,
<lb/> lyé et estendu à la question; et avant que l'on jettast sur
<lb/> lui pou ou neant d'eaue, requist instanment que l'en le
<lb/> meist jus d'icelle question, et il diroit verité des autres
<lb/> larrecins qu'il avoit fais, dont il y avoit plusieurs. Si fu
<lb/> fait mettre hors d'icelle question, et mené choffer en la
<lb/> cuisine en la maniere acoustumée, et, en après, ramené
<lb/> en jugement sur lesdiz quarreaux.
<lb/> EN la presence desquelx dessus et derrenierement nommez,
<lb/> et hors de toute question, sans aucune force ou
<lb/> contrainte, le dessus dit Henriet Le Templier, prisonnier,
<lb/> après ce qu'il ot juré de rechief aus sains Euvangiles de
<lb/> Dieu dire verité, cogneut et afferma par serement que,
<lb/> oultre et par dessus les confessions cy-dessus escriptes,
<lb/> par lui autrefois cogneues, il a fait, commis et perpetré
<lb/> les larrecins qui ensuivent, c'est assavoir: que, deux
<lb/> mois a ou environ, autrement du temps, du jour ne de
<lb/> l'eure n'est record, ne aussi ne se recorde en quel lieu,
<lb/> il print et embla, en ladite ville de Compiengne, une
<lb/> houpelande de blanchet courte, à usaige d'omme, laquele
<lb/> il vendi, en icelle ville, la somme de douze souls.
<lb/> Item, cogneut que, paravant le temps dessus dit, il
<pb n="75"/>
<lb/> estant en ladite ville de Choisy, à l'enseigne de l'Espée,
<lb/> mal print illec un chapperon sengle à usaige d'omme, de
<lb/> drap camalin, lequel il vendi au dehors d'icelle ville de
<lb/> Compiengne, à un homme qu'il ne cognoist, <num>XVJ</num> <abbr>d.</abbr>
<lb/> <abbr>paris.</abbr> .
<lb/> Item, cogneut oultre que, <num>VIJ</num> mois a, auprès et joignant
<lb/> de Sainte-Katherine, sur la fenestre d'un cordouennier
<lb/> demourant assez près d'illec, il mal print une paire de
<lb/> solers, lesquieulx il vendi <num>IJ</num> <abbr>s.</abbr> à un homme qu'il ne
<lb/> cognoist.
<lb/> Cogneut aussi que, <num>IIJ</num> mois a ou environ, en passant
<lb/> sur Grant-Pont, mal print et embla, à un mercier vendeur
<lb/> de cousteaux, un long coustel senz gaigne, lequel, assez
<lb/> tost après ce, il vendi <num>IIJ</num> <abbr>s.</abbr> à un autre mercier, duquel
<lb/> ne de son nom il n'a aucune cognoissance.
<lb/> Item, dit que un nommé Jehan de Bourgoigne, dit Le
<lb/> Borgne, repairant chieux Perrin de Maurepast, maçon,
<lb/> demourant en la rue des Graveliers, à l'enseigne du Marteau,
<lb/> lui a confessé avoir emblé à une cousturiere de
<lb/> Laigny sur Marne, femme Jehan de Mez, menestrer, un
<lb/> trousseau que brayes que chemises; mais il ne lui dist pas
<lb/> qu'il en avoit fait. Et, ce fait, fu remis en la prison de
<lb/> laquelle il avoit esté trait et mis hors.
<lb/> LE SAMEDI <num>XXe</num> jour de may, l'an dessus dit, par devant
<lb/> <abbr>mons.</abbr> le prevost, lui estant en jugement sur les quarreaux,
<lb/> presens maistres Jehan Truquan, lieutenant dudit <abbr>mons.</abbr>
<lb/> le prevost; Dreue d'Ars, auditeur; Jehan de La Folie,
<lb/> receveur de Paris; Andrieu Le Preux, procureur du roy;
<lb/> Jehan de Tuillieres, Miles de Rouvroy, Nicolas Bertin,
<lb/> Arnoul de Villiers, Hutin de Ruit et Gieffroy Le Goibe,
<lb/> examinateurs; fu fait venir et attaint ledit Henriet Le
<lb/> Templier, lequel, sanz aucune force ou contrainte, continua
<lb/> et persevera ès confessions cy-dessus escriptes, autrefois
<lb/> par lui faittes. Et, ce fait, par ledit <abbr>mons.</abbr> le prevost
<pb n="76"/>
<lb/> fu demandé ausdiz presens conseilliers leurs advis
<lb/> et oppinions comment l'en avoit à proceder contre lui,
<lb/> et s'il estoit dignes de mort, ou non. Tous lesquieulx, veu
<lb/> l'estat dudit prisonnier, les confessions par lui faites, les
<lb/> reiteracions, multiplicacions et continuacions, avec la
<lb/> valeur desdiz larrecins par lui faiz, commis et perpetrez,
<lb/> delibererent et furent d'oppinion que l'en ne le povoit
<lb/> espargnier qu'il, pour ses demerites, ne feust excecutez
<lb/> comme larron, et que il estoit très fort et grant larron.
<lb/> Ouyes lesqueles oppinions et veu ledit procès, ledit
<lb/> <abbr>mons.</abbr> le prevost, et en sa presence, le condempna ad ce.
<lb/> LEQUEL jugement fu excecuté ledit <num>XXe</num> jour de may.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN D'ORLIENS.</head>
<p>
<lb/> L'AN DE GRACE mil trois cens quatrevins et onze, le
<lb/> samedi <num>XXIJe</num> jour d'avril, par devant maistre Jehan
<lb/> Truquan, lieutenant de <abbr>mons.</abbr> le prevost, presens maistres
<lb/> Miles de Rouvroy, Hutin de Ruit et Gieffroy Le Goibe,
<lb/> examinateurs de par le roy nostre sire ou Chastellet de
<lb/> Paris; fu fait venir et attaint en jugement Jehan d'Orliens,
<lb/> prisonnier detenu oudit Chastellet, pour souspeçon
<lb/> d'avoir mal prins et emblé certaine quantité de toile, par
<lb/> lui exposée en vente en la rue de la Harpe, à Paris. Lequel
<lb/> prisonnier, examiné sur ce, et juré aus sains Euvangiles
<lb/> de Dieu de dire verité de ce que dit est, et autres
<lb/> choses qui lui seroient demandées, cogneut et afferma
<lb/> par serement qu'il est nez de la ville d'Orleans, homme
<lb/> de labour, non marié, et qui aucunes fois s'entremet
<pb n="77"/>
<lb/> de acheter et vendre laine, toiles et autres denrrées, et
<lb/> que, puis huit jours ençà, il acheta ou marchié d'Estampes
<lb/> la toile dont il fu trouvé saisy, et lui cousta l'aune de la
<lb/> grant piece <num>V</num> blans, et de la petite piece <num>IIIJ</num> blans.
<lb/> Et dit que, en s'en venant aujourd'ui matin de la ville
<lb/> de Montlehery, où il avoit jeu, en la ville de Paris, et
<lb/> par delà la ville de Loncjumel, il trouva une charre wide
<lb/> qui venoit à Paris, en laquele, pour soy solagier de porter
<lb/> icelle toile, il mist icelle toile en la queue de ladite
<lb/> charrete; et en passant par-dessus le pont d'Enthoigny,
<lb/> icelle toile chey en la riviere soubz ledit pont, laquele
<lb/> il recueilly, et icelle apporta toute moillée à Paris; et en
<lb/> passant par la rue de la Harpe, pour ce que ladite toile li
<lb/> pesoit trop à porter, il exposa icelle en vente, et la voult
<lb/> toute donner pour <num>XXIIIJ</num> <abbr>s.</abbr>; et au vendre, pour ce que
<lb/> aucuns de ceulx qui la barguignoient ne vouloient avoir,
<lb/> l'un que deux aulnes, l'autre trois et l'autre quatre, il
<lb/> faisoit l'aune <num>XVJ</num> <abbr>d.</abbr> de l'une desdites pieces, et de l'autre
<lb/> piece <num>XIJ</num> <abbr>d.</abbr> . Et dit que tele est la verité, et que autre
<lb/> chose ne sera jà contre lui trouvé, mais est homme de
<lb/> bonne vie et renommée.
<lb/> CE fait, dit fu et deliberé par l'oppinion desdiz conseilliers
<lb/> que briefment l'en se informast de l'estat dudit
<lb/> prisonnier. Et ad ce faire fu commis ledit maistre Hutin
<lb/> de Ruit, et que l'informacion sur ce par lui faitte il rapporte,
<lb/> afin d'avoir plus à plain conseil et advis comment
<lb/> l'en procederoit contre lui plus à plain.
<lb/> LEQUEL examinateur, par devant <abbr>mons.</abbr> le prevost, le
<lb/> jeudi <num>XVIIJe</num> jour de may, l'an dessus dit, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Martin Double, advocat du roy; Ernoul
<lb/> de Villiers, Nicolas Bertin, Robert de Pacy et Hutin de
<lb/> Ruit, examinateurs; rapporta et dist que l'informacion
<pb n="78"/>
<lb/> que faite avoit sur ce que dit est, et de tout ce qu'il en
<lb/> povoit avoir sceu et trouvé, il s'estoit informé par la
<lb/> maniere qui ensuit:
<lb/> GUIOT de Chartres, escuïer, famillier de messire Legier
<lb/> d'Orgechin, chevalier, demourant à Sainte-Mesme
<lb/> avec ledit chevalier, de l'aage de <num>L</num> ans ou environ, juré,
<lb/> present Jehan d'Orliens, prisonnier ou Chastellet, qui de
<lb/> riens ne l'a voulu ne sceu contredire ne reproicher, dit
<lb/> et deppose par son serement que il cognoist bien de veue
<lb/> ledit Jehan d'Orliens, et plusieurs fois l'a veu, et scet
<lb/> bien que, environ a quatre ans, il vint servir ledit chevalier
<lb/> comme varlet, et par icellui chevalier fu commis
<lb/> à prendre garde à ses estans et bois, et, en ce faisant,
<lb/> servi ledit chevalier par l'espace de <num>IIJ</num> ans continuelz ou
<lb/> environ, et se parti du service d'icellui chevalier, sanz
<lb/> prendre de lui congié, environ Karesme prenant derrenierement
<lb/> passé ot un an. Et durant lesdiz <num>IIJ</num> ans que
<lb/> servi ledit Jehan icellui chevalier, furent perdues en
<lb/> l'ostel d'icellui chevalier, et aillieurs en la ville de Sainte-Mesme,
<lb/> où demouroit icellui chevalier, plusieurs choses
<lb/> et biens, desquieulx ycellui Jehannin estoit tousjours
<lb/> mescreuz.
<lb/> Et derrenierement, environ le temps que se parti ledit
<pb n="79"/>
<lb/> Jehan du service dudit chevalier, furent emblées en une
<lb/> bouticle appartenant à icellui chevalier, estant en ses
<lb/> fossez à Sainte-Mesme, plusieurs carpes grosses que y avoit
<lb/> fait mettre icellui chevalier par ledit Jehan, et lesqueles
<lb/> ycellui chevalier avoit ordonné porter par devers madame
<lb/> de Maubuisson; et d'icellui larrecin fu mescreu par les gens
<lb/> dudit chevalier ledit Jehan, lequel, pour ce, sans prendre
<lb/> à aucun congié, se parti de l'ostel et service d'icellui chevalier.
<lb/> Estoit aussi mescreu icellui Jehan, oudit hostel et
<lb/> en ladite ville, d'avoir emblé grant foison d'autre poisson
<lb/> ès estans d'icellui chevalier, et de le avoir vendu à
<lb/> Chastres soubz Montlehery et aillieurs. Estoit aussi mescreu
<lb/> oudit hostel, et disoit-on communement en icellui,
<lb/> que il ouvroit huches, coffres et serreures de huys toutes
<lb/> fois qu'il vouloit, par mauvais art; mais il ne lui en vit
<lb/> oncques nulles ouvrir, ne aucune chose embler.
<lb/> Dit encores que, trois sepmaines a ou environ, en un
<lb/> jour dont il n'est record, furent mal prinses et emblées,
<lb/> ès jardins dudit chevalier, audit Sainte-Mesmes, <num>XL</num> aulnes
<lb/> de toile ou environ, en une piece, qui avoient esté estendues
<lb/> en icellui jardin pour blanchir; et d'icellui larrecin
<lb/> a esté aussi mescreu ledit Jehan, combien que depuis que
<lb/> icellui Jehan se parti de l'ostel d'icellui chevalier, ne fu
<lb/> veu en appert en l'ostel dudit chevalier.
<lb/> Dit aussi qu'il a plusieurs <supplied resp="#editor">fois</supplied> ouy dire aus gens dudit
<lb/> chevalier que icellui Jehannin avoit esté autrefois prisonnier
<lb/> à Corbueil, pour certain larrecin de chevaulx
<lb/> par lui fait; et a aussi plusieurs fois ouy dire ausdites gens
<lb/> qu'il rompy les prisons dudit lieu de Corbueil. Et plus
<lb/> ne scet depposer de l'estat, vie et renommée dudit Jehan
<lb/> d'Orliens.
<lb/> VEUE laquele deposicion de Guiot de Chartres, escuïer,
<lb/> dessus nommé, et la confession et denegacion dudit prisonnier,
<lb/> cy-dessus escrips, iceulx conseilliers furent d'oppinion,
<pb n="80"/>
<lb/> attendu l'estat dudit prisonnier, que pour savoir
<lb/> par sa bouche la verité desdites accusacions, que l'en le
<lb/> meist à question. Ouyes lesqueles oppinions et veu ce present
<lb/> procès, ledit <abbr>mons.</abbr> le prevost le condempna ad ce.
<lb/> EN enterinant lequel jugement cy-dessus escript, donné
<lb/> contre ledit Jehan d'Orliens, prisonnier, le vendredi
<lb/> <num>XIXe</num> jour de may, l'an dessus dit, par devant <abbr>mons.</abbr> le
<lb/> prevost, lui estant en jugement sur les quarreaux, presens
<lb/> maistres Guillaume Porel, conseillier du roy nostre
<lb/> sire en parlement; Jehan Truquan, lieutenant dudit <abbr>mons.</abbr>
<lb/> le prevost; Martin Double, advocat du roy; Andrieu Le
<lb/> Preux, procureur d'icellui seigneur en Chastellet; Ernoul
<lb/> de Villiers, Hutin de Ruit et Gieffroy Le Goibe,
<lb/> examinateurs de par le roy nostredit seigneur oudit Chastellet;
<lb/> fu fait venir et attaint en jugement sur les quarreaux
<lb/> dudit Chastellet ledit Jehan d'Orliens, prisonnier,
<lb/> auquel par ledit <abbr>mons.</abbr> le prevost fu dit que desdites
<lb/> accusacions contre lui proposées, et desclairées en la
<lb/> depposicion dudit Guiot de Chartres, cy-dessus escripte,
<lb/> il deist verité, ou l'en lui feroit dire par sa bouche et à
<lb/> force, et le feroit questionner. Lequel...
</p>
</div>
<div>
<head>JEHAN HAYS.</head>
<p>
<lb/> ...
<lb/> contenus et escrips en icelle deposicion dudit Hays,
<lb/> esquieulx il s'estoit rapporté, il oyst et examinast au
<pb n="81"/>
<lb/> mieulx et plus diligenment qu'il porroit, et rapportast ce
<lb/> que fait en auroit le plus briefment que bonnement pouroit.
<lb/> Et atant fu fait remettre icellui Hays, prisonnier,
<lb/> en la prison de laquele il avoit esté attaint.
<lb/> LE samedi <num>XXVIJe</num> jour de may, l'an mil <num>CCCIIIJxx</num> et onze,
<lb/> par devant <abbr>mons.</abbr> le prevost, lui estant en jugement sur
<lb/> les quarreaux, presens maistres Jehan Truquan et Dreux
<lb/> d'Ars, lieutenans de <abbr>mons.</abbr> le prevost; Andrieu Le Preux,
<lb/> procureur du roy en Chastellet; Martin Double, advocat
<lb/> dudit seigneur illec; Jehan de Bar, Miles de Rouvroy,
<lb/> Ernoul de Villiers, Nicolas Bertin, Hutin de Ruit et
<lb/> Gieffroy Le Goibe, examinateurs de par le roy nostredit
<lb/> seigneur oudit Chastellet; fu rapporté par ledit maistre
<lb/> Jehan de Bar l'informacion, examen et depposicion des
<lb/> tesmoings esquieulx ledit prisonnier s'estoit rapportez,
<lb/> comme dit est dessus. Veu lequel examen, et par l'oppinion
<lb/> desdiz conseilliers, fu dit, deliberé et ordonné que
<lb/> Margot, femme Henriet de Gentilly, et Jehennete du
<lb/> Blé, examinées en ladite informacion, seroient de rechief
<lb/> faites jurer, oyes et examinées en la presence dudit prisonnier.
<lb/> Et, ce fait, et incontinent, furent mandées en
<lb/> jugement icelles femmes, ès depposicions desqueles icellui
<lb/> prisonnier, comme devant avoit fait, et que escript
<lb/> est cy-dessus, se rapporta; lesqueles furent examinées, et
<lb/> deposerent en la presence dudit prisonnier, et par serement,
<lb/> ce qui ensuit:
<lb/> C'EST assavoir: laditte Margot, femme dudit Henriet
<lb/> de Gentilly, demourant en la rue Saint-Victor, aagée de
<lb/> <num>XL</num> ans ou environ, que elle se recorde que, en un jour
<lb/> de dimenche, que elle ouy dire au matin que ledit maistre
<lb/> Jehan Solas estoit alez de vie à trespassement, autrement
<pb n="82"/>
<lb/> du temps ne du jour ne se recorde, elle ala en la
<lb/> chambre dudit defunct, et illec le vit mort et estendu en
<lb/> son lit, et avoit grant quantité de robes estendues sur
<lb/> lui. Et là estoient presens en leurs personnes les dessus
<lb/> diz Jehan Hay et Thevenin de Luzerches, sergens de
<lb/> chapitre de Paris, ausquieulx elle qui parle dist que elle
<lb/> enseveliroit voulentiers ledit defunct, s'il leur plaisoit.
<lb/> Lequel Thevenin lui dist que non feroit, et que leurs
<lb/> femmes le feroient bien.
<lb/> Dit encores, elle qui parle, que elle vit lors ledit Hay
<lb/> qui ala et entra en l'estude dudit defunct, et illec, en une
<lb/> huche ou chaire, et dessoubz un viel chappel de bievre,
<lb/> print un sachet de cuir gros d'environ plain poing, et
<lb/> long de demi-pié ou environ, lequel sac il mist en sa tasse,
<lb/> sanz ce que elle veist ne apperceust que icellui Hays ouvrist
<lb/> ou regardast dedens ledit sac, et, par ce, ne scet
<lb/> qu'il avoit oudit sac.
<lb/> Et dit que, à prendre ledit sac, estoit present le dessus
<lb/> dit Thevenin de Luserches, lequel dist audit Hays: <q rend="ital">«Que
<lb/> est-ce, compere, que tu as prins? Au moins que j'en aye ma
<lb/> part.»</q> Et ledit Hays lui respondi moult bas: <q rend="ital">«Tay-toy! Il
<lb/> fault ces nouvelles porter au chamberier lay de Nostre-Dame
<lb/> de Paris.»</q> Et lors dist audit Thevenin qu'il y alast, lequel
<lb/> y ala incontinent, si comme elle vit et fu presente, parce
<lb/> que elle ala devant par devers ledit chamberier, lui dire
<lb/> lesdittes nouvelles, pour ce que elle est acointe dudit
<lb/> chamberier. Et, assez tost après ce, arriva ledit Thevenin,
<lb/> qui dist et rapporta audit chamberier la mort dudit
<lb/> feu maistre Jehan Soulas, lequel chamberier lui respondi
<lb/> et dist: <q rend="ital">«Alez-vous-en, et tantost après vous je envoyeray le
<lb/> <pb n="83"/>
tabellion de chapitre,»</q> lequel tabellion vint assez tost après
<lb/> en l'ostel dudit defunct.
<lb/> Et dit que après ce que ledit Hays ot prins ledit sac,
<lb/> elle lui dist que elle ne savoit s'il estoit Quaresme, mais
<lb/> il estoit prenent; et lui demanda, elle qui parle, se
<lb/> elle en auroit unes chausses, et elle enseveliroit ledit
<lb/> maistre Jehan. Et lors lesdiz Hays et Thevenin la bouterent
<lb/> hors de la chambre bien rudement, en lui disant:
<lb/> <q rend="ital">«Alez-vous-en. Ma mere et une autre femme vendront qui l'enseveliront
<lb/> bien, et ont mieulx mestier de gaignier que vous n'avez.»</q>
<lb/> Et atant se departi elle qui parle.
<lb/> Dit oultre, elle qui parle, sur ce requise, qu'il est commune
<lb/> renommée, entre les voisins dudit Hays, que une
<lb/> maison qu'il a faite nouvellement edifier en la rue des
<lb/> Murs, puis la mort dudit feu maistre Jehan Soulas, a
<lb/> esté faite des biens que icellui Hays print et embla en
<lb/> l'ostel dudit defunct, et que, paravant le trespassement
<lb/> dudit defunct, icellui Hays estoit un très-povres homs,
<lb/> et aloit gaignier ses journées à batre plastre, et sa femme
<lb/> aloit vendre herbes parmi la ville de Paris.
<lb/> Dit avec ce, que le lendemain que ledit Hays fu mené
<lb/> en prison ou Chastellet, elle ouy dire à aucunes des voisines
<lb/> d'icelle rue que la femme dudit Hays estoit alée
<lb/> oudit Chastellet pour parler à son mary, et que elle avoit
<lb/> en une bourse que elle avoit sur elle très-grant quantité
<pb n="84"/>
<lb/> de florins, dont elle avoit presenté deux fleurins au geolier,
<lb/> mais que elle peust parler à sondit mary; lequel
<lb/> geolier n'en avoit voulu riens faire. Et autre chose n'en
<lb/> scet, sur tout diligenment requise, interroguée et
<lb/> examinée.
<lb/> JEHANNETE du Blé, jardiniere du cardinal Le Moyne,
<lb/> demourant en la rue des Murs, aagée de <num>XXXVJ</num> ans ou
<lb/> environ, jurée en l'an et jour dessus dit, et examinée par
<lb/> serement de dire et depposer verité, dit et afferme que
<lb/> elle est recorde que, tantost après ce que ledit feu maistre
<lb/> Jehan Soulas fu alez de vie à trespassement, yceulx Hays
<lb/> et Thevenin envoyerent querre elle qui parle qui estoit
<lb/> en sa maison. Laquele deposant ala en l'ostel dudit defunct,
<lb/> ouquel elle trouva iceus Hays et Thevenin, et vit
<lb/> le corps dudit defunct qui gisoit mort en son lit; et vouloient
<lb/> iceulx Hays et Thevenin que elle qui parle ensevelist
<lb/> icellui defunct; ausquelz elle respondi et dist que
<lb/> non feroit pas toute seule; et, pour ce, envoyerent querir
<lb/> la femme dudit Thevenin et Jehennete de Bayeux,
<lb/> par lesqueles trois femmes icellui defunct fu ensevely.
<lb/> Et dit que durant le temps que elles ensevelirent icellui
<lb/> defunct, lesdiz Hays et Thevenin entrerent et furent
<lb/> longuement en une chambre ou estude dudit defunct,
<lb/> que ledit Hays ouvry d'une des clefs qu'il tenoit en sa
<lb/> main. Et quant ilz yssirent hors d'icelle chambre ou
<lb/> estude, ilz en firent aler hors d'icelle chambre elle qui
<lb/> parle et les dessus dites femmes. Et autre chose ne plus
<lb/> ne scet de ce que dit est, sur tout diligenment requise
<lb/> et interroguée.
<lb/> VEUES lesqueles deposicions d'icelles Margot et Jehennete,
<lb/> icellui <abbr>mons.</abbr> le prevost fist de rechef jurer aus sains
<lb/> Euvangiles de Dieu ledit Jehan Hays, prisonnier, qu'il
<lb/> deist verité des accusacions contre lui imposées, et que
<pb n="85"/>
<lb/> clerement il apparoit de sa mauvaistié, disant que s'il ne
<lb/> le disoit, que par force de question il lui feroit dire.
<lb/> Lequel prisonnier, et après plusieurs variacions et denegacions
<lb/> par lui faites, dist et afferma par serement que
<lb/> verité estoit et est que, au jour du trespassement dudit
<lb/> defunct, il trouva d'aventure, sur une chaïere à doz, un
<lb/> petit sachet de cuir lonc d'un doy, et gros d'un pouce
<lb/> et plus, ouquel avoit certaine poudre fine de gingembre;
<lb/> lequel sachet il mist en sa tasse, et ladite poudre, lui et
<lb/> lesdiz Thevenin, leurs femmes et autres gens de l'ostel
<lb/> dudit defunct, beurent en vin.
<lb/> Et dit que oudit sachet n'avoit or, argent, ou autre
<lb/> chose quelconques. Et, pour ce, fu fait traire et mis à
<lb/> part sur lesdiz quarreaux.
<lb/> OUYES lesqueles confessions et denegacions faites par
<lb/> icellui prisonnier, avec les deposicions desdites femmes,
<lb/> cy-dessus escriptes, veues icelles, avec l'informacion
<lb/> faite par ledit maistre Jehan de Bar, examinateur, iceulx
<lb/> conseilliers delibererent et furent d'oppinion qu'il y avoit
<lb/> assez cause contre ledit Hays, prisonnier, pour savoir par
<lb/> sa bouche et par question la verité des accusacions dessus
<lb/> dites, et que l'en ne le povoit espargnier que ainsi ne
<lb/> feust fait pour le bien de justice. Ouyes lesqueles oppinions
<lb/> et veu ce present procès, ledit <abbr>mons.</abbr> le prevost le
<lb/> condempna ad ce.
<lb/> EN enterinant lequel jugement, ledit Jehan Hays, prisonnier,
<lb/> fu fait venir en jugement sur les quarreaux; lequel
<lb/> ne voult autre chose congnoistre que fait a cy-dessus.
<lb/> Et, pour ce, fu fait despouillier tout nu, mis, lié
<lb/> et estendu à question sur le petit tresteau; et avant ce
<lb/> que l'en jettast comme pou ou neant d'eaue sur lui, cogneut
<lb/> et confessa que oudit sachet de cuir avoit environ
<lb/> soixante pieces d'or, tant moutons que frans, et environ
<pb n="86"/>
<lb/> deux à trois frans en blans vielz de <num>IIIJ</num> <abbr>d.</abbr> <abbr>t.</abbr> piece; requerant
<lb/> instanment que ledit <abbr>mons.</abbr> le prevost le feist mettre
<lb/> jus d'icelle question, et il diroit verité de tout ce que
<lb/> prins avoit oudit hostel et des biens dudit defunct. Et,
<lb/> pour ce, fu mis hors d'icelle question, mené chauffer en
<lb/> la cuisine en la maniere acoustumée, et, en après, ramené
<lb/> en jugement sur lesdiz quarreaux. Ouquel lieu, après ce
<lb/> que de rechief il ot esté fait jurer de dire verité comme
<lb/> promis l'avoit, icellui prisonnier, et par serement, dit
<lb/> que des confessions par lui faites, il n'en estoit riens, mais
<lb/> avoit controuvé contre verité tout ce qu'il avoit et a cy-dessus
<lb/> confessé dudit sachet, et que ce qu'il a dit, ce a
<lb/> esté par force, crainte, paour et doubte qu'il ne feust
<lb/> questionné, et pour evader icelle question. Et autre
<lb/> chose ne volt congnoistre en son prejudice. Si fu fait
<lb/> traire à part sur lesdiz quarreaux, et, en après, par ledit
<lb/> <abbr>mons.</abbr> le prevost demandé ausdiz presens conseilliers
<lb/> leurs advis et oppinions comment il estoit bon de proceder
<lb/> contre ledit prisonnier, et la maniere comment. Tous
<lb/> lesquelx furent d'oppinion que de rechief il feust questionné
<lb/> bien et fort, afin d'en savoir par sa bouche la
<lb/> verité.
<lb/> APRèS lesqueles choses ainsi faites, pour ce que icellui
<lb/> prisonnier, qui de rechief fu interrogué, et par serement,
<lb/> de dire verité desdites accusacions, ne voult aucune chose
<lb/> confesser en son prejudice, fu, samblablement que dit est,
<lb/> fait despouillier tout nu, mis lié et estendu à la question
<lb/> sur le petit tresteau; et après ce que l'en lui ot jetté de
<lb/> l'eaue sur lui et donné à boire en la maniere acoustumée,
<lb/> icellui prisonnier estant illec et au dehors d'icelle question,
<lb/> après ce qu'il ot requis que l'en le meist hors et
<lb/> ostast d'icelle question, et qu'il ot esté mené chauffer en
<lb/> la cuisine, et remené de rechief en jugement sur lesdiz
<lb/> quarreaux, sanz force ou contrainte de question, cogneut
<pb n="87"/>
<lb/> et confessa, et par serement par lui fait de rechief aus
<lb/> sains Euvangiles de Dieu, et en soy corrigant et aumentant
<lb/> des autres confessions, variacions et denegacions cy-dessus
<lb/> escriptes, par lui faites, que verité est que, au
<lb/> temps et jour du trespassement dudit defunct, et en visitant
<lb/> et regardant l'ostel d'icellui, il trouva sur une chaire
<lb/> ledit sac de cuir, lequel il print et muça et bouta en sa
<lb/> tasse jusques au soir, qu'il vint au couchier en sa maison,
<lb/> que il jetta icellui sac sur une tablete de plastre en sondit
<lb/> hostel et en sa chambre; et, en après, reprint icellui
<lb/> sachet et le mist et bouta en son coffre, duquel il portoit
<lb/> la clef.
<lb/> Et dit que dudit coffre, deux ou trois jours ensuivans
<lb/> la prinse dudit sachet, il tira icellui hors, sa femme estoit
<lb/> absente, regarda et compta qu'il avoit dedens icellui sac,
<lb/> et trouva que en icellui avoit trois cens pieces d'or, tant
<lb/> en moutons comme en frans, lesquieulx il a, depuis icellui
<lb/> temps, gardez par devers soy, et iceulx alouez et despendus,
<lb/> tant en la despence de son hostel, à soy vestir, chaucier,
<lb/> gouverner et acquittier, comme ès reparacions et
<lb/> edifices par lui faiz en sa maison où il demeure ad present,
<lb/> et laquele depuis nagueires il a faite edifier de nouvel.
<lb/> Et dit, sur ce requis, que de tout l'argent dessus dit,
<lb/> il ne avoit mès, au temps de son emprisonnement, que
<lb/> la somme de <num>XIIIJ</num> frans ou environ, laquele il avoit baillée
<lb/> en garde à sa femme, sanz ce que d'icelle somme de
<lb/> <num>IIJc</num> pieces d'or sadite femme sceust oncques aucune chose
<lb/> qu'il eust iceulx prins par la maniere que dit est, ne aussi
<lb/> d'iceulx elle eust la garde en aucune maniere, ne que de
<lb/> ce elle, lesdiz Thevenin et sa femme, feussent en aucune
<lb/> maniere sachans, confortans, consellans ou aydans, ne
<lb/> qu'ilz ou aucun d'eulx en aient eu part ou porcion,
<lb/> prouffit ou promesse quelconques, sauf tant que icellui
<lb/> Thevenin print et emporta des biens dudit defunct environ
<lb/> demie-aulne de blanchet, qu'il pendi à sa sainture,
<pb n="88"/>
<lb/> et une petite bouteille de cuir à lui donnée par maistre
<lb/> Guillaume Perdriel, maistre des garnisons du roy nostre
<lb/> sire; et la femme de lui qui parle ot, pour son salere
<lb/> desservi en ensevilissant le corps dudit defunct, et du
<lb/> consentement dudit maistre Guillaume Perdriel, unes
<lb/> paire de chauces à homme.
<lb/> Et dist, sur ce requis, que il est record que oudit saichet
<lb/> avoit plus de moutons d'or que frans, mais il ne scet
<lb/> quel nombre. Et plus ne autre chose ne voult cognoistre
<lb/> ou confesser. Si fu fait remettre en la prison de laquelle
<lb/> il avoit esté attaint.
<lb/> LE mardi <num>XXXe</num> jour de may, l'an mil <num>CCCIIIJxx</num> et onze
<lb/> dessus dit, par devant <abbr>mons.</abbr> le prevost, lui estant en
<lb/> jugement sur les quarreaux, presens honnorable homme
<lb/> et saige maistres Simon Foison, president en parlement;
<lb/> maistre Jehan de Cessieres, greffier criminel du roy nostre
<lb/> sire oudit parlement; Dreux d'Ars, lieutenant dudit <abbr>mons.</abbr>
<lb/> le prevost; Andrieu Le Preux, procureur du roy nostre
<lb/> sire en Chastellet; Martin Double, advocat illec dudit
<lb/> seigneur; Jehan de Bar et Miles de Rouvroy, examinateurs
<lb/> de par le roy nostredit seigneur oudit Chastellet;
<lb/> fu attaint et fait venir des prisons dudit Chastellet, esqueles
<lb/> il estoit prisonnier, Jehan Hays, dessus nommé,
<lb/> lequel, après ce qu'il ot juré aus sains Euvangiles de Dieu
<lb/> qu'il diroit verité, cogneut et confessa par serement, et
<lb/> sanz aucune force de question, avoir prins les florins et
<lb/> or contenus et desclairés en sa confession, cy-dessus
<lb/> escripte, et par lui autrefois faite, qui li fu leue mot après
<lb/> autre. Et, ce fait, continua et persevera en icelle, et
<lb/> afferma icelle estre vraye par la fourme et maniere que
<lb/> escripte est cy-dessus.
<lb/> Ouye laquele confession et requeste faite par ledit
<lb/> maistre Simon Foison, soy portant comme heritier dudit
<lb/> defunct maistre Jehan Soulas, tendant à fin d'estre restituez
<pb n="89"/>
<lb/> dudit larrecin en et sur les biens quelconques dudit
<lb/> prisonnier, et que ad ce ledit prisonnier s'est consenti,
<lb/> ledit <abbr>mons.</abbr> le prevost, par l'advis et deliberacion desdiz
<lb/> conseilliers, condempna icellui Hays, prisonnier, à rendre
<lb/> et païer audit maistre Simon les biens cy-dessus specifiez
<lb/> et esclarciz, ou valeur et estimacion d'iceulx, par la
<lb/> prinse, vendue et explectation de tous ses biens quelconques,
<lb/> et à tenir prison jusques à plain paiement et
<lb/> solucion d'icelle somme, present ad ce ledit prisonnier,
<lb/> qui en aucune maniere ne appella ou reclama d'icelle
<lb/> sentence.
<lb/> APRèS lesqueles choses ainsi faites, et que lesdiz maistres
<lb/> Simon Foison et Cessieres se furent partiz dudit jugement
<lb/> et conseil, demandé fu par ledit <abbr>mons.</abbr> le prevost aus
<lb/> conseilliers dessus nommez, et à maistres Jaques du Bois,
<lb/> Michel Marchant, Denis de Bausmes, Yves de Karembert
<lb/> et Nicolas Blondel, advocat en Chastellet; Robert
<lb/> Petit-Clerc, Girart de La Haye, Ernoul de Villiers, Nicolas
<lb/> Bertin, Robert de Tuillieres, Robert de Pacy et
<lb/> Hutin de Ruit, examinateurs oudit Chastellet, leurs advis
<lb/> et oppinions comment il estoit bon de proceder contre
<lb/> ledit Hays, prisonnier. Tous lesquieulx, veues les accusacions
<lb/> faites contre ledit Hays, ses excusacions par lui
<lb/> pretendues, les depposicions desdiz tesmoings, variacions
<lb/> et denegacions par lui plusieurs fois faites, avec sa derreniere
<lb/> confession, en laquele il a perseveré et continué
<lb/> par plusieurs fois, consideré la cause pour laquele il ala
<lb/> en l'ostel dudit defunct, et que biens qui sont gardez
<lb/> soubz main de justice ne doivent aucunement estre perilz
<lb/> ou diminuez, l'offence et mesprenture par lui faite et
<lb/> commise soubz umbre dudit office de sergent de chapitre,
<lb/> attendu la valeur et quantité d'or par lui prinse, et l'estat
<lb/> de sa personne et faculté, delibererent et furent d'oppinion
<lb/> que il estoit très-fort larron, et que l'en ne le povoit
<pb n="90"/>
<lb/> espargnier que comme tel il ne feust excecuté, c'est
<lb/> assavoir pendu. Ouyes lesqueles oppinions d'iceulx conseilliers,
<lb/> et veu ce present procès, ledit <abbr>mons.</abbr> le prevost
<lb/> condempna icellui Jehan Hays, prisonnier, <supplied resp="#editor">à</supplied> estre excecuté
<lb/> comme larron.
<lb/> LE mercredi derrenier jour de may, l'an dessus dit,
<lb/> par devant honnorable homme et saige maistre Dreue
<lb/> d'Ars, lieutenant dudit <abbr>mons.</abbr> le prevost; Miles de Rouvroy,
<lb/> Robert de Tuillieres et Hutin de Ruit, examinateurs
<lb/> de par le roy nostre sire en son Chastellet de Paris,
<lb/> après ce que Jehan Hays, prisonnier, dessus nommé, ot
<lb/> esté admené et attaint en jugement sur les quarreaux, et
<lb/> que par serement par lui fait aus sains Euvangiles de
<lb/> Dieu, et sanz aucune force ou contrainte, il ot perseveré
<lb/> et continué ès confessions cy-dessus escriptes, par lui autrefois
<lb/> faites, qui lui furent leues mot après autre, dit lui
<lb/> fu par ledit lieutenant que s'il avoit fait ou commis aucuns
<lb/> autres larrecins, qu'il en deist la verité, et que par
<lb/> ledit <abbr>mons.</abbr> le prevost et le conseil avoit esté dit et ordonné,
<lb/> sentencié et appointié, veue sadite confession,
<lb/> que pour ses demerites et larrecins par lui faiz et commis,
<lb/> cogneuz et perpetrez, il seroit oujourd'uy mis à
<lb/> mort et justicié comme larron, et ainsi lui fu dit, jugié et
<lb/> prononcié par ledit lieutenant, en ensuïant et enterinant
<lb/> le jugement contre ledit prisonnier, ou jour d'yer conseillié.
<lb/> Lequel prisonnier dist que autre chose ne sauroit
<lb/> dire ou congnoistre que dit a et escript est cy-dessus, et
<lb/> que il prenoit la mort en gré.
<lb/> CE fait, ledit Jehan Hays, prisonnier, fu fait mener à
<lb/> son derrenier tourment; et illec, en la presence de Aleaume
<lb/> Cachemarée, clerc criminel d'icelle prevosté, commis par
<lb/> ledit <abbr>mons.</abbr> le prevost à faire fere icelle excecuter et enteriner
<lb/> ledit jugement, et aussi presens Jehan de Verdun,
<pb n="91"/>
<lb/> dit Le Bourt, Jehan Raimbaut, Guillemin Le Roux, Huet
<lb/> Le Conte et autres plusieurs sergens à verge, icellui
<lb/> Jehan Hays cogneut qu'il est nez de la ville d'Orgeville,
<lb/> à une lieue près de Pacy en Normandie, et que, <num>XIJ</num> ans
<lb/> a ou environ, qu'il servoit certains maçons en la ville de
<lb/> Marceilles sur la mer, veant que son maistre auquel il
<lb/> servoit estoit alez hors de la chambre où il ouvroit, ala
<lb/> à la tasse de sondit maistre, en laquelle, sanz son sceu, il
<lb/> print un franc en or, et atant se parti sanz le congié de
<lb/> sondit maistre, ne oncques puis ne le vit.
<lb/> Cogneut aussi que, au temps que Yvain de Gales
<lb/> ala, en sa compaignie plusieurs gens d'armes, ès ysles de
<lb/> Guernisy, oultre Chierbour, pour illec fere guerre,
<lb/> il qui parle, comme arbalestrier, ala au service dudit
<lb/> Yvain, et que pendant le temps qu'il fu esdites ysles, un
<lb/> sien compaignon, du nom duquel il n'est record, et lui,
<lb/> trouverent d'aventure, en un vilaige, une jeune femme,
<lb/> à laquelle sondit compaignon, contre le gré et voulenté
<lb/> d'icelle femme, et par force, lui present, il ot compaignie
<lb/> à elle; et assez tost et incontinent que sondit compaignon
<lb/> ot fait en icelle femme ce qu'il voult, il deposant ot semblablement
<lb/> compaignie charnele une fois à icelle femme,
<lb/> mais en ce il ne lui fist aucune force ou violence.
<lb/> Cogneut avec ce, que nagueires, par le seigneur et
<lb/> dame de la Trosse, en la rue Saint-Jaques, lui fut presté
<lb/> un seau de bois ferré pour porter de la lye de vin en sa
<lb/> maison; mais oncques depuis il ne restitua icellui seau,
<pb n="92"/>
<lb/> lequel, au temps de sa prinse, estoit encores en son hostel
<lb/> à Paris. Et dit qu'il prent sur Dieu et sur l'arme de lui,
<lb/> par la part qu'il entend à avoir aujourd'uy en Paradis, et
<lb/> sur le saulvement ou condempnacion que l'arme de lui
<lb/> attent aujourd'uy à avoir et recevoir après sa mort, qu'il
<lb/> voit qu'il convient qu'il sueffre presentement, que quelque
<lb/> confession qu'il ait cy devant faite d'avoir prins le
<lb/> sachet de cuir et les <num>IIJc</num> pieces d'or qui dedens estoient,
<lb/> et les avoir alouées par la maniere qu'il a plusieurs fois
<lb/> cogneu et confessé par devant ledit <abbr>mons.</abbr> le prevost, il
<lb/> en est pur et innocent. Et autre chose ne voult cognoistre.
<lb/> Et atant fu le jugement dessus dit, donné et prononcé
<lb/> contre ledit Hays, excecuté.
<lb/> Et n'avoit aucuns biens soubz le roy.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN LE GASTELIER.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le lundi
<lb/> <num>XIXe</num> jour de juing, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy
<lb/> en Chastellet; Martin Double, advocat du roy illec;
<lb/> Denis de Bausmes et Michel Marchant, advocas oudit
<lb/> Chastellet; Jehan de Tuillieres, Robert Petit-Clerc, Ernoul
<lb/> de Villiers, Nicolas Chaon et Robert de Pacy, examinateurs
<lb/> de par le roy nostre sire oudit Chastellet; fu
<pb n="93"/>
<lb/> fait venir et attaint des prisons dudit Chastellet Jehan Le
<lb/> Gastellier, pasticier, demourant à Faresmonstier en Brie,
<lb/> prisonnier detenu oudit Chastellet, et admené des prisons
<lb/> de noble homme messire Jehan Le Mercier, chevalier,
<lb/> seigneur de Nouvion et de Fontenay en Brie. Esqueles
<lb/> prisons de Fontenay ledit prisonnier avoit esté mis pour
<lb/> souspeçon d'avoir mal prins et emblé un petit coustel
<lb/> tranchepain en l'ostel de Jehan de Mons, tavernier, demourant
<lb/> à Neele; et ledit prisonnier, estant esdites prisons
<lb/> de Fontenay, avoir cogneues et confessées les confessions
<lb/> cy-dessoubz desclairées par devant la garde de la justice
<lb/> dudit lieu de Fontenay, si comme par la teneur du procès
<lb/> sur ce fait, et envoyé par iceulx audit <abbr>mons.</abbr> le prevost,
<lb/> tabellionné par le clerc dudit lieu de Fontenay,
<lb/> puet apparoir, contenant ceste fourme:
<lb/> LE VENDREDI <num>IJe</num> jour de juing, l'an mil <num>CCC</num> quatrevins
<lb/> et onze, presens Beraut Tuillier, Denis Farcy, Simon
<lb/> Gergaut, Jehannin Bauier, Jehannin La Pie et Casin Le
<lb/> Gros, fu trait des prisons de <abbr>mons.</abbr> de Fontenay Jehan
<lb/> Le Gastellier, de Faremonstier, prisonnier, pour ce qu'il
<lb/> estoit mencion qu'il avoit emblé un coustel en l'ostel
<lb/> Jehan de Mons, tavernier à Neele, et pour autres cas; et
<lb/> fu interrogué par nous, Jehan de Saint-Pere, bailly de
<lb/> Fontenay, ledit jour, presens les dessuz diz.
<lb/> PREMIEREMENT dit et confesse que, le dimenche <num>XXVIIJe</num>
<lb/> jour de may, il estoit en l'ostel Jehan de Mons, à Neele,
<lb/> où il but en la compaignie de Jehannin Varlet, Picquet
<lb/> et Perrin Monnart, de Faremonstier, et print ledit coustel
<pb n="94"/>
<lb/> sur la table et l'emporta hors de leans. Et dit <supplied resp="#editor">que</supplied> quant
<lb/> la femme dudit tavernier lui demanda ledit coustel, il l'ala
<lb/> jetter en la cuisine en un englet. Et dit qu'il avoit entencion
<lb/> de le embler et emporter.
<lb/> LEDIT jour, presens les dessus nommez Richart Galichier,
<lb/> Benart Tassin, Jehan du Paliz, Jehan de Voitron,
<lb/> Jehan Le Boucher et Guïot Bievont, confessa que quant
<lb/> les premiers Angloiz furent en Brie, il avoit environ
<lb/> <num>XIJ</num> ans, et estoit à Faremonstier, quant un appellé
<lb/> messire Robert Chesnel, chevalier angloiz, le print pour
<lb/> chevauchier avec lui, et s'en ala avec lui et avec les Angloiz
<lb/> de Becquoisel à Calais, et d'illec alerent à Yeppre,
<lb/> et y furent environ deux ans, jusques ad ce que les grans
<lb/> compaignies assemblerent, que sondit maistre et lui
<lb/> vindrent avec eulx en France et en Brie, jusques
<lb/> environ Colemmiers, et furent grant piece ou pays,
<lb/> faisans plusieurs maux comme Angloiz. Et dit que sondit
<lb/> maistre l'amena une fois à Faremonstier, et lui monstra
<lb/> l'ostel son père, et vit sa suer, qu'il garda des Angloiz,
<pb n="95"/>
<lb/> et aussi plusieurs, si comme il dit. Et, depuis ce, demoura
<lb/> environ deux ans avec les grans compaignes.
<lb/> ITEM, il confessa que, pour le temps qu'il fu avec lesdiz
<lb/> Angloiz, il gardoit l'ostel son maistre, et les autres
<lb/> aloient gaignier. Et dit que quant les varlez amenoient
<lb/> un prisonnier, ilz le lui bailloient pour rençonner; et lors
<lb/> ledit qui parle prenoit un baston, et frapoit le bon homme
<lb/> tant et si largement qu'il en povoit plus, et qu'il escouvenoit
<lb/> qu'il se rençonnast fort à grant somme; et quant
<lb/> son maistre estoit venu, il lui disoit: <q rend="ital">«Nous avons un prisonnier
<lb/> que j'ay rençonné.»</q> Lequel son maistre lui demandoit:
<lb/> <q rend="ital">«Où est-il? Il me le fault veoir.»</q> Tant qu'il lui menoit,
<lb/> et sondit maistre disoit au bon homme: <q rend="ital">«Il te fault plus
<lb/> païer.»</q> Et, quant il qui parle veoit que sondit maistre disoit
<lb/> ce, pour faire le gré de sondit maistre, il prenoit un
<lb/> baston, et frappoit sur tant qu'il rençonnoit plus fort que
<lb/> devant.
<lb/> LE mercredi <num>VIIe</num> jour de juing, presens les dessus diz,
<lb/> confessa que durant le temps qu'il fu et a esté avec lesdiz
<lb/> Angloiz, il, avec sesdiz compaignons, a esté complice de
<lb/> faire mourir <num>LX</num> François par fort prison, ou par faire
<lb/> mourir de fain et de trop batre.
<lb/> IL confesse que quant il s'en revint d'avec lesdiz Angloiz
<lb/> à Faremonstier, il apporta bien <num>VJxx</num> ducas, qu'il
<lb/> avoit emblé à ses compaignons. Requis comment, dit
<lb/> que il en prenoit en la bourse de ses compaignons, quant
<lb/> ilz dormoient, de l'un deux, de l'autre un, tant qu'il les
<lb/> assembla et les bailla à garder à son frere et à sa dame.
<lb/> ITEM, ledit Gastelier confessa que quant le roy nostre
<pb n="96"/>
<lb/> sire ala premierement en Flandres, il y ala avec messire
<lb/> Floton de Revel. Et dit que, en la ville d'Ippre, il
<lb/> fu consentant d'embler aus Bretons deux males garnies
<lb/> de tasses d'argent, de robes et d'autres choses, dont il ot
<lb/> à sa part deux tasses, qu'il vendi, à Yepre, six frans.
<lb/> ITEM, il confesse que, en la ville de Faremonstier, puis
<lb/> trois mois ençà, il fu en l'ostel Guillaume Le Serrurier,
<lb/> lui et un varlet nommé Jehannin Breton; et print ledit
<lb/> Breton, en un escrin, <num>X</num> frans, dont il en ot six à sa part,
<lb/> dont il acheta du blé pour faire des gasteaulx à la foire
<lb/> de Faremonstier.
<lb/> LE jeudi <num>VIIJe</num> jour de juing, presens Estienne Le Mareschal
<lb/> et ceulx dessus nommez, sans force ne contrainte
<lb/> aucune, confessa ledit Gastelier tout ce dessus escript, et
<lb/> print sur l'arme de lui qu'il est vray.
<lb/> LE lundi <num>XIJe</num> jour de juing, presens Richart Galichier,
<lb/> Bernart Tassin, Beraut de Viry, Jehan du Paliz, Jehannin
<lb/> Le Fevre, Perrin Picquart, Rolet Fore, Jehan Fore,
<lb/> Jehannin Pocquet, Huguelin Le Lorrain, Jehannin Vachier
<lb/> et Jehannin La Pie, dist et confessa que tout ce
<lb/> dessus escript, sanz force ne contrainte aucune, est vray.
<lb/> ET pour ce que, veues icelles confessions, povoit
<lb/> apparoir clerement que de la personne dudit prisonnier
<lb/> aucun autre justicier que les officiers du roy, comme
<pb n="97"/>
<lb/> ledit <abbr>mons.</abbr> le prevost, pour raison de ladite prevosté et
<lb/> comme bailli de Tournant, soubz qui ressort, et chastellerie
<lb/> la justice dudit lieu de Fontenay est située et assise,
<lb/> eust icellui <abbr>mons.</abbr> le prevost, en la presence des dessus diz
<lb/> conseilliers, fait jurer ledit prisonnier bien et solempnelment
<lb/> aus sains Euvangiles de Dieu qu'il diroit verité de
<lb/> toutes les choses, et chascunes d'icelles, qui li seroient
<lb/> demandées, lequel prisonnier, et par serement sur ce requis,
<lb/> sanz aucune force ou contrainte, cogneut et confessa
<lb/> qu'il est homme aagié de <num>XXXIJ</num> ans ou environ, qui,
<lb/> au temps de sa prinse, estoit et est mariez en icelle ville
<lb/> de Faremonstier, et que les confessions autrefois par lui
<lb/> faites, cy-dessus dittes et escriptes, par devant le bailli
<lb/> et garde de la justice dudit lieu de Fontenay, lesqueles
<lb/> lui ont esté leues mot après autre, et chascun article separéement
<lb/> et diviséement, il a autrefois cogneues et confessées
<lb/> estre vrayes, et les excez, crimes et deliz contenuz
<lb/> en iceulx, par lui avoir esté faiz, commis et perpetrez;
<lb/> et encores de rechief continua et persevera, et par serement
<lb/> afferma icelles estre vrayes, et les avoir faites et
<lb/> commises, et aidié à faire et commettre, par la fourme et
<lb/> maniere que cy-dessus sont escrips, sauf tant que il modifia
<lb/> et clerifia à son entendement, et pour verité dire,
<lb/> le <num>IIIJe</num> d'iceulx articles, qui contient ceste fourme:
<lb/> Le mercredi <num>VIJe</num> jour de juing, presens les dessus diz,
<lb/> confessa que durant le temps qu'il a esté avec les Angloiz,
<lb/> il, avec de ses compaignons, a esté complice de faire
<lb/> morir soixante François par force de prison, ou par faire
<lb/> morir de fain et de trop batre, en ceste maniere, c'est
<pb n="98"/>
<lb/> assavoir: que quant il et sesdiz compaignons passerent, ou
<lb/> service de leurs maistres engloiz cy-dessus nommez, par
<lb/> les pays, villes et villaiges du royaume, et ilz trouvoient
<lb/> aucunes gens françois qu'ilz prenoient prisonniers, quant
<lb/> ilz n'avoient de quoy païer leurs raençons, ilz lioient les
<lb/> aucuns en leurs maisons, ne leur donnoient que boire ne
<lb/> que mengier, et les autres ilz batoient moult durement
<lb/> et apprement; et ne se puet recorder de plus grant nombre
<lb/> de prisonniers ou de plus petit des <num>LX</num> par lui cogneuz
<lb/> oudit article, et aussi ne puet savoir se, par famine ou
<lb/> desdites batures, les François se morurent ou non, parce
<lb/> que quant ilz avoient passé par un pays, et ilz n'y trouvoient
<lb/> mais riens à gaignier, ilz s'en aloient en un autre
<lb/> pays, et ne enqueroit ne ne faisoit aucunement enquerir
<lb/> de leurs estas ne de leurs vies.
<lb/> Cogneut oultre, que durant le temps qu'il fu de Faremonstier
<lb/> et de Brie, et qu'il avoit la garde des prisonniers
<lb/> françois prins par aucuns de ses maistres, et aussi de
<lb/> ses compaignons, il delivra plusieurs de ses amis de prison
<lb/> sanz <supplied resp="#editor">païer</supplied> finance aucune, et que il se feust bien
<lb/> eschappez d'eulx et de leur compaignie s'il eust osé; mais
<lb/> pour doubte et paour qu'il avoit lors desdiz Engloiz, qui
<lb/> estoient moult fors ou pays et royaume de France, il ne
<lb/> s'en osa oncques aler sanz leur congié, pour ce que s'il
<lb/> eust esté reprins par iceulx Engloiz, il savoit bien qu'il
<lb/> estoit mort; car, pour eschever la mort, avoit-il promis
<lb/> et juré, par sa foy et serement, servir iceulx Engloiz en
<lb/> acquittant sa raençon.
<lb/> Et dit, sur ce requis, que en la compaignie et service
<lb/> desdiz Engloiz il a esté par l'espace de quatre ans continuelz,
<lb/> et que durant ce qu'il a chevauchié en la compaignie
<lb/> desdiz Engloiz, il a veu bouter feux par ses compaignons,
<lb/> et lui present, en plusieurs villes et villaiges
<lb/> du royaume; mais quant est de lui, il ne bouta oncques
<lb/> feu ou royaume ne aillieurs. Et dit que, environ <num>XIJ</num> ans
<pb n="99"/>
<lb/> a, il se parti du service de sondit maistre à son desceu,
<lb/> lui estant lors demourant en la ville d'Yppre. Et plus ne
<lb/> autre chose ne scet des choses à lui requises; et, pour
<lb/> ce, fu mis arriere à part sur lesdiz quarreaux.
<lb/> APRèS lesqueles confessions ainsi faites, demandé fu
<lb/> par ledit <abbr>mons.</abbr> le prevost aus conseilliers dessus nommez
<lb/> leurs advis et oppinions qu'il estoit bon d'estre fait dudit
<lb/> prisonnier, et comment l'en avoit à proceder contre lui.
<lb/> Tous lesquieulx, veu l'estat de la personne dudit prisonnier,
<lb/> les confessions cy-dessus escriptes, par lui faites, et
<lb/> les multiplicacions et reiteracions de crimes, tant de lese-magesté
<lb/> comme de larrecins par lui faites et commises,
<lb/> qui sont crimes de très-mauvais exemple et chiéent en
<lb/> grant pugnicion, veu ce qu'il est nez de ce royaume, et
<lb/> les perseveracions et continuacions par lui faites ès choses
<lb/> dessus dites, delibererent et furent d'oppinion que l'en
<lb/> ne le povoit espargnier que il ne feust excecutez comme
<lb/> traitre, et qu'il l'avoit bien desservi. Ouyes lesqueles
<lb/> oppinions et veu ce present procès, ledit <abbr>mons.</abbr> le prevost
<lb/> le condempna ad ce, c'est assavoir à estre trainé,
<lb/> decapité, et en après le corps pendu à la justice du roy
<lb/> nostre sire.
<lb/> LE mardi <num>XXe</num> jour de juing, l'an mil <num>CCCIIIJxx</num> et onze,
<lb/> par devant <abbr>mons.</abbr> le prevost, presens maistres Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars,
<lb/> auditeur; Ernoul de Villiers et Hutin de Ruit, examinateurs,
<lb/> fu fait venir et attaint en jugement sur les quarreaux
<lb/> Jehan Le Gastelier, prisonnier dessus nommé,
<lb/> lequel de rechief, sans aucune force ou contrainte, continua
<lb/> et persevera ès confessions cy-dessus escriptes, par
<lb/> lui ou jour d'ier et autrefois faites, qui lui furent leues
<lb/> mot après autre. Et, ce fait, par ledit <abbr>mons.</abbr> le prevost,
<lb/> et en sa presence, lui fu dit, jugié et prononcié la sentence
<pb n="100"/>
<lb/> ou jour d'ier contre lui conseillée. Et, en après ce,
<lb/> fu cedit jour d'uy mené à son derrenier tourment ès
<lb/> halles, ouquel lieu, et en la place acoustumée, icellui
<lb/> jugement fu excecuté.
<lb/> OUQUEL jour d'uy fu dit et ordonné au receveur de
<lb/> Paris que les biens dudit prisonnier estans audit lieu de
<lb/> Faremonstier il feist inventoirier et mettre en la main du
<lb/> roy, pour iceulx estre tournez et convertiz au prouffit
<lb/> du roy nostredit seigneur.
<lb/> <abbr>AL.</abbr> CACHEMARéE.
</p>
</div>
<div>
<head>JEHANNIN DE LA MONTAIGNE.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le mercredi
<lb/> <num>XXJe</num> jour de juing, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreue
<lb/> d'Ars, auditeur; Andrieu Le Preux, procureur du roy
<lb/> nostre sire ou Chastellet de Paris; Miles de Rouvroy, Ernoul
<lb/> de Villiers, Hutin de Ruit et Gieffroy Le Goibe,
<lb/> examinateurs de par le roy nostredit seigneur oudit Chastellet,
<lb/> fu fait venir et attaint des prisons dudit Chastellet
<lb/> Jehannin de La Montaigne, prisonnier illec detenu, au
<lb/> pourchas, requeste et poursuite de Jehan Moquereau,
<lb/> demourant à Saint-Mathurin de Larchant, disant que
<lb/> lundi derrenierement passé, au soir, li furent mal prins
<lb/> et emblez, en l'estable de son hostel, deux chevaux, l'un
<lb/> de poil gris et l'autre brun bay, de la valeur de dix frans
<lb/> ou environ, et lesquieulx puis lors il a poursuiz au plus
<pb n="101"/>
<lb/> diligenment qu'il a peu, et jusques au jour d'ier, qu'il
<lb/> trouva iceulx en la ville de Ville-Juyfve, près de Paris,
<lb/> en la possession dudit prisonnier et de Simon Quillart, que
<lb/> icelli prisonnier dit estre son varlet, et que pour ce que
<lb/> ilz furent refusans de lui rendre iceulx chevaux à lui
<lb/> appartenans, comme dit est, il, par les gens d'icelle ville
<lb/> de Ville-Juyfve, a iceulx Montaigne et Quillart fait
<lb/> prendre et admener prisonniers oudit Chastellet pour la
<lb/> cause dessus ditte.
<lb/> Lequel de La Montaigne, juré et examiné separement
<lb/> de dire verité sur les choses dessus dites et autres qui lui
<lb/> seroient demandées par ledit <abbr>mons.</abbr> le prevost, dist et
<lb/> depposa, cogneut et afferma, par serement par lui fait aus
<lb/> sains Euvangiles de Dieu, que lundi derrenierement
<lb/> passé, environ le jour faillant, ouquel temps lui et sondit
<lb/> varlet estoient lors au dehors de la ville de Saint-Mathurin
<lb/> de Larchant, dist à sondit varlet qu'il le attendist un
<lb/> pou à un buisson qui estoit assez près d'icelle ville et au
<lb/> dehors, et qu'il avoit à besongnier en ladite ville de Saint-Mathurin,
<lb/> en laquele il qui deppose ala seul, et en l'estable
<lb/> d'un homme habitant d'icelle ville, qu'il trouva ouverte,
<lb/> tempté de l'ennemi, mal print et embla les deux chevaux
<lb/> dont il a esté trouvez saisis, poursuis par ledit Jehan Moquereau;
<lb/> lesquieulx chevaux il qui parle admena audit
<lb/> buisson par devers sondit varlet, lui dist qu'il en prenist
<lb/> l'un, et ensamble se partirent d'illec en entencion de
<lb/> venir à Paris, et illec, ou aillieurs où il eust peu trouver
<lb/> son prouffit d'iceulx chevaux, les vendre. Et dit que
<lb/> dudit larrecin sondit varlet n'est en riens coulpable ou
<lb/> saichant autrement que dit est, et que quant que sondit
<lb/> varlet lui demanda où il avoit prins yceulx chevaux, il
<lb/> lui respondi qu'il en avoit à faire, et que en icelle ville
<lb/> de Saint-Mathurin il avoit de très-bons amis.
<lb/> Cogneut aussi que c'estoit le premier larrecin et mesfait
<lb/> qu'il eust oncques fait, et que tout le temps de sa vie,
<pb n="102"/>
<lb/> et par especial puis <num>XIJ</num> ou <num>XIIIJ</num> ans ençà, qu'il se departi
<lb/> de la ville de Chasteau-Regnaut en Anjou, dont il est
<lb/> nez, et auquel temps ses pere et mere alerent de vie à
<lb/> trespassement, il aprint au mestier de maçon, et dudit
<lb/> mestier s'est continuelment, puis le temps, vesqu bien
<lb/> et honnestement jusques ad present ès pays de Berry et
<lb/> de Bourgoigne, de Champaigne, du Liege, de Gastinoiz,
<lb/> de Brie et d'aillieurs, là où il a ouvré dudit mestier.
<lb/> Auquel Montaigne, prisonnier, fu de rechief, par ledit
<lb/> <abbr>mons.</abbr> le prevost, commandé et fait jurer qu'il deist verité
<lb/> des autres larrecins que faites avoit, disant que s'il ne les
<lb/> disoit et avoit en soy regard de les confesser, qu'il les lui
<lb/> feroit cognoistre, et le feroit très-bien et fort mettre à
<lb/> question. Lequel prisonnier dist et afferma par serement
<lb/> que plus ne autre chose n'avoit mesfait ou emblé que
<lb/> cogneu a cy-dessus, et que <abbr>mons.</abbr> le prevost se prenist
<lb/> garde qu'il feroit à sa personne, car il estoit clerc et portoit
<lb/> sur sa teste le signe de tonsure, qui, passés sont
<lb/> <num>XIIIJ</num> ans, lui avoit esté donné par l'evesque d'Angiers,
<lb/> lors estant en icelle ville de Chasteau-Regnaut, environ
<lb/> heure de midi. Ledit evesque estoit lors vestu d'une
<lb/> grant houpelande fourrée, et enmi une chapele ou sale
<lb/> où il estoit lors logiez en icelle ville de Chasteau-Regnaut.
<lb/> Et n'est record s'il fu aucunement examinez par
<lb/> ledit evesque ou ses commis, ne aussi qui estoit present,
<lb/> ne que ledit evesque lui fist lors ne encharga à faire ou
<lb/> dire; mais il est bien record que de ce l'en ne lui voult
<lb/> donner lettre aucune, et qu'il n'en a point, jà soit ce
<pb n="103"/>
<lb/> que, au temps que ladite tonsure lui fu donnée par ledit
<lb/> evesque, il aprenist son <hi rend="ital">Donnet</hi> ou <hi rend="ital">Catonnet</hi>. Et dit,
<lb/> sur ce requis, qu'il ne scet lire ou cognoistre lettre
<lb/> aucune.
<lb/> Et pour savoir s'il est voir ou non, lui a esté monstré
<lb/> le Sautier, ouquel et sur lequel l'en a acoustumé de examiner
<lb/> et esprouver ceulx qui dient qui sont clers, pour
<lb/> savoir de lui s'il sauroit lire ou cognoistre lettre aucune.
<lb/> Lequel prisonnier a, comme devant avoit fait, respondu
<lb/> qu'il ne savoit ne ne scet lire ou cognoistre lettre quelconques.
<lb/> Et après plusieurs variacions et denegacions
<lb/> faites par icellui prisonnier sur les interrogacions à lui
<lb/> faites comment il print ladite tonsure, et que de rechief
<lb/> il ot juré aus sains Euvangiles de Dieu, et sur la part qu'il
<lb/> entendoit à avoir en Paradis, dire verité, cogneut et confessa,
<lb/> sans aucune force ou contrainte autre que dit est
<lb/> dessus, que verité est que environ <num>XIIIJ</num> ans a, et paravant
<lb/> ce que il aprenist au mestier de maçon, il avoit esté, avec
<lb/> plusieurs enfans d'icelle ville de Chasteau-Regnaut, à
<lb/> l'escole en ladite ville, et avoit aprins jusques à son <hi rend="ital">Donnet</hi>
<lb/> ou <hi rend="ital">Caton</hi>, n'est record lequel, et que lors il savoit
<lb/> bien lire, et toutesvoyes n'avoit-il oncques eu tonsure
<lb/> qui lui feust donné de main d'evesque, ne que par devant
<lb/> lui il eust esté pour avoir et obtenir icelle, ne aussi n'en
<lb/> ot oncques, il qui parle, lettres quelconques; mais la
<pb n="104"/>
<lb/> verité est que, environ deux ans après ce qu'il ot laissié
<lb/> l'estude, et qu'il aprenoit audit mestier de maçon, ainsi
<lb/> comme lui qui parle et autres compaignons d'icelle ville
<lb/> se esbatoient ensamble, et qu'ilz se prindrent à parler li
<lb/> uns à l'autre de leurs tonsures, et que lui qui parle ot dit
<lb/> qu'il n'avoit oncques eu tonseure ne porté icelle, l'un
<lb/> d'iceulx compaignons, du nom duquel il n'est ad present
<lb/> record, lui dist et conseilla que il feist faire sa tonsure,
<lb/> et qu'il la povoit bien prendre sanz prejudice, pour ce
<lb/> qu'il avoit esté à l'escole, et que quant il en estoit partiz,
<lb/> il savoit assez lire et cognoistre ses lettres; par l'ennortement
<lb/> duquel compaignon, et autres qui lors estoient presens,
<lb/> il fist lors et nouvellement faire fere sadite tonsure
<lb/> par un barbier demourant en icelle ville, auquel il fist
<lb/> lors rere icelle sur sa teste, et ainsi l'a depuis continuelment
<lb/> portée, et à ce tiltre, et non autrement.
<lb/> APRèS lesqueles confessions ainsi faites par ledit prisonnier,
<lb/> demandé fu aus conseilliers dessus nommez, par
<lb/> ledit <abbr>mons.</abbr> le prevost, leurs advis et oppinions comment
<lb/> l'en avoit à proceder contre ledit prisonnier, et qu'il
<lb/> estoit bon de faire de lui. Tous lesquieulx, veu l'estat et
<lb/> personne dudit prisonnier, qui est homme maçon et vacabond,
<lb/> et qui ne scet lire ou cognoistre lettre aucune,
<lb/> veue sadite confession faite sur la maniere de la prinse de
<lb/> la tonsure abusive par lui faite de sa voulenté, delibererent
<lb/> et furent d'oppinion qu'il n'estoit pas homme habile
<lb/> pour porter tonsure, et que celle qu'il avoit sur sa
<lb/> teste estoit faulse et abusive, et n'en devoit aucunement
<lb/> joïr ne user, mais devoit estre rez tout jus, comme homme
<lb/> inhabile pour joïr et user dudit previlege de clerc. Et,
<lb/> ce fait, veue la confession faite par icellui prisonnier,
<lb/> consideré la maniere d'icelle prinse, et afin de savoir plus
<lb/> à plain par sa bouche la verité d'aucuns autres crimes,
<lb/> s'il en avoit faiz, furent d'oppinion qu'il feust mis à question.
<pb n="105"/>
<lb/> Ouyes lesqueles oppinions et veu ce present procès
<lb/> et confessions faites par ledit prisonnier, ledit <abbr>mons.</abbr> le
<lb/> prevost le condempna à estre rez tout jus, et, en après,
<lb/> à estre mis à question; et icellui jugement prononça en
<lb/> la presence dudit prisonnier.
<lb/> EN enterinant lequel jugement, ledit prisonnier fut
<lb/> fait rere tout jus, et après fait despouillier tout nu, mis,
<lb/> lié et estendu à question sur le petit tresteau, et avant
<lb/> ce que l'en jettast sur lui aucune eaue, requist instanment
<lb/> que hors d'icelle question l'en le voulsist mettre, et il
<lb/> diroit verité de plusieurs larrecins qu'il avoit fais et commis.
<lb/> Si fu mis hors de laditte question et ramené en jugement
<lb/> sur lesdiz quarreaux; ouquel lieu, et en la presence
<lb/> desdiz conseilliers, hors de toute question, et sans aucune
<lb/> force ou contrainte, icelli prisonnier, après ce qu'il ot de
<lb/> rechief juré aus sains Euvangiles de Dieu qu'il diroit verité,
<lb/> cogneut et confessa que, deux mois a ou environ, qu'il
<lb/> avoit ouvré dudit mestier de maçonnerie en la ville de
<lb/> la Charriere en Gastinoiz, au partement qu'il fist d'icelle
<lb/> ville, print enmi les champs, au dehors et près d'icelle
<lb/> ville, une jument qui paissoit, laquele il mena en la ville
<lb/> d'Estampes, et illec la vendi la somme de deux escuz,
<lb/> qu'il en ot et receut, et iceulx appliqua à son prouffit.
<lb/> COGNEUT avec ce, que, trois ans a ou environ, qu'il
<lb/> se parti de ladite ville de Chasteau-Regnaut en Thouraine,
<lb/> au partement que il fist d'icelle ville, pour la povreté de
<lb/> sa personne, et afin d'avoir de quoy vivre, tempté de
<lb/> l'ennemi, et saichant que en l'ostel Jehan Maquignon,
<lb/> demourant en ycelle ville, avoit un assez bon petit cheval,
<lb/> et lequel il avoit plusieurs fois veu, ala de nuit en
<lb/> l'ostel dudit Maquignon, ouvry l'uis de l'estable où ledit
<lb/> cheval estoit, ainsi que autrefois l'avoit veu ouvrir, en
<lb/> laquele il print un cheval de poil noir qui y estoit, et
<pb n="106"/>
<lb/> icellui mena en la ville d'Estampes, et illec le vendi et
<lb/> en receupt la somme de cinq frans; et oncques puis ne
<lb/> fut ou pays veu, mais dès lors s'en absenta.
<lb/> Dist oultre que, environ le temps de la prinse dudit
<lb/> cheval, et paravant un pou, il veant que sur l'establie
<lb/> de Jehannin Le Cousturier, demourant en ladite ville de
<lb/> Chasteau-Regnaut, n'avoit aucune personne qui gardast
<lb/> les biens qui estoient illec, print en l'ostel d'icellui Cousturier
<lb/> un juppon qui y estoit, lequel povoit valoir environ
<lb/> <num>XVJ</num> <abbr>s.</abbr>, et lequel il a usé.
<lb/> Item, cogneut en ce temps mesmes, en l'ostel Jehan Le
<lb/> Sueur, savetier, avoir mal prins une certaine piece de cuir
<lb/> de laquele il fist carreler ses solers, et le residu vendi, en
<lb/> ladite ville de Chasteau-Regnaut, la somme de <num>VJ</num> <abbr>s.</abbr> <abbr>par.</abbr> .
<lb/> Item, cogneut que, un an a ou environ, il estant logiez
<lb/> en la ville de Seele la Grant en Berry, trouva sur la
<lb/> table de son hoste une bourse et une sainture, en laquelle
<lb/> bourse il print la somme de <num>V</num> <abbr>s.</abbr> .
<lb/> Item, cogneut que, en la ville de Louvry en Alemaigne,
<lb/> assez près de Mez en Lorraine, il, puis un
<lb/> an a ou environ, en un certain hostel où il avoit ouvré,
<lb/> trouva à part une houpelande, laquele il a vestue; et
<lb/> pour ce qu'il veoit que nul ne gardoit icelle, la print et
<lb/> emporta; et environ lors valoit icelle houpelande la
<lb/> somme de <num>XX</num> ou <num>XXIIIJ</num> <abbr>s.</abbr> <abbr>par.</abbr> . Et autre chose ne plus que
<lb/> dit est ne voult cognoistre, et, pour ce, fu fait remettre
<lb/> en la prison de laquelle il avoit esté attaint.
<lb/> ITEM, le jeudi ensuivant, <num>XXIJe</num> jour dudit mois de juing,
<lb/> l'an dessus dit, par devant <abbr>mons.</abbr> le prevost, presens
<lb/> maistres Jehan Truquan, lieutenant dudit <abbr>mons.</abbr> le prevost;
<pb n="107"/>
<lb/> Dreue d'Ars, auditeur; Martin Double, advocat
<lb/> du roy; Michel Marchant, Yves Karembert, advocas ou
<lb/> Chastellet; Hutin de Ruit et Gieffroy Le Goibe, examinateurs
<lb/> en ycellui Chastellet; fu fait venir et attaint en jugement
<lb/> sur les quarreaux dudit Chastellet le dessus nommé
<lb/> prisonnier Jehannin de La Montaigne, lequel, après ce
<lb/> qu'il ot juré aus sains Euvangiles de Dieu qu'il diroit verité
<lb/> des choses par lui confessées, et sanz aucune force ou
<lb/> contrainte, continua et persevera ès confessions ou jour
<lb/> d'ier par lui faites, et icelles afferma par serement estre
<lb/> vrayes par la fourme et maniere que escriptes sont cy-dessus,
<lb/> et lesqueles lui furent leues mot après autre. Et,
<lb/> ce fait, fu fait traire à part sur lesdiz quarreaux, et, en
<lb/> après ce, par ledit <abbr>mons.</abbr> le prevost fu demandé ausdiz
<lb/> conseilliers leurs advis et oppinions qu'il estoit bon de
<lb/> faire dudit prisonnier, et comment l'en procederoit contre
<lb/> lui. Tous lesquieulx, veues la valeur et estimacions faites
<lb/> des larrecins fais par ledit prisonnier, cy-dessus escrips,
<lb/> la multiplicacion d'iceus, et les reiteracions par lui faiz,
<lb/> tant de jour comme de nuys, par plusieurs et diverses
<lb/> fois, l'estat de sa personne, que l'en ne le povoit espargnier
<lb/> qu'il ne feust excecuté comme larron, et qu'il feust
<lb/> pendu comme tel. Oyes lesqueles oppinions et veues les
<lb/> confessions cy-dessus escriptes, faites par ledit prisonnier,
<lb/> ledit <abbr>mons.</abbr> le prevost le condempna à estre excecuté
<lb/> comme larron, et icellui jugement prononça en la presence
<lb/> dudit prisonnier.
<lb/> OUQUEL ledit prisonnier fu mené à son derrenier tourment,
<lb/> et illec, en la presence de Aleaume Cachemarée,
<lb/> clerc juré de la prevosté de Paris, commis par ledit <abbr>mons.</abbr>
<lb/> le prevost à estre present à faire fere l'exploit et excecution
<lb/> de la personne dudit prisonnier, et excecuter le
<lb/> jugement contre lui oujourd'uy prononcé; de Guillemin
<lb/> Donnal, Raoulet Barbere et Jehan du Pré, sergens à cheval;
<pb n="108"/>
<lb/> Jehan Courbertran, Jehan Le Serreurier, Guillaume
<lb/> Fere, Guillaume Rouget, et autres sergens tant à cheval
<lb/> comme à pié, icellui prisonnier Jehan de La Montaigne
<lb/> continua et persevera ès confessions par lui oujourd'ui
<lb/> faites par devant ledit <abbr>mons.</abbr> le prevost; et, oultre ce,
<lb/> cogneut que, puis le temps qu'il se sceut cognoistre
<lb/> jusques à son emprisonnement dessus dit, et en plusieurs
<lb/> et divers lieux, et à diverses fois, il a prins et emblé,
<lb/> tant pos, plas, escueles et salieres d'estain, par si grant
<lb/> nombre, qu'il n'en est record, ne de la valeur d'iceulx,
<lb/> et que toutes fois qu'il n'avoit point d'argent, il prenoit
<lb/> les choses dessus dites, et aussi haches, coignées, serpes
<lb/> et autres menues choses, là où il les povoit prendre et
<lb/> avoir, pour son vivre avoir et soustenir, et n'avoit aucun
<lb/> regart là où il les prenoit, ne à quele heure, car aucune
<lb/> fois il en prenoit de nuit, et l'autre par jour; et samblablement
<lb/> avoir prins deux paeles d'arain en la conté du
<lb/> Perche, n'est record où ne en quel lieu il print icelles,
<lb/> lesqueles il a vendues et l'argent appliqué à son prouffit.
<lb/> Item, cogneut que, <num>IIJ</num> ans a ou environ, qu'il estoit
<lb/> varlet servant et demourant en la ville de Bondis, en
<lb/> l'ostel Guillot Fremin, il, de nuit, mal print et embla en
<lb/> la granche d'icellui hostel, à plusieurs fois, le nombre de
<lb/> <num>IIJ</num> sextiers de blé, lesquieulx il emporta lors et vendi, ou
<lb/> marchié de Paris, la somme de deux frans, n'est record
<lb/> s'il y ot plus ou mains.
<lb/> Cogneut avec ce, ledit deposant, que, <num>IIJ</num> ans a ou
<lb/> environ, autrement du temps n'est record, et en passant
<lb/> par la conté du Perche, trouva enmi les champs une
<lb/> jument qui paissoit herbe en un champ, laquele n'avoit
<lb/> aucune garde, laquele il print, et icelle mena en la ville
<lb/> de Chasteaudum, et illec la vendi la somme de <num>XXXV</num> <abbr>s.</abbr> .
<lb/> Item, cogneut que, quatre ans a ou environ, en passant
<lb/> par un bois qui est en la conté du Perche, trouva oudit
<lb/> bois et vit sept ou huit pourceaulx, n'est record lequel,
<pb n="109"/>
<lb/> qui paissoient esdiz bois, à sept lieues de la ville de Nogent,
<lb/> et qui estoient sanz garde, lesquieulx il chassa hors
<lb/> dudit bois, et iceulx mena à la foire que l'en dit la Magdalene,
<lb/> et ou lieu que l'en dit Yslers, distant à deux
<lb/> lieues du lieu et bois où prins avoit iceulx pourceaux, et
<lb/> là les vendi la somme de <num>VJ</num> frans, jà soit ce qu'ilz vaulsissent
<lb/> bien lors la somme de <num>XVJ</num> frans, si comme il lui fu
<lb/> dit lors après la vente par lui faite d'iceulx pourceaux.
<lb/> Et dit que c'est le premier larrecin qu'il fist oncques.
<lb/> Cogneut oultre, il qui parle, que <num>VIIJ</num> jours après la
<lb/> Penthecouste derrenierement passée ot un an, qu'il qui
<lb/> parle estoit lors demourant en la ville Vournay, en la
<lb/> duchié de Berry, et en laquele ville il avoit demouré et
<lb/> ouvré par l'espace de <num>XV</num> jours ou environ, à la priere et
<lb/> requeste du curé d'icelle ville qui lors estoit, et lequel
<lb/> dit à lui qui parle que entre lui et son predecesseur, curé
<lb/> dudit lieu, avoit très-grant noise et riote pour raison de
<lb/> ladite cure, que un chascun dist à lui appartenir; et après
<lb/> plusieurs parolles dites entre eulx, fu requis par icellui
<lb/> curé de donner une buffe à celui qui avoit esté curé paravant
<lb/> lui. Et pour acomplir et enteriner la voulenté dudit
<lb/> curé, auquel il avoit promis faire et acomplir sa requeste,
<lb/> vit d'aventure, sur un soir, aler icellui predecesseur curé,
<lb/> et passer par devant la maison dudit curé, lequel, ainsi
<lb/> veu par lui qui parle, il assailli, et d'une espée qu'il tenoit
<lb/> nue en sa main le feri et navra en la teste, et le abati
<lb/> à terre; et, lui ainsi cheu, icellui curé de present se print
<lb/> à batre et navrer très-inhumainement ledit predecesseur
<lb/> curé, et de fait lui coppa, li present, tous les dois d'une
<lb/> de ses mains; lequel navré ilz laisserent en la place comme
<lb/> tout mort; et ouy dire, il qui parle, environ <num>J</num> ou <num>IJ</num> jours
<lb/> après, que ledit navré, pour lesdites playes, estoit alez
<pb n="110"/>
<lb/> de vie à trespassement. Lesqueles choses ainsi ouyes, il
<lb/> qui parle, pour doubte de justice, se absenta du pays, et
<lb/> ledit curé qui lors estoit fu prins et emprisonné, et mené
<lb/> à Bourges ès prisons de l'arcevesque dudit lieu, esqueles
<lb/> il est alez de vie à trespassement, si comme l'en
<lb/> lui a dit depuis en icelle ville de Bourges, par où il a
<lb/> passé. Et dit, sur ce requis, que dudit prestre, pour lui
<lb/> aidier à fere ledit murdre, il n'ot oncques denier ne
<lb/> maille, prouffit ou promesse quelconques. Et ne voult
<lb/> aucune chose plus dire ne congnoistre en son prejudice.
<lb/> ET, pour ce, par l'advis et deliberacion desdiz sergens,
<lb/> icellui Jehannin de La Montaigne fu un pou, et du consentement
<lb/> dudit prisonnier, trayné environ la justice du
<lb/> roy nostre sire, et, en après ce, le jugement dit contre
<lb/> lui prononcé, excecuté et mis à mort, et en cest estat et
<lb/> perseveracion fina ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>GIEFFROY AUDE.</head>
<p>
<lb/> L'AN MIL TROIS CENS QUATREVINS ET ONZE, le vendredi
<lb/> <num>XXIIJe</num> jour de juing, par devant maistre Jehan
<lb/> Truquan, lieutenant de <abbr>mons.</abbr> le prevost, presens maistres
<lb/> Dreue d'Ars, auditeur, et Hutin de Ruit, examinateur,
<lb/> fu fait venir en jugement sur les quarreaux du Chastellet
<lb/> Gieffroy Aude, tixerrant de draps, demourant partout,
<lb/> prisonnier oudit Chastellet, pour souspeçon d'avoir mal
<pb n="111"/>
<lb/> prins et emblé environ quatre aulnes et demie de drap
<lb/> vert escru et tout mouillié, et ouquel apparoit assez, comme
<lb/> freschement et nagueires, pour le estendre et parer, il
<lb/> avoit esté mis ès lices acoustumées à mettre pour les ordonner,
<lb/> et duquel il a esté trouvé saisi, et le exposoit en
<lb/> vente.
<lb/> Lequel prisonnier, juré aus sains Euvangiles de Dieu
<lb/> de dire verité sur ce que dit est et autres choses qui lui
<lb/> seroient demandées, cogneut et afferma par serement qu'il
<lb/> est nez de Chaumont en Veucxin, homme tixerrant
<lb/> de draps, et lequel, puis un an a ou environ, s'est partiz
<lb/> d'icelle ville pour venir ouvrer à Paris, et gaignier sa vie
<lb/> au mieulx qu'il a peu, et dudit mestier, puis demi-an en
<lb/> ençà, a ouvré en la ville de Saint-Marcel le plus diligenment
<lb/> qu'il a peu et sceu. Et quant est du drap trouvé
<lb/> en sa possession, dit que verité est que oujourd'uy matin
<lb/> qu'il se fu parti et alé de la ville de Paris, pour aler au
<lb/> Lendit veoir s'il pourroit recouvrer aucun petit drap à
<lb/> bon marchié pour soy vestir, et au retour qu'il faisoit et
<lb/> a fait dudit Lendit, entre la Chappelle Saint-Denis et le
<lb/> molin à vent qui est venant à Paris, encontra d'aventure,
<lb/> sur la chaucée, un compaignon qu'il ne cognoist, lequel
<lb/> aloit à Lendit vendre ledit drap, si comme il lui disoit,
<lb/> duquel compaignon il acheta icellui drap au pris de dix
<lb/> soulz six deniers l'aulne, et pour tout ce lui païa <num>XLVIIJ</num> <abbr>s.</abbr>
<lb/> <abbr>par.</abbr> . Et dit que en s'en revenant et passant parmi la ville
<lb/> de Paris, pour ce qu'il lui fu en advis qu'il avoit assez
<lb/> bon marchié dudit drap, jà soit ce qu'il ne fust pas prest
<lb/> ne appareillié, il le mist en l'ostel d'un retondeur pour
<lb/> le appareillier, ainsi qu'il est de raison de faire.
<lb/> Requis là où il a jeu la nuyt precedent, à quelle heure
<lb/> il s'est aujourd'ui levé, qu'il a fait et où il a esté par tout
<lb/> ledit jour jusques ad present, respond par serement et
<pb n="112"/>
<lb/> dit que, la nuyt precedent, il a jeu en la rue Saint-Jaques,
<lb/> en la chambre et hostel d'un sien serourge qui est vingneron,
<lb/> et ne scet enseigner le lieu de leur demeure s'il
<lb/> n'estoit menez en icelle rue; que aujourd'ui matin il,
<lb/> environ <num>VJ</num> heures, se leva, et, lui levé, vint avec sa suer
<lb/> veoir une chambre que elle avoit louée d'un homme
<lb/> cousturier, demourant assez près du carrefour Saint-Sevrin,
<lb/> et duquel cousturier il ne scet le nom; d'ilec s'en
<lb/> ala veoir Dieu à Nostre-Dame de Paris, et en après s'en
<lb/> retourna en l'ostel dudit cousturier, où il trouva sadite
<lb/> suer qui ordonnoit sa chambre pour leur demeure fere
<lb/> à la Saint-Jehan-Baptiste ensuïant, qui se desjeunoient,
<lb/> avec lesquieulx il se desjeuna, et d'illec s'en ala esbatre
<lb/> en la place Maubert, en laquelle il vit jouer par longtemps
<lb/> le jeu des bateaux que l'en y faisoit; et dudit lieu,
<lb/> recordant que oudit jour d'uy, environ heure de prime,
<lb/> lui avoit esté dit que ledit drap seroit retondu et appareillié
<lb/> au cop de nonne, s'en retourna environ icelle
<lb/> heure de nonne par devers ledit tondeur, en entencion
<lb/> d'avoir et recouvrer icellui drap, ouquel lieu, ou assès
<lb/> près d'ilec, il fu prins, arresté et admené prisonnier, ne
<lb/> scet la cause pourquoy. Et, ce fait, fu fait traire à part
<lb/> sur lesdiz carreaux.
<lb/> APRèS lesqueles choses ainsi faites, demandé fu par ledit
<lb/> lieutenant ausdiz conseilliers et autres gens, tant sergens
<lb/> comme autres, leurs advis et oppinions comment bon
<lb/> estoit de proceder contre lui. Tous lesquieulx, veu l'estat
<lb/> et personne dudit prisonnier, qui est homme oiseux et
<lb/> vacabond, la confession cy escripte par lui faite, qui se
<lb/> contraire à soy-mesmes, mais sont mençonges par ledit
<lb/> prisonnier acumulées pour couvrir sa honte et mauvaistié,
<pb n="113"/>
<lb/> la valeur dudit drap, dont chascune aulne, en l'estat qu'il
<lb/> est, vault <num>XX</num> <abbr>s.</abbr> <abbr>t.</abbr> ou mieulx, que icelli drap estoit et est
<lb/> tout frès mouillié, et qui nouvellement et nagueires a
<lb/> esté mis hors des lices, si comme par l'inspeccion d'icellui
<lb/> puet apparoir, delibererent et furent d'oppinion,
<lb/> attendu ce que Jehan Le Chaussier, foulon, demourant
<lb/> à Saint-Marcel, juré en la presence dudit prisonnier, et
<lb/> contre lequel icellui prisonnier n'a sceu dire reproiche qui
<lb/> vaille, <supplied resp="#editor">dit</supplied> et afferme par serement que, mardi derrenierement
<lb/> passé, environ heure de vespres, il, à l'aide d'aucum
<lb/> de ses gens et serviteurs, tendi le drap entier de
<lb/> <num>XVIIJ</num> aulnes, duquel icelles quatre aulnes et demie sont
<lb/> yssues, et ont esté coppées, ès poulies communes estans
<lb/> à lui et autres drappiers, en la ville de Saint-Marcel, et
<lb/> le atacha et estendi au mieulx qu'il pot et en la maniere
<lb/> acoustumée; et que le landemain matin, qui fu mercredi,
<lb/> ainsi comme il ala en ladite place pour cuidier veoir et
<lb/> ordonner sondit drap, trouva que l'en lui avoit emblé
<lb/> icellui; que pour savoir par sa bouche la verité là où il
<lb/> avoit prins icellui drap, il feust mis à question. Ouyes
<lb/> lesqueles oppinions, ledit lieutenant condempna ad ce
<lb/> ledit prisonnier, et icellui jugement li dist et prononça
<lb/> en sa presence.
<lb/> EN enterinant lequel jugement, ledit prisonnier fu fait
<lb/> despouillier tout nu, mis, estendu et lié à la question sur
<lb/> le petit tresteau; et, assez tost après ce, requist instanment
<lb/> que hors d'icelle question l'en le voulsist mettre,
<lb/> et de ce il diroit la verité, et la maniere comment il avoit
<lb/> prins et emblé icellui, avec plusieurs autres larrecins. Si
<lb/> fu mis hors de ladite question, mené chauffer en la cuisine
<lb/> en la maniere acoustumée, et, en après ce, ramené
<lb/> en jugement sur lesdiz quarreaux; ouquel lieu, et hors
<lb/> de toute question, sans aucune force ou contrainte, et
<lb/> que de rechief icellui prisonnier ot juré aus sains Euvangiles
<pb n="114"/>
<lb/> de Dieu qu'il diroit verité, cogneut et confessa par
<lb/> serement que, quelques variacions ou denegacions que
<lb/> faites ait cy-dessus, et en soy corrigant, verité est que,
<lb/> lui estant en la ville de Saint-Marcel, et soy esbatant
<lb/> auprès et dessus la riviere, qui est assez près et joignant
<lb/> des lices où l'en estant les draps de ladite ville pour les
<lb/> ordonner, vit, mardi derrenierement passé, icellui homme,
<lb/> du nom duquel il n'est record, jà soit ce qu'il ait icellui
<lb/> veu par plusieurs fois, lequel tendi ledit drap esdites
<lb/> lices, et celle nuyt mesmes il, par temptacion de l'ennemi,
<lb/> passa au travers d'icelle riviere de nuyt, environ
<lb/> minuyt, ala ausdites lices, et icellui drap despendi, et, en
<lb/> après ce, le porta mucer en un vielz masure de ladite ville,
<lb/> et illec se coucha dormir jusques à grant jour; duquel
<lb/> drap, au partir qu'il fist du lieu où il avoit mis icellui, il
<lb/> en coppa environ une aulne et demie, qu'il vendi <num>X</num> <abbr>s.</abbr>,
<lb/> le mercredi ensuivant, à deux varlez qui se disoient demourans
<lb/> en l'ostel Regnaut de La Mote, mary de la femme
<lb/> au feu le maistre des garnisons.
<lb/> Item, ce jour mesmes, il print et coppa dudit drap trois
<lb/> aulnes et demie ou environ, qu'il porta vendre et vendi
<lb/> à un drappier demourant au coing de Saint-Innocent, au
<lb/> lez devers la Tonnelerie, la somme de <num>XXIIIJ</num> <abbr>s.</abbr> parisis,
<lb/> desquelx <num>XXIIIJ</num> <abbr>s.</abbr> il, ou jour d'ier, acheta des chauces et
<lb/> solers, et aussi des robes linges.
<lb/> Item et samblablement avoir vendu dudit drap environ
<lb/> <num>V</num> quartiers, à deux compaignons, qui le mirent en garde
<lb/> en l'ostel <abbr>mons.</abbr> l'evesque de Paris, à la porte Saint-Anthoine,
<lb/> et lui present; et le residu dudit drap est ce qu'il
<lb/> avoit porté sur le tondeur dessus dit.
<lb/> Item, cogneut que, un an a ou environ, de nuyt, il
<lb/> entra en l'ostel de Guillaume Guillotin, demourant à
<pb n="115"/>
<lb/> Chaumont en Veucquessin, par une des fenestres dudit
<lb/> hostel, ouquel lieu, il print un drap gris contenant <num>VIIJ</num> aulnes
<lb/> ou environ, qu'il vendi, en la ville de Maigny, chascune
<lb/> aulne <num>VIIJ</num> <abbr>s.</abbr> .
<lb/> Item, cogneut que, deux mois a ou environ, en icelle
<lb/> ville de Chaumont, en l'ostel d'une femme nommée La
<lb/> Quedaire, ouquel lieu il estoit lors couchiez de nuit, il
<lb/> trouva un coffre ouvert, ouquel il print deux escuz et
<lb/> un franc en or, et une sainture d'argent, laquele il vendi,
<lb/> en la ville de Beauvaiz, <num>XVJ</num> <abbr>s.</abbr> .
<lb/> Item, ou chastel dudit lieu de Chaumont, deux ans a
<lb/> ou environ, avoir prins de jour environ quatre toisons
<lb/> de laine, par li vendus, en icelle ville, <num>XIJ</num> <abbr>s.</abbr> . Et samblablement,
<lb/> puis an et demi a, avoir rompu de nuit, oudit
<lb/> chastel de Chaumont, une huche ou coffre appartenant
<lb/> à une femme nommée La Moradase, et en ycellui coffre
<lb/> avoir prins plusieurs viroles d'argent à cousteaux et fraitin
<lb/> d'argent, lequel il vendi, en la ville de Gisors, la somme
<lb/> de <num>VJ</num> <abbr>fr.</abbr> .
<lb/> Cogneut avec, que, depuis demi-an a ou environ, en
<lb/> passant par la ville de Flory sur Ondele, et en buvant en
<lb/> un hostel d'icelle ville, il print unes chauces de drap pers
<lb/> qui sechoient en la court dudit hostel, lesqueles il a usées
<lb/> et appliquées à son prouffit; et povoient lors icelles
<lb/> chauces valoir la somme de <num>V</num> <abbr>s.</abbr> ou environ. Et autre
<lb/> chose ne voult de present confesser, et, pour ce, fu fait
<lb/> remettre en la prison de laquelle il avoit esté attaint.
<lb/> LE mercredi ensuivant, <num>XXVIIJe</num> jour dudit mois de juing,
<lb/> l'an dessus dit, par devant <abbr>mons.</abbr> le prevost, presens
<lb/> maistres Jehan Truquan, Guillaume Drouart, lieuxtenans
<lb/> dudit <abbr>mons.</abbr> le prevost; Dreux d'Ars, auditeur; Andrieu
<lb/> Le Preux, procureur du roy nostre sire en Chastellet;
<pb n="116"/>
<lb/> Martin Double, advocat dudit seigneur illec; Jehan de
<lb/> La Folie, receveur de Paris; Robert de Pacy, Hutin de
<lb/> Ruit et Gieffroy Le Goibe, examinateurs oudit Chastellet;
<lb/> fu fait venir et attaint en jugement sur les quarreaux
<lb/> dudit Chastellet Gieffroy Aude, prisonnier dessus nommé,
<lb/> lequel, examiné et par serement de dire verité des accusacions
<lb/> contre lui imposées et confessions par lui faites,
<lb/> cy-dessus escriptes, sans aucune force ou contrainte, cogneut
<lb/> et confessa que les larrecins contenues et declairées
<lb/> ès confessions cy-dessus escriptes, par li autrefois faites,
<lb/> et lesqueles lui furent leues mot après autre, estoient
<lb/> vrayes par la fourme et maniere que escriptes sont, et
<lb/> en icelles continua et persevera; et, pour ce, fu fait traire
<lb/> à part sur les quarreaux.
<lb/> ET, CE FAIT, ledit <abbr>mons.</abbr> le prevost demanda aus dessus
<lb/> diz presens conseilliers leurs advis et oppinions sur ce,
<lb/> et qu'il estoit bon de faire dudit prisonnier. Tous lesquieulx,
<lb/> veu l'estat de sa personne, les larrecins contenues
<lb/> en ce present procès, par lui faites et cogneues, les
<lb/> multiplicacions et reiteracions d'icelles larrecins, avec la
<lb/> valeur, l'eure des prinses furtives par li faites de nuit, les
<lb/> fractions et romptures de coffres par li fais, delibererent et
<lb/> furent d'oppinion que ledit prisonnier estoit très-fort larron,
<lb/> et que l'en ne le povoit espargnier qu'il ne feust excecuté
<lb/> comme larron, c'est assavoir pendu. Oyes lesqueles
<lb/> oppinions et veu ce present procès, ledit <abbr>mons.</abbr> le prevost
<lb/> condempna ad ce ledit prisonnier, et en sa presence.
<lb/> APRèS la prononciacion duquel jugement, icellui prisonnier
<lb/> requist instanment que par ledit <abbr>mons.</abbr> le prevost,
<lb/> ou autres ses commis et deputez, il feust oy d'aucunes
<lb/> choses qu'il vouloit encores cognoistre plus avant que
<lb/> fait n'avoit, pour ce qu'il veoit bien qu'il estoit sur sa
<lb/> fin, et que avec soy, pour le salut de son arme, il ne vouloit
<pb n="117"/>
<lb/> pas emporter les autres crimes que fais avoit sans les
<lb/> cognoistre en sa vie devant le peuple, pour descharger
<lb/> sa conscience. Par lequel <abbr>mons.</abbr> le prevost, et de son
<lb/> commandement, furent commis et envoyez maistre Jehan
<lb/> Truquan, lieutenant dudit <abbr>mons.</abbr> le prevost, et maistre
<lb/> Hutin de Ruit, examinateur, en la presence desquelx, et
<lb/> aussi de Aleaume Cachemarée, clerc de la prevosté, icellui
<lb/> prisonnier, oultre et par-dessus ce que dessus est dit
<lb/> et escript, et en augmentant à sa charge les confessions
<lb/> cy-dessus escriptes, cogneut et confessa que, environ le
<lb/> Noël derrenierement passé ot deux ans, autrement du
<lb/> temps n'est record, lui qui parle, accompaigniez de deux
<lb/> varlès tixerrans de draps, nommez l'un Guillemin et
<lb/> l'autre Jehannin, jeusnes hommes et nez du pays de Picardie,
<lb/> de leurs estas n'est autrement record, ne ne scet
<lb/> où ilz sont demourans, ne puis icellui ou pou près ne
<lb/> vit yceulx, lors tous demourans en la ville de Chaumont
<lb/> en Veucxin, saichant que une femme demourant en icelle
<lb/> ville, nommée La Bequedaire, si comme il lui est avis,
<lb/> avoit un coffre à retrait en icelle ville et chastel de Chaumont,
<lb/> et ouquel l'en disoit qu'il avoit moult de biens,
<lb/> environ heure de minuyt, par le moyen et aide d'une
<lb/> eschiele, monterent oudit chastel, et en ycellui entrerent
<lb/> par les guerites dudit fort; ouquel chastel, eulx estans
<lb/> dedens, et à l'aide d'une hoe qu'ilz trouverent enmi ledit
<lb/> chastel, rompirent le coffre ou huche d'icelle femme, et
<lb/> en icelli prindrent la somme de <num>IJc</num> frans, tant en or comme
<lb/> en argent monnoyé, de laquelle somme il qui parle, pour
<lb/> sa part de ce, ot <num>XXV</num> frans en or et environ <num>XXV</num> frans en
<lb/> menue monnoye, avec deux courroyes d'argent, qu'ilz
<lb/> vendirent ensamble en la ville de Beauvaiz, pour faire
<lb/> leurs despens, la somme de <num>XIJ</num> frans ou environ.
<lb/> Cogneut avec ce, que en ce temps mesmes, il qui
<lb/> parle et lesdiz deux compaignons ont, à plusieurs et diverses
<lb/> fois, et en divers lieux et mettoiries, prins environ
<pb n="118"/>
<lb/> <num>XIJ</num> chatris oudit païs de Chaumont, et par nuit, lesquieulx
<lb/> ilz apportoient en leurs hostel et chambre qu'ilz
<lb/> avoient en icelle <supplied resp="#editor">ville</supplied> de Chaumont, et les appliquoient
<lb/> à leur prouffit et les mengoient pour leur despence. Et,
<lb/> avec ce, en icellui temps mesmes, avoir entré par force
<lb/> et rompu en icelle ville, de nuyt, plusieurs huys de celiers
<lb/> et de caves appartenans aus bonnes gens de ladite
<lb/> ville, et en iceulx celiers ou caves avoir prins pour leur
<lb/> vivre, à diverses fois et journées, tele et si grant quantité
<lb/> de vins pour leur despence faire comme bon leur
<lb/> sembloit, et une fois plus et l'autre mains, et jusques à
<lb/> tel nombre qu'il ne le sauroit extimer, ne la valeur d'icellui,
<lb/> autrement que toutes fois qu'ilz en avoient besoing,
<lb/> ilz en aloient querre par la maniere que dit est, sanz en
<lb/> païer denier ne maille.
<lb/> Cogneut oultre, que lui et lesdiz compaignons, environ
<lb/> ledit temps, de nuyt, mal prindrent et emblerent en
<lb/> l'eglise de Lailliere, assise en ladite ville de Chaumont, à
<lb/> plusieurs fois, la charge de deux chevaux de blé, et en
<lb/> icelle eglise avoir entré par les fenestres dudit hostel, et
<lb/> en icellui avoir prins, en un quaque, environ <num>IJc</num> de harant
<lb/> blanc, qu'ilz despendirent en leur hostel, comme dit est,
<lb/> avec plusieurs poussins et oisons par eulx prins oudit
<lb/> pays, et despendus comme dessus.
<lb/> Cogneut oultre, que lui seul, puis un an ençà, a prins
<lb/> de jour, en l'ostel d'une femme nommée La Bequedaire,
<lb/> en un coffre ouvert estant enmi son hostel, une sainture
<lb/> d'argent, laquele il vendi, en la ville de Beauvaiz, la
<lb/> somme de <num>XX</num> <abbr>s.</abbr>, avec unes patenostres à femme, lesqueles
<lb/> il jetta l'aval assez tost après ce qu'il fu au dehors d'icellui
<lb/> hostel, pour ce que elles ne valoient riens.
<lb/> Cogneut oultre, que puis <num>XV</num> jours ençà, il estant au
<lb/> dehors de la porte Saint-Anthoine, veant que à une charrue
<pb n="119"/>
<lb/> qui estoit aus champs n'avoit aucun qui la gardast,
<lb/> print et osta un coustre qui estoit à icelle charrue, lequel
<lb/> il apporta à Paris, et illec le vendi la somme de <num>IJ</num> <abbr>s.</abbr> <abbr>par.</abbr> .
<lb/> Et, ce fait, ledit prisonnier fu mené à son derrenier tourmant,
<lb/> et illec persevera et continua ès confessions dessus
<lb/> escriptes; et atant fu ledit jugement contre lui prononcié
<lb/> excecuté.
<lb/> Et n'avoit aucuns biens. <abbr>AL.</abbr> CACHEMARéE.
</p>
</div>
<div>
<head>COLETTE LA BUQUETE.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le lundi
<lb/> <num>XXVJe</num> jour de juing, par devant maistre Dreux d'Ars,
<lb/> lieutenant de <abbr>mons.</abbr> le prevost, presens maistres Jehan
<lb/> Blanchet, maistre des requestes de l'ostel <abbr>mons.</abbr> de Bourgoigne;
<lb/> Martin Double, advocat du roy en Chastellet, et
<lb/> Jehan Jouvenel, advocat en parlement et prevost des
<lb/> marchans; fu faite venir et attainte en jugement sur les
<lb/> quarreaux dudit Chastellet Colette La Buquete, prisonniere
<lb/> detenue oudit Chastellet, pour ce que elle est alée
<lb/> en l'ostel de monseigneur Jehan Le Mercier, seigneur
<lb/> de Nouvion et de Fontenay, illec a mené un sien petit filz,
<pb n="120"/>
<lb/> et dit et provulgué publiquement que icellui enfant
<lb/> estoit filz dudit seigneur de Novion. Et de fait, pour ce
<lb/> que les gens dudit seigneur de Novion avoient dit et
<lb/> deffendu à icelle prisonniere que doresenavant ne venist
<lb/> en l'ostel dudit sire de Nouvion, et par maniere de desrision,
<lb/> et pour faire blasme et diffame audit sire de Nouvion,
<lb/> avoit mis sur le bras dudit enfant un rolle ou
<lb/> escriptiau ouquel avoit escript: <q rend="ital">«Cest enfant est filz messire
<lb/> Jehan Le Mercier, sire de Novion.»</q> Et icellui rolle ou escripteau
<lb/> avoit cousu à la manche et sur le bras dudit enfant.
<lb/> Laquelle prisonniere, jurée aus sains Euvangiles de
<lb/> Dieu de dire verité sur les choses dessus dites, et autres
<lb/> choses qui lui seroient demandées, et que elle ot esté
<lb/> examinée à grant diligence, cogneut et confessa par son
<lb/> serement que elle est née de la ville de Caudebec en Caux,
<lb/> et demourant à l'opposite de l'ostel où pend l'enseigne
<lb/> de l'Espée, en icelle ville de Caudebec, et que en icelle
<lb/> ville elle a continuelment demouré avec ses pere et mere,
<lb/> jusques environ deux ou trois mois a, que par le conseil
<lb/> d'aucuns ses amis, dont elle n'est recorde des noms, elle
<lb/> s'est mise à chemin pour venir à Paris, dire et monstrer
<lb/> audit sire de Nouvion la maniere comment elle avoit de
<lb/> lui eu et conseu ledit enfant, afin qu'il feist aucun bien à
<lb/> elle qui parle, et le aydast à nourrir et gouverner, et sondit
<lb/> filz aussi, pour ce que lors elle n'avoit denier ne maille
<lb/> pour soy vivre. Laquele venue à Paris, après ce que elle
<lb/> ot esté en icelle ville de Paris environ <num>VIIJ</num> jours, ala en
<lb/> l'ostel dudit sire de Nouvion, parla et dist secrectement
<lb/> à messire Jehan Remoire, prestre, famillier et serviteur
<lb/> dudit sire de Nouvion, comme environ sept ans a,
<pb n="121"/>
<lb/> elle avoit esté despucelée en ladite ville de Caudebec,
<lb/> en l'ostel où pend l'enseigne de l'Espée, par ledit <abbr>mons.</abbr>
<lb/> de Nouvion, duquel lors elle conceupt le filz que elle
<lb/> lui monstra.
<lb/> Depuis lequel temps jusques ad present, elle a gardé
<lb/> et gouverné ledit filz comme le sien, au mieulx que elle
<lb/> a peu et sceu; et pour ce que ledit filz est grant, et que
<lb/> elle n'a mais de quoy lui bien faire ne avancer, et que
<lb/> elle scet bien la poissance dudit sire de Nouvion, et afin
<lb/> qu'il ait cause de aidier à gouverner elle qui parle et sondit
<lb/> filz, est venue à Paris pour ces choses dire audit sire
<lb/> de Nouvion, et pria lors moult audit chappelain que ces
<lb/> choses il volsist dire et tesmoignier à icellui sire de Nouvion,
<lb/> et en ce aidier elle qui parle et sondit filz au mieulx
<lb/> que il pourroit, comme à celle qui prenoit sur Dieu et
<lb/> sur l'arme d'elle que icellui filz estoit filz dudit sire de
<lb/> Nouvion, par devers lequel elle ne l'avoit oncques mais
<lb/> jusques ad present osé admener, ne lui faire savoir ou
<lb/> dire, tant pour la doubte, crainte, paour et puissance
<lb/> d'icellui, comme jusques ad ce que icellui enfant feust
<lb/> assez grant, et qu'il sceust aler et parler, et feust nect,
<pb n="122"/>
<lb/> pour soy contenir et maintenir honnestement entre ses
<lb/> paraulx petiz enfans.
<lb/> Dit avec ce, elle qui parle, que audit chappellain
<lb/> d'icellui sire de Nouvion, elle lui dist que il deist les
<lb/> parolles hardiment audit son maistre que dites lui avoit,
<lb/> aus enseignes qui s'ensuivent, c'est assavoir: que environ
<lb/> le temps dessus desclairé que icellui sire de Nouvion
<lb/> arriva audit lieu de Caudebec, environ heure de vespres,
<lb/> il trouva elle depposant qui se esbatoit par l'ostel avec
<lb/> plusieurs autres jeunes filles, print icelle et l'embrassa, et
<lb/> en après, par maniere d'esbatement, la porta en une
<lb/> chambre qui estoit appareillée pour lui, et la coucha sur
<lb/> un lit, et illec, ou au moins contre le chalis d'icellui lit,
<lb/> au costez et lez de la ruelle, print elle depposant, et en
<lb/> ceste place, lieu et heure, ot compaignie charnele à elle
<lb/> deposant une fois seullement, laquelle il despucela lors,
<lb/> et, ce fait, lui donna une verge ou annel d'or qu'il avoit
<lb/> en l'un des dois de sa main.
<lb/> Et dit, sur ce requise, que audit chappellain d'icellui
<lb/> sire de Nouvion, elle dist que il deist tout seurement à
<lb/> icellui sire de Nouvion que oncques de lui, ne de par
<lb/> lui, elle n'avoit aucunement, ne autrement que dit est,
<lb/> esté recompensée, ne lui fait ou faire faire aucun bien
<lb/> quelconques, par quelque voye ou maniere que ce fust;
<lb/> depuis lequel temps jusques ad present elle s'est vescue
<lb/> et gouvernée avec ses pere et mere, lesquieulx de ce
<lb/> l'ont moult de fois blasmée, au mieulx que elle a peu et
<lb/> sceu, sanz ce que aucune autre personne, fors ledit sire
<lb/> de Nouvion, se peust venter ou moquer d'elle qui parle.
<lb/> Et plus ne voult, elle qui parle, sur ce diligenment requise
<lb/> et examinée, depposer. Et, ce fait, par ledit <abbr>mons.</abbr>
<lb/> le prevost fu commandé et dit à honorables hommes et
<lb/> saiges maistre Jehan Truquan, lieutenant dudit <abbr>mons.</abbr> le
<lb/> prevost, et Martin Double, advocat du roy en Chastellet,
<lb/> que ilz alassent par devers ledit sire de Nouvion, le
<pb n="123"/>
<lb/> examinassent sur ce, et rapportassent ce qu'il leur en deposeroit
<lb/> et qu'il vouldroit de ce estre fait.
<lb/> LE mercredi <num>XXVIIJe</num> jour dudit mois de juing, l'an dessus
<lb/> dit, par devant <abbr>mons.</abbr> le prevost, presens maistres Guillaume
<lb/> Drouart, lieutenant dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy
<lb/> en Chastellet; Robert de Pacy, Hutin de Ruit et Gieffroy
<lb/> Le Goibe, examinateurs oudit Chastellet, eulx estans en
<lb/> jugement, rapporterent et dirent honorables hommes et
<lb/> saiges maistres Jehan Truquan, lieutenant dudit <abbr>mons.</abbr> le
<lb/> prevost; Martin Double, advocat du roy nostre sire en
<lb/> icellui Chastellet, que par vertu du commandement à
<lb/> eulx fait par ledit <abbr>mons.</abbr> le prevost, lundi derrenierement
<lb/> passé, et en obeissant à icellui, oudit jour de lundi,
<lb/> estoient alez par devers icellui sire de Nouvion, lui
<lb/> avoient rapporté et dit ce que ladite prisonniere avoit
<lb/> cy-dessus confessé, lequel leur avoit sur ce respondu que
<lb/> il s'en adviseroit, et que le landemain, qui fu mardi et le
<lb/> jour d'ier, il leur en respondroit; ouquel jour d'ier, icellui
<lb/> seigneur de Nouvion leur avoit dit et a affermé en sa
<lb/> conscience que il avoit pensé et soy advisé, puis le jour
<lb/> d'ier et aujourd'uy mesmes, au propos et accusacions
<lb/> contre lui fais par icelle prisonniere, et que il est record
<lb/> que environ <num>VIIJ</num> ou <num>IX</num> ans, et au-devant du mariage de
<lb/> madame sa femme qu'il a ad present, il fu en icelle
<lb/> ville de Caudebec, logié en l'ostel où pend l'enseigne de
<pb n="124"/>
<lb/> l'Espée, et est assez record que lors et en son vesve il ot
<lb/> compaignie charnele une fois seulement à une jeune fille,
<lb/> lors chamberiere et demourant en icellui hostel; mais
<lb/> depuis n'ot compaignie à elle, ne ne fu logié en icelle
<lb/> ville de Caudebec en l'ostel dessus dit, ne aussi n'entra
<lb/> en icelle ville de Caudebec, passés sont sept ans et plus,
<lb/> jà soit ce que au-dessus d'icelle ville de Caudebec il, puis
<lb/> ledit temps, en alant de Rouen à Harfleu, a plusieurs fois
<lb/> esté et par auprès d'icelle ville.
<lb/> Dit avec ce qu'il vouldroit qu'il lui eust cousté deux
<lb/> cens livres de rente, et il feust adcertené que le filz
<lb/> d'icelle femme feust sien; et que s'il eust esté en icelle
<lb/> ville de Caudebec puis sept ans a, ne aussi, depuis ledit
<lb/> temps qu'il espousa madame sa femme, eu compaignie
<lb/> charnele à femme nulle que à ladite madame sa femme,
<lb/> il creust de ce icelle femme en son serement, et voulentiers
<lb/> prenist à soy et gouvernast icellui enfant; mais pour
<lb/> l'injure faite à sa personne et diffame, veu l'estat de sa
<lb/> personne contre celui de ladite femme, qui estoit et est
<lb/> meue de convoitise, attendu sa povreté, et qu'il n'est pas
<lb/> à croirre ne presumer que ledit enfant eust esté sien, que
<lb/> elle eust icellui gardé jusques ad present, sanz lui en
<lb/> avoir fait aucune chose savoir, requist instanment que
<lb/> ces choses ilz rapportassent et deissent audit <abbr>mons.</abbr> le
<lb/> prevost, qui sur ce lui feist tele justice et raison, pour
<lb/> son honneur garder, et à la confusion et parjurement
<lb/> d'icelle femme pugnir comme au cas appartendroit; et
<lb/> requeroit instanment que l'en sceust qui avoit induit
<lb/> icelle femme à dire et depposer contre lui les choses
<lb/> dessus dittes.
<lb/> APRèS lequel rapport ainsi fait par lesdiz maistres Jehan
<pb n="125"/>
<lb/> Truquan et Martin Double dessus nonmez, icellui <abbr>mons.</abbr>
<lb/> le prevost, et en la presence des dessus diz conseilliers,
<lb/> et oudit jour, fist venir et attaindre en jugement sur les
<lb/> quarreaux, par devant lui, ladite Colette La Buquete,
<lb/> prisonniere dessus nommée, lui repecta et dist les parolles
<lb/> et tout ce que dit avoit, icellui sire de Nouvion, et respondu
<lb/> contre l'accusacion par elle faite de lui, et lui
<lb/> dist que des choses dessus dites elle lui deist verité, et
<lb/> qui ad ce dire l'avoit induite et conseillée, en lui disant
<lb/> que se elle ne lui disoit, que par force il le lui
<lb/> feroit dire.
<lb/> Laquele prisonniere fu sur ce faite jurer aus sains Euvangiles
<lb/> de Dieu, et après plusieurs variacions et denegacions
<lb/> par elles faites, et sanz aucune force ou contrainte,
<lb/> cogneut et confessa que environ sept ans a,
<lb/> autrement du temps n'est recorde, que ledit sire de Nouvion
<lb/> estoit logiez audit lieu de Caudebec, et à un soir,
<lb/> en l'ostel où pend l'enseingne de l'Espée, ouquel elle
<lb/> avoit acoustumé d'aler jouer et esbatre bien souvent avec
<lb/> les filles et chamberieres dudit hostel, pour ce que elle
<lb/> estoit leur voisine, à un soir que elle estoit alée en la
<lb/> chambre dudit sire de Nouvion avec une des autres
<lb/> chamberieres dudit hostel, fu par icellui sire prinse, jettée
<lb/> sur un lit, et illec ot compaignie charnele à elle une
<lb/> fois. Et dit que alors elle estoit pucelle. En laquelle
<lb/> nuyt mesmes elle jeut toute la nuyt en la compaignie de
<lb/> feu Jehan du Bois, lors clerc de feu Guillaume d'Anfernet,
<lb/> tresorier des guerres, lequel ot samblablement
<lb/> compaignie charnele à elle deposant. Et tient, croit et
<lb/> scet fermement, elle qui deppose, que par lesdiz sire de
<pb n="126"/>
<lb/> Nouvion et Jehannin du Bois, ou l'un d'eulx, elle fu
<lb/> engrossie lors, mais elle ne scet lequel.
<lb/> Depuis lequel temps, et à l'enfantement que elle fist
<lb/> dudit enfant, et en ses plus grans maulx, peines et travaulx,
<lb/> elle dist publiquement aus femmes qui estoient
<lb/> presentes que icellui filz estoit et appartenoit audit feu
<lb/> Jehannin du Bois, durant la vie duquel il a ycellui tenu
<lb/> pour son filz, l'a aidié à gouverner bien et grandement,
<lb/> et elle qui parle aussi. Et depuis le trespassement d'icellui
<lb/> defunct, ledit feu tresorier, pour contemplacion et amour
<lb/> qu'il avoit à sondit clerc, a icellui enfant, et elle aussi,
<lb/> gouverné et eulx donné de l'argent bien et grandement,
<lb/> jusques en la fin de ses derreniers jours.
<lb/> Après le trespassement duquel tresorier, elle, en la
<lb/> compaignie du pere d'elle qui parle, elle a vesqu à la
<lb/> peine de son corps au mieulx que elle a peu et sceu. Et
<lb/> disoient lors les gens et voisins d'elle qui parle que le
<lb/> filz d'elle qui parle sambloit moult bien par sa filosomie
<lb/> audit sire de Nouvion; et, pour ce, elle recordant que
<lb/> ledit sire de Nouvion, en la nuyt que elle avoit conceu
<lb/> ledit enfant, avoit eu compaignie charnele à elle qui
<lb/> parle, et que elle ne savoit à qui ledit enfant estoit proprement,
<lb/> ou audit sire de Nouvion, ou feu Jehannin du
<lb/> Bois, veant et saichant icellui seigneur estre moult hault
<lb/> seigneur, et poissant d'avoir et de biens, et en entencion
<lb/> d'avoir aucune chose de son avoir, pour aidier à vivre
<lb/> et nourrir elle qui parle et sondit filz, et aussi que Jehannin
<lb/> des Portes, fiancé d'elle qui parle, et nagueires demourant
<lb/> avec elle en l'ostel de Agace Langelote, demourant
<lb/> à Pierre-Fruite, ne lui faisoit aucun bien, mais la
<lb/> batoit et menoit mauvaise vie, et aussi lui despendoit
<lb/> tout ce que elle povoit gaignier à la peine de son corps,
<lb/> et lequel son fiancé avoit lessiée elle qui parle toute seule
<lb/> et desnuée de tous biens, environ deux mois a, se parti
<lb/> de l'ostel et service d'icelle Angelote, avec laquelle elle
<pb n="127"/>
<lb/> avoit et a demouré environ un an, vint en l'ostel dudit
<lb/> sire de Nouvion, parla au chappellain d'icellui sire de
<lb/> Nouvion par la fourme et maniere que cy-dessus est escript
<lb/> en sa premiere depposicion, et, en après, parla à icellui
<lb/> sire de Nouvion, qui de ce que dit est la ravala et blasma
<lb/> moult fort, en lui deffendant que plus ne parlast de ce,
<lb/> ne n'alast ou venist en son hostel pour ladite cause.
<lb/> Ouye la responce duquel seigneur, elle, considerant et
<lb/> advisant en soy, sans aucun enseingnement de quelque
<lb/> personne que ce fust, que se icellui sire de Novion veoit
<lb/> icellui filz, qui estoit moult bel enfant et le resambloit
<lb/> assez de figure, se pourroit desmouvoir de sa voulenté
<lb/> et dure responce dessus dite à elle faite, se parti de la
<lb/> ville de Paris, et ala en la ville de Rouen, en l'ostel de
<lb/> son pere, querre sondit filz, lequel elle admena à Paris,
<lb/> et icellui mena et monstra audit sire de Nouvion, lequel,
<lb/> samblablement que dit est, blasma elle qui parle.
<lb/> Et pour ce que elle vit et apperceut que dudit sire
<lb/> de Nouvion elle ne povoit aucune chose avoir ou recouvrer
<lb/> pour la sustentacion et vivre d'elle qui parle et de
<lb/> sondit filz, saichant que le prevost des marchans de la
<lb/> ville de Paris estoit bien afin dudit sire de Nouvion,
<lb/> ala par devers ledit prevost des marchans, lui dist ce que
<lb/> dit est, afin qu'il en parlast audit sire de Nouvion; lequel
<lb/> prevost des marchans lui respondi que de ce il parleroit
<lb/> audit sire de Nouvion, et en feroit tout ce qu'il pourroit,
<lb/> et aussi rapporteroit ce que ledit seigneur lui diroit.
<lb/> Et environ un ou deux jours ensuivans, elle r'ala par
<lb/> devers ledit prevost des marchans, lequel lui dist que
<lb/> de ce il avoit parlé audit sire de Nouvion, lequel lui
<lb/> avoit respondu qu'il n'y estoit en riens tenus, et que
<lb/> plus ne doresenavant ne lui feust de ce parlé.
<lb/> Ouye la responce duquel prevost des marchans, elle
<pb n="128"/>
<lb/> qui parle, veant et considerant en soy que dudit sire de
<lb/> Nouvion elle ne povoit avoir aucun aide, remede ou
<lb/> prouffit, et que par ce elle endurroit et auroit moult de
<lb/> peine, travaulx et meschiez, tant pour la sustentacion
<lb/> de sa vie et gouvernement de son enfant dessus dit, comme
<lb/> autrement, sanz deliberacion, consultacion ou ennortement
<lb/> d'aucune personne, print sondit filz, li fist fere et
<lb/> mettre sur sa manche, et en escript, le rolet dont plus à
<lb/> plain est faite mencion en sa premiere depposicion, et
<lb/> icellui filz porta et leissa en la court dudit sire de Nouvion,
<lb/> afin qu'il le feist garder comme le sien.
<lb/> Et dit, sur ce requise, que elle croit et tient en sa
<lb/> conscience icellui enfant estre et appartenir audit sire
<lb/> de Nouvion mieulx que à autre personne quelconques,
<lb/> nonobstant ce que dit est et cogneu a cy-dessus, et que
<lb/> elle ne l'osa lors donner à icellui sire de Nouvion, pour
<lb/> la doubte, crainte et paour que elle avoit d'icellui sire de
<lb/> Nouvion, et tousjours eust recelé et dit icellui enfant
<lb/> non estre à autre que à icellui defunct Jehan du Bois,
<lb/> tant comme elle eust eu de quoy vivre ne nourrir soy et
<lb/> sondit filz.
<lb/> Requise quelz biens elle a prins en l'ostel de sadite
<lb/> maistresse Langelote, dit par son serment que verité est
<lb/> que par icelle sa maistresse Langelote avoit esté mis en
<lb/> sa chambre, sur un de ses coffres, une bourse à homme
<lb/> couverte de veleueau et à boutons d'argent dorez, et un
<lb/> pelne et une touaille, sur lesqueles choses sadite maistresse
<lb/> lui avoit dit que elle vouloit emprumpter de l'argent
<lb/> pour ses neccessitez; saichant que par nulle maniere
<lb/> du monde elle ne povoit durer audit son ami et fiancé,
<lb/> se elle ne lui bailloit de l'argent tout ce que elle en povoit
<lb/> avoir et recouvrer, et que icellui sondit fiancé lui
<lb/> avoit dit que il vouloit aler hors dudit pays et demeure
<pb n="129"/>
<lb/> de Pierre-Fruite, et laissier elle qui parle, print iceulx
<lb/> bourse, pelne et touaille, et les bailla audit son ami, et
<lb/> porta en sa chambre qu'il tenoit en icelle ville de
<lb/> Pierre-Fruite.
<lb/> Et dit que iceulx biens elle print en entencion de les
<lb/> rendre et restituer à ycelle sa maistresse quant Dieux lui
<lb/> donrroit aisement, ou au moins par la peine et salere de
<lb/> son corps que elle gaigneroit à la servir comme sa chamberiere,
<lb/> et laquele elle avoit longuement servie. Et dit
<lb/> que autre chose elle n'a prins des biens d'icelle sa maistresse
<lb/> que dessus a dit, ne lui a fait injure ou domaige
<lb/> quelconques, sinon que par plusieurs fois sondit fiancé a
<lb/> eu compaignie charnele à elle qui parle.
<lb/> LE samedi ensuivant, premier jour de juillet, l'an dessus
<lb/> dit, par devant <abbr>mons.</abbr> le prevost, lui estant en jugement
<lb/> sur les quarreaux, presens messire Baudes de Vauvillers,
<lb/> chevalier du guet; maistres Jehan Truquan, Guillaume
<lb/> Drouart, lieuxtenans dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy
<lb/> en Chastellet; Martin double, advocat dudit seigneur
<lb/> illec; Miles de Rouvroy, Robert de Tuillieres, Gerart
<lb/> de La Haye et Hutin de Ruit, examinateurs de par le
<lb/> roy nostredit seigneur en icellui Chastellet; fu veu, leu
<lb/> et recité mot après autre ce present procès cy-dessus
<lb/> escript; et, ce fait, par icelli <abbr>mons.</abbr> le prevost fu demandé
<lb/> ausdiz presens conseilliers leurs advis et oppinions qu'il
<lb/> estoit bon de faire d'icelle prisonniere, et quele pugnicion
<lb/> est à fere d'icelle. Tous lesquieulx, veu l'estat
<lb/> d'icelle prisonniere, qui est femme de dissolue vie et
<lb/> mauvaise, les denegacions et variacions par elle faites,
<lb/> cy-dessus escriptes, les parolles injurieuses et diffamatoires
<lb/> par elle dites de la personne dudit sire de Nouvion,
<lb/> qui est seigneur de tel estat que chascun scet, et du grant
<lb/> conseil du roy, la maniere et cause de convoitise qui
<pb n="130"/>
<lb/> mouvoit et a meu icelle prisonniere de proferer les parolles
<lb/> dessus escriptes, par elle dites contre icellui seigneur
<lb/> de Nouvion, le temps qu'il a que ledit enfant fu
<lb/> nez, la depposicion dudit sire de Nouvion, afin d'avoir
<lb/> et exigier de lui finence, et que en ce pourroit advenir
<lb/> très-grant descort et separacion de mariage entre icelli
<lb/> sire de Nouvion et madame sa femme qu'il a de present,
<lb/> la maniere de larrecin par lui fait en l'ostel d'icelle Angelote,
<lb/> sa maistresse, et la trayson par elle faite à icelle
<lb/> en prenant lesdiz biens, avec la valeur d'iceulx, extimez à
<lb/> <num>IIIJ</num> <abbr>fr.</abbr> ou environ, delibererent et furent d'oppinion que,
<lb/> pour pugnicion de justice, l'en ne povoit icelle prisonniere
<lb/> espargnier que elle ne feust, veu son parjurement, tournée
<lb/> ou pillory, et banye à tousjours de la ville, viconté
<lb/> et prevosté de Paris, sur peine d'estre enfouye toute
<lb/> vive. Ouyes lesqueles oppinions et veu ce present procès,
<lb/> ledit <abbr>mons.</abbr> le prevost la condampna ad ce, et icellui
<lb/> jugement prononça en la presence d'icelle prisonniere,
<lb/> et lui fu commandé et donné terme de widier de Paris
<lb/> dedens quinze jours, sur ladite peine.
<lb/> Lequel jugement fu excecuté ledit premier jour de
<lb/> juillet, l'an dessus dit.
<lb/> <abbr>AL.</abbr> CACHEMARéE.
</p>
</div>
<div>
<head>JEHANNIN DE NOYON.</head>
<p>
<lb/> L'AN DE GRACE MIL <num>CCC</num> QUATREVINS ET <num>XI</num>, le samedi
<lb/> premier jour de juillet, par devant <abbr>mons.</abbr> le prevost,
<lb/> presens <abbr>mess.</abbr> Baudes de Vauvilliers, chevalier du guet;
<lb/> maistres Jehan Truquan, lieutenant dudit <abbr>mons.</abbr> le prevost;
<lb/> Dreue d'Ars, auditeur; Andrieu Le Preux, procureur
<lb/> du roy en Chastellet; Martin Double, advocat dudit
<pb n="131"/>
<lb/> seigneur illec; Miles de Rouvroy, Robert de Tuillieres,
<lb/> Hutin de Ruit et Gieffroy Le Goibe, examinateurs de
<lb/> par le roy nostredit seigneur oudit Chastellet; fu attaint
<lb/> et fait venir en jugement sur les quarreaux d'icellui
<lb/> Chastellet Jehannin de Noyon, prisonnier detenu oudit
<lb/> Chastellet, pour souspeçon d'avoir mal prins et emblé
<lb/> deux tasses d'argent pesans trois mars, <num>V</num> esterlins moins,
<lb/> et une saliere d'argent en plusieurs pieces petites, pesans
<lb/> trois onces et cinq esterlins; laquele vaisselle d'argent estoit
<lb/> signée ou fons aus armes ou devise de <abbr>mess.</abbr> Jehan de Roussay,
<lb/> chevalier. Lequel prisonnier, examiné de dire verité
<lb/> sur ce que dit est et autres qui lui seroient demandées,
<lb/> et qu'il ot juré aus sains Euvangiles de Dieu dire verité,
<lb/> cogneut et afferma par serement qu'il est nez de la ville
<lb/> de Saint-Thibaut en Auxois, homme de labour, qui
<lb/> est en icelle ville mariez, et illec a sa femme, enfans et
<lb/> mesnaige, et que puis six ans a ou environ, il, pour avoir
<lb/> la substentacion plus grant qu'il n'avoit, et pour plus
<lb/> cuidier grandement gaignier et prouffiter, pour avoir
<lb/> honnestement la vie de lui et de sa femme, enfans et
<lb/> mesnaige, se print lors à poursuir routes de gens d'armes,
<lb/> ala ou pays d'Espaigne et armée que y envoya le roy
<lb/> nostre sire au secours dudit roy d'Espaigne, en la
<lb/> compaignie et service d'un chevalier dont il ne scet le
<lb/> nom, lequel il servy lors comme gros varlet; et depuis
<lb/> en a continuelment servi plusieurs, tant ou voyage
<lb/> d'Alemaigne comme aillieurs; et que pour la cognoissance
<lb/> qu'il avoit à un nommé Gilet de Villesurasse, famillier
<lb/> dudit <abbr>mess.</abbr> Jehan de Rossay, lequel est nez dudit
<pb n="132"/>
<lb/> pays d'Auxois, et assez près de la ville où il fu nez, et
<lb/> qu'il n'avoit point de maistre, afin que par lui il feust
<lb/> avanciez à trouver aucun service, s'est continuelment
<lb/> ou au moins bien souvent trait devers icelli Gilet, en
<lb/> l'ostel de sondit maistre, beu, mengié et couchié aucunes
<lb/> fois avec lui, et lui faisoient, tant ledit de Rossay comme
<lb/> autres ses familliers et serviteurs, assez bonne chiere et
<lb/> cognoissance pour l'amour dudit Gilet; par lequel, ou
<lb/> jour d'ier, environ heure de vespres, lui furent bailliez
<lb/> les hennaps et saliere d'argent dessus diz, en l'estat qu'ilz
<lb/> font, et par icelli Gilet pris, et requis à lui qui parle que
<lb/> sur icelle vaisselle d'argent il lui alast emprumpter trois
<lb/> ou quatre frans.
<lb/> Et, pour ce, cuidant bien faire, et pour l'amour et
<lb/> affinité qu'il avoit audit Gilet, lui qui parle, non ayant
<lb/> cognoissance aucune à personne demourant à Paris qui
<lb/> sur ledit gaige lui volsist prester aucun argent, saichant que
<lb/> les juifs prestoient sur gaiges, ala en la rue des Juifs ou
<lb/> jour d'yer, environ soleil couchant, et à un juif qui present
<lb/> estoit en jugement, de la fugure duquel <supplied resp="#editor">ostencion</supplied> lui fu
<lb/> faite, pria icelli juif, qui se nomme David Cohan, juif,
<lb/> que sur icelle vaisselle d'argent il lui voulsist prester <num>IIJ</num> ou
<lb/> <num>IIIJ</num> frans, et que tantost il les raimbroit; lequel juif
<lb/> de ce ne voult aucune chose faire, mais le delaya tant et
<lb/> si longuement, que par un sergent du roy nostre sire qui
<lb/> survint illec, et pour souspeçon que l'en eut contre lui
<lb/> qu'il n'eust mal prinses icelles tasses et saliere, fu prins
<lb/> et admené prisonnier oudit Chastellet, ouquel il est de
<lb/> present. Et dit que tel est la verité, et que de ce il se
<lb/> rapporte audit Gilet et aussi audit juif.
<lb/> LEQUEL juif present, juré par le serment acoustumé à
<lb/> faire en sa loy, en mettant la main sur sa teste,dit et
<pb n="133"/>
<lb/> afferma, en la presence dudit prisonnier, que verité est
<lb/> que ou jour d'yer, environ soleil couchant, par ledit
<lb/> prisonnier lui furent exposez en vente les deux tasses et
<lb/> saliere d'argent dessus diz, et lui faisoit chascun marc
<lb/> six frans, ne que oncques il ne fu requis de prester denier
<lb/> ne maille sur icelle vaissele; et que pour ce qu'il vit
<lb/> et apperceut ou fons d'icelles tasses les armes ou devises
<lb/> d'aucun seigneur, il ot souspeçon que elles ne feussent
<lb/> mal prinses, il, par un de ses compaignons juifs, envoya
<lb/> querre un sergent du roy, par lequel il fist icellui prisonnier
<lb/> admener prisonnier oudit Chastellet; et toutesvoyes,
<lb/> pour ce qu'il estoit jour de vendredi et heure de
<lb/> relevée, n'eust <supplied resp="#editor">peu</supplied>, il qui deppose, par leur loy qu'ilz
<lb/> ont juré et promise garder, prester, recevoir, vendre,
<lb/> engaigier ne acheter sur gaige ou autrement, comment
<lb/> que ce feust ou peust estre.
<lb/> GILET de Villesurasse, dessus nommé, aagié de <num>XXXVIIJ</num>
<lb/> ans ou environ, et lequel, par ledit <abbr>mons.</abbr> le prevost,
<lb/> avoit esté mandé en l'ostel dudit <abbr>mess.</abbr> Jehan de Roussay,
<lb/> son maistre, juré et examiné en jugement sur les quarreaux,
<lb/> et en la presence dudit prisonnier, cogneut et
<lb/> confessa par serement que à plusieurs fois, et passés sont
<lb/> quatre ans, il a cogneu et cognoist icellui prisonnier,
<lb/> avec lequel il a beu, mengié et couchié plusieurs fois;
<lb/> et que puis un mois ençà que ledit prisonnier il a veu à
<lb/> Paris, est venus devers lui qui parle en l'ostel dudit de
<lb/> Roussay, son maistre, et a prié et requis moult de fois
<lb/> lui qui parle comment il lui voulsist aidier à trouver un
<lb/> maistre ou aucun service, et que pour la cognoissance
<lb/> qu'il avoit à lui, et aussi qu'ilz sont assez prouches voisins
<lb/> et d'une mesmes nacion, lui a donné à boire et à
<lb/> mengier des biens de sondit maistre, au veu et au sceu
<lb/> d'icellui et de tous ses gens et familliers, et aussi a couchié
<lb/> avec lui en l'ostel dudit sire de Roussay.
<pb n="134"/>
<lb/> Et quant ad ce que ledit prisonnier dit que, ou jour
<lb/> d'ier, de relevée, il qui parle lui baillast pour engaigier
<lb/> ou emprumpter argent sur icelle vaisselle d'argent qui lui
<lb/> fut monstrée, dit et afferme par son serement qu'il n'en
<lb/> est riens, et que oudit jour d'ier il ne vit icellui prisonnier,
<lb/> ne n'avoit veu jusques ad present, puis mercredi
<lb/> derrenierement passé, heure de disner, que icelli prisonnier
<lb/> avoit disné en l'ostel dudit son maistre. Et toute
<lb/> laquele vaissele dessus dite fu mal prinse et emblée de
<lb/> nuyt, mercredi derrenierement passé, en la sale et en
<lb/> une des chambres d'icellui hostel en laquele gist continuelment
<lb/> Guiot de Roussay, frere dudit sire de Roussay;
<lb/> ne nul besoing ne lui estoit d'emprumpter l'argent dessus
<lb/> dit, car il avoit en garde toute la plus grant partie de la
<lb/> chevance dudit sire de Roussay, pour faire la despence
<lb/> de son hostel. Et dit que icelle vaissele est à sondit
<lb/> maistre, et signée de sa devise, c'est assavoir à une corne
<lb/> de rangier.
<lb/> AUQUEL prisonnier, ouyes les deposicions cy-dessus
<lb/> escriptes, faites en sa presence par lesdiz Gilet et David,
<lb/> demandé lui fu et par serement, par icellui <abbr>mons.</abbr> le prevost,
<lb/> que il deist verité de la maniere comment prins
<lb/> avoit icelle vaissele. Lequel prisonnier continua et persevera
<lb/> en la confession cy-dessus escripte, et aujourd'ui par
<lb/> lui faite, et ne voult autre chose cognoistre qui lui portast
<lb/> prejudice; et pour ce, par l'advis et deliberacion
<lb/> d'iceulx conseilliers dessus nommez, icellui <abbr>mons.</abbr> le prevost
<lb/> prononça, en la presence dudit prisonnier, que pour
<lb/> savoir par sa bouche la verité des accusacions dessus
<lb/> dites, il feroit mettre icellui prisonnier à question.
<pb n="135"/>
<lb/> EN enterinant lequel jugement, ledit prisonnier fu fait
<lb/> despouillier tout nu, mis, lié et estendu à la question sur
<lb/> le petit tresteau, et avant ce que l'en eust jetté sur lui
<lb/> comme pou ou neant d'eaue, requist instanment que hors
<lb/> d'icelle question l'en le voulsist mettre, et il diroit verité
<lb/> de la maniere comment prins avoit icelle vaissele d'argent,
<lb/> et d'autres larrecins que fais avoit. Si fu mis hors
<lb/> d'icelle question, mené choffer en la cuisine en la maniere
<lb/> acoustumée, et, en après, ramené en jugement sur
<lb/> lesdiz quarreaux; et illec, en la presence desdiz conseilliers,
<lb/> et sans aucune force ou contrainte, icelli prisonnier
<lb/> cogneut et confessa, en soy corrigant des autres confessions
<lb/> par lui faites, verité est que mercredi derrenierement
<lb/> passé, au soir, ainsi comme l'en estoit aus feux de la
<lb/> veille Saint-Pere, en la rue de Saint-Pol, et au devant
<lb/> de l'ostel dudit de Roussay, veant que à l'uis de l'ostel
<lb/> d'icellui n'avoit aucune personne, saichant les estres et
<lb/> chambres d'icellui, pour cause de ce qu'il y avoit plusieurs
<lb/> fois repairié, comme dit est dessus, entra en la sale
<lb/> dudit hostel, et illec, tempté de l'ennemi, print et embla
<lb/> l'une d'icelles tasses d'argent, avec la saliere, qui estoient
<lb/> sur le dreçoir de ladite sale; et, ce fait, passa oultre icelle
<lb/> sale, et entra en la chambre en laquele a acoustumé gesir
<lb/> Guiot de Roussay, frere dudit de Roussay, et illec samblablement
<lb/> mal print et embla l'autre desdites tasses, sans
<lb/> ce que aucunes des gens dudit hostel veissent ou apperceussent
<lb/> lui qui parle; et d'icellui hostel, après ce qu'il ot
<lb/> prinses icelles tasses et saliere, se parti sanz commander
<lb/> aucunes des gens dudit sire de Roussay, qui s'esbatoient
<lb/> aus feux devant la maison d'icellui, à Dieu, ne leur dire
<pb n="136"/>
<lb/> aucune chose. Laquele saliere il qui parle, afin que elle
<lb/> ne feust cogneue, il despeça ou jour d'ier par le moyen et
<lb/> aide d'une pierre; et pour cuidier vendre icelle vaissele
<lb/> d'argent et en avoir son argent plus secretement, ala
<lb/> hersoir en la rue des Juifs, où il exposa en vente icelle
<lb/> vaissele audit juif, nommé David, qui lui fu monstré,
<lb/> lequel juif le fist, pour ladite cause, prendre et emprisonner
<lb/> oudit Chastellet.
<lb/> Cogneut avec ce, il qui parle, que en Karesme derrenierement
<lb/> passé, lui estant logié en la ville de Viriau
<lb/> en Bourgoigne, en l'ostel d'un drappier et retondeur de
<lb/> draps, veant sur jour, ainsi comme heure de nonne, que
<lb/> en l'ouvroir où l'on retond les draps n'avoit aucune personne
<lb/> qui gardast les draps qui y estoient, tempté de
<lb/> l'ennemi, comme dit est, print un drap pers qui estoit
<lb/> près des presses de l'ouvroer dessus dit, atout lequel
<lb/> drap, il, seul et sanz prendre congié de sondit hoste, se
<lb/> parti et ala en la ville de Beaune en Bourgoigne, en laquelle
<lb/> il vendi icellui drap la somme de <num>XVJ</num> <abbr>fr.</abbr> d'or, ou
<lb/> monnoye à la value, qu'il en ot et receupt. Et dit, sur
<lb/> ce requis et par son serement, que les larrecins cy-dessus
<lb/> escrips, par lui cogneuz et confessez, sont vrayz, et qu'il
<lb/> a faiz et commiz iceulx par la fourme et maniere que cy-dessus
<lb/> sont escrips, et que oncques jour de sa vie ne fist
<lb/> ou commist aucuns autres larrecins que ceulx cy-dessus
<lb/> desclairés. Et, pour ce, fu fait traire à part sur les quarreaux
<lb/> dudit Chastellet.
<lb/> APRèS lesqueles choses ainsi faites, fu demandé par
<lb/> ledit <abbr>mons.</abbr> le prevost, aus conseilliers dessus diz, leurs
<pb n="137"/>
<lb/> advis et oppinions qu'il estoit bon de faire dudit prisonnier,
<lb/> et se les confessions par lui faites estoient teles
<lb/> qu'il feust digne d'estre excecuté comme larron, ou non.
<lb/> Tous lesquieulx, sans aucune descordance, veu et regardé
<lb/> l'estat dudit prisonnier, lequel, par sadite confession, a
<lb/> lessié sa femme, enfans et mesnaige, pour chevauchier et
<lb/> suyr routes de gens d'armes, les traïsons par lui faites,
<lb/> tant en l'ostel dudit sire de Roussay comme en cellui du
<lb/> tondeur son hoste, en commettant les larrecins par lui
<lb/> faites, cy-dessus escriptes, et la valeur d'icelles, delibererent
<lb/> et furent d'oppinion que l'en ne le povoit espargnier
<lb/> qu'il ne feust excecutez comme lierres, et qu'il
<lb/> l'avoit très-bien desservi. Oyes lesqueles oppinions et
<lb/> veu ce present procès, ledit <abbr>mons.</abbr> le prevost condempna
<lb/> ad ce ledit prisonnier, et en sa presence.
<lb/> OUQUEL samedi premier jour de juillet, l'an dessus
<lb/> dit, ledit jugement prononcié contre icellui Jehannin de
<lb/> Noyon fu excecuté.
<lb/> Et n'avoit aucuns biens. <abbr>AL.</abbr> CACHEMARéE.
</p>
</div>
<div>
<head>THEVENIN DE BRAINE.</head>
<p>
<lb/> MAISTRE HENRY de Arne, maistre en ars, aagé de
<lb/> <num>XXXIIIJ</num> ans ou environ.
<lb/> MAISTRE PELERIN de Queimppe, maistre en ars, de
<lb/> l'aage de <num>XXX</num> ans ou environ.
<lb/> NEZ du pays d'Alemaigne, ouyz et examinez sur les
<lb/> quarreaux, ou Chastellet de Paris, le jeudi <num>XXVJe</num> jour de
<lb/> may mil <num>CCCIIIJxx</num> et dix, par maistre Jehan Truquan,
<pb n="138"/>
<lb/> lieutenant de <abbr>mons.</abbr> le prevost, presens maistres Dreux
<lb/> d'Ars, auditeur; Andrieu Le Preux, procureur du roy;
<lb/> Miles de Rouvroy, Nicolas Bertin et Gieffroy Le Goibe,
<lb/> examinateurs du roy nostre sire ou Chastellet de Paris;
<lb/> protestans iceulx escoliers qu'ilz ne tendent que à fin civile,
<lb/> dient et depposent par leurs seremens, et par la
<lb/> bouche dudit maistre Pelerin, en la presence de Thevenin
<lb/> de Brenne, prisonnier detenu oudit Chastellet, que
<lb/> verité est que, après la Saint-Remi derrenierement passé,
<lb/> ot deux ans ou environ, en eulx en alant de Paris droit
<lb/> en Avignon, passans parmi la ville de Troyes, et en leurdit
<lb/> chemin, environ trois lieues au delà d'icelle ville, à
<lb/> l'entrée d'un petit bois dont ilz ne scevent le nom, trouverent
<lb/> illec Thevenin de Breyne, prisonnier detenu oudit
<lb/> Chastelet, de la personne duquel ostencion et veue
<lb/> leur fu faite, lequel prisonnier se acompaigna avec eulx,
<lb/> alerent un petit de chemin ensamble par ledit bois, et
<lb/> avec eulx survindrent à trois fois, l'un après l'autre, et
<lb/> incontinent après ce que ledit prisonnier fu arrivé avec
<lb/> eulx, trois autres compaignons, faignans que ilz ne cognoissoient
<lb/> li uns l'autre. Ouquel jour ilz s'en alerent
<lb/> ensamble et arriverent en une hostellerie, soupperent à
<lb/> une table et païerent chascun leur escot. Après lequel
<lb/> souper, par les oppressions, ennortements, prieres, requestes
<lb/> et temptacions dudit prisonnier, qui parloit et
<lb/> intreduisoit eulx qui parlent de jouer aus croix et aus
<lb/> piles, et aussi au jeu de dez, disant qu'ils jouassent hardiment,
<pb n="139"/>
<lb/> et s'ilz perdoient, qu'il en paieroit la moitié; et
<lb/> s'il gaignoit de leur argent, il vouloit qu'ilz eussent tout
<lb/> l'argent à leur prouffit, eulx qui parlent, pour les causes
<lb/> dessus dites, baillerent audit prisonnier environ dix ou
<lb/> douze frans en menue monnoye et or, qu'ilz portoient
<lb/> pour aler leur chemin audit lieu d'Avignon et faire leurs
<lb/> despens. Lequel argent icelli prisonnier perdi tout, ausdiz
<lb/> jeux, aus trois compaignons qui illec s'estoient assemblez,
<lb/> sanz ce qu'ilz jettassent coup de dé, ne couchassent ou
<lb/> engaigassent aucunement leurdit argent, lequel ilz lui
<lb/> baillerent, pour doubte qu'ilz avoient que yceulx compaignons
<lb/> dudit prisonnier, qui les avoient encloz au bout
<lb/> de la table, contre le mur, ne les murdrissent pour avoir
<lb/> leurdit argent; et <supplied resp="#editor">lesquieulx</supplied> leur disoient, et par especial
<lb/> ledit prisonnier, que s'ilz ne jouoient audit jeu, qu'ilz
<lb/> s'en repentiroient.
<lb/> Dient avec ce, que quant ilz orent perdu ce d'argent
<lb/> dessus dit qu'ilz avoient, et que plus n'en vouldrent baillier,
<lb/> icellui prisonnier s'en ala au bout d'un lit estant en
<lb/> la chambre où ilz avoient soupé, et illec print un petit
<lb/> fardelet lyé qu'ilz portoient sur leur cheval, lequel icellui
<lb/> prisonnier et sesdiz complices deslierent, sercherent
<lb/> et regarderent dedens, ouquel ilz ne trouverent que livres,
<lb/> robe linges, chauces et solers, et lesdiz biens prindrent,
<lb/> sauf aucuns petiz livres et mauvais qui estoient
<lb/> dedens icellui fardelet, qu'ilz leur baillerent.
<lb/> Dient aussi que pource qu'ilz ne leur vouldrent baillier
<pb n="140"/>
<lb/> ce d'argent qu'ilz avoient, ledit prisonnier et sesdiz compaignons
<lb/> sacherent leurs cousteaux, et d'iceulx vouldrent
<lb/> et s'efforcerent de ferir lui Pelerin qui parle. Et, ce fait,
<lb/> afin d'eschever tous descors, et qu'ilz ne feussent plus
<lb/> grandement injuriés et domaigiés que dit est, s'en vouldrent
<lb/> yssir hors de ladite chambre; maiz l'un d'iceulx
<lb/> estoit à l'entrée de l'uys d'icelle chambre, disant à eulx
<lb/> qui parlent que d'icelle ilz ne ystroient point, s'ilz
<lb/> n'avoient l'argent qu'ilz avoient. Et finablement, après
<lb/> plusieurs parolles dittes entre eulx, se partirent hors
<lb/> d'icelle chambre, et s'en alerent pour coucher en la
<lb/> chambre de leur hoste, en laquele chambre ilz qui parlent
<lb/> se tindrent toute la nuit tous vestuz, pour la doubte
<lb/> qu'ilz avoient d'icelli prisonnier et sesdiz compaignons;
<lb/> et celle nuyt se firent guettier par leur hoste jusques au
<lb/> point du jour, qu'ilz se partirent dudit hostel et s'en alerent
<lb/> leur chemin droit en ladite ville d'Avignon. Et au
<lb/> retour qu'ilz firent, en passant parmi la ville de Troyes,
<lb/> virent ledit prisonnier, lequel ilz firent convenir par devant
<lb/> le prevost dudit lieu de Troyes. Et en après, pour
<lb/> les delais que queroit icellui prisonnier, fait la cause advoquer
<lb/> par devant le bailli, afin d'avoir desdomaigement
<lb/> des cabuseries à euxl faites par ledit prisonnier, et aussi
<lb/> des injures à eulx faites. Et pour ce qu'il leur fu dit et
<lb/> advisé que ledit prisonnier s'estoit absentez d'icelle ville
<lb/> de Troyes, et qu'il leur porroit trop couster à le poursuir,
<lb/> se partirent d'icelle ville de Troyes pour eulx en
<lb/> venir à Paris, et le procès par eulx encommencié contre
<lb/> lui laisserent en cest estat, sanz en faire aucune poursuite.
<lb/> LEQUEL prisonnier, sur ce juré de dire verité, cogneut
<lb/> et confessa par son serement qu'il est vray que, environ
<lb/> le temps dessus dit, à l'entrée dudit bois, duquel il ne
<lb/> scet le nom, lui estant à pié, et ayant deux petiz chiens
<lb/> espaigneulx pour soy esbatre, survint d'aventure au chemin
<pb n="141"/>
<lb/> par où lesdiz escoliers aloient, leur demanda où ilz
<lb/> vouldroient estre, lesquelx lui respondirent qu'ilz aloient
<lb/> en la ville d'Avignon, et y vouldroient estre. Lors il qui
<lb/> parle, qui avoit à besoignier à un villaige qui estoit au
<lb/> delà dudit bois, à trois lieues d'icelle ville de Troyes,
<lb/> n'est record quant ad present queles besoignes il y avoit
<lb/> lors à faire, ne du nom d'icelle ville, s'en ala avec lesdiz
<lb/> deux escoliers en icellui villaige. Lesquieulx escoliers,
<lb/> après ce qu'il ot besoignié en icelle ville de ce pourquoy
<lb/> il y estoit alez besoignier, vint veoir lesdiz escoliers à
<lb/> leur escot où ilz estoient hebergiez, qui avoient soupé,
<lb/> et estoient acompaigniez de <num>IIJ</num> ou <num>IIIJ</num> compaignons qu'il
<lb/> qui parle ne cognoissoit lors, ne ne cognoist de present.
<lb/> Et lors vit que ledit Pelerin, qui estoit moult eschauffé
<lb/> de jouer aus dez ou aus croix et aus piles, requist lui qui
<lb/> parle et lesdiz compaignons qui estoient à ladite table
<lb/> qu'ilz jouassent ausdiz jeux; et est verité qu'ilz jouerent
<lb/> ensamble, et aussi puet bien estre que iceulx escoliers
<lb/> perdirent de leur argent six ou sept frans, plus ou moins,
<lb/> ne scet lequel; mais il ne sera jà sceu ou prouvé contre lui
<lb/> qu'il gaignast ou receust denier aucun desdiz escoliers,
<lb/> mais perdi en icelle compaignie la somme de dix soulz
<lb/> <abbr>paris.</abbr> . Et quant audit fardelet deslié, et les livres ou biens
<lb/> que ilz dient avoir esté prins en icellui, de la maniere de
<lb/> garder l'uys, et des injures à eulx faites, il n'en est riens,
<lb/> et ne sera jà sceu ou prouvé contre lui qu'il feist ou deist
<lb/> aucune injure à iceulx escoliers ou à aucun d'eulx.
<lb/> Cogneut aussi que lesdiz escoliers, venuz du retour
<lb/> d'Avignon en ladite ville de Troyes, vindrent à lui qui
<lb/> parle leurs lances ès poings, aspoyerent icelles contre sa
<lb/> poitrine pour le vouloir tuer, se ce n'eussent esté les gens
<lb/> de l'ostel ouquel il estoit logié, qui les refraindrent de leur
<lb/> mauvaiz propos; et que iceulx escoliers, disans que l'en
<lb/> leur avoit fait, en la compaignie de lui qui parle, les
<lb/> injures par eulx cy-dessus proposées, le firent convenir
<pb n="142"/>
<lb/> et appeller par devant les bailli et prevost dudit lieu de
<lb/> Troyes, par devant lesquieulx juges il, pour la paour et
<lb/> crainte qu'il avoit d'iceulx, se parti d'icelle ville de
<lb/> Troyes, et vint demourer en la ville de Paris, en laquele
<lb/> il a tousjours depuis continuelment, et ou pays d'environ,
<lb/> demouré, sanz ce qu'il ait esté reprins d'aucun
<lb/> blasme ou reproiche.
<lb/> ITEM, le samedi ensuivant, <num>XXVIIJe</num> jour dudit mois de
<lb/> may, l'an dessus dit, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Jehan Truquan, lieutenant; Beraut Brisson, esleu sur le
<lb/> fait des aydes; Dreux d'Ars, auditeur; Andrieu Le Preux,
<lb/> procureur du roy; Miles de Rouvroy, Girart de La Haye,
<lb/> Jehan de Bar, Nicolas Bertin, Robert de Pacy, Nicolas
<lb/> Chaon, Hutin de Ruit et Gieffroy Le Goibe, examinateurs
<lb/> de par le roy nostre sire ou Chastellet de Paris; fu
<lb/> veu, leu et recité l'accusacion, confession et denegacion
<lb/> cy-dessus escripte, faites contre ledit de Breyne, prisonnier,
<lb/> et demandé ausdiz presens conseilliers leurs advis
<lb/> et oppinions comment l'en procederoit contre icellui
<lb/> prisonnier. Tous lesquieulx, veu le procès dessus dit, ce
<lb/> aussi que ou registre et livre des confessions faites par les
<lb/> prisonniers, le <num>XXIJe</num> jour de decembre, l'an mil <num>CCCIIIJxx</num>
<lb/> et cinq, qui fu veu et leu en la presence des dessus diz,
<lb/> et que pour les causes contenues ou procès et confession
<lb/> faite par ledit prisonnier, pour les deliz par lui commis
<lb/> et perpetrez, escrips sur ledit jour, icellui prisonnier fu
<lb/> lors bany de la ville et viconté de Paris jusques à dix
<lb/> ans prouchainement lors après ensuivans, et qu'il est
<lb/> homme de très-petite et foible renommée, et que ledit
<lb/> temps et banissement n'est aucunement expiré, mais dedens
<lb/> icelli, sanz grace du roy, est entrez en la ville de
<lb/> Paris, delibererent et furent d'oppinion que pour savoir
<lb/> desdites accusacions par sa bouche la verité, et des autres
<pb n="143"/>
<lb/> crismes par lui commis, il feust mis à question; à quoy
<lb/> ledit <abbr>mons.</abbr> le prevost le condempna.
<lb/> LE LUNDI ensuivant, <num>XXXe</num> jour dudit mois de may, par
<lb/> devant maistre Jehan Truquan, lieutenant dudit <abbr>mons.</abbr> le
<lb/> prevost, en la presence du chevalier du guet, maistres
<lb/> Robert Petit-Clerc, Miles de Rouvroy, Girart de La
<lb/> Haye, Arnoul de Villiers, Nicolas Bertin et Gieffroy Le
<lb/> Goibe, fu attaint et admené en jugement sur les carreaux
<lb/> le dessus nommé Estienne de Breyne, auquel fu dit par
<lb/> ledit lieutenant que de ce que dessus est dit, et aussi de
<lb/> ses autres meffais, il deist et confessast plainement la verité,
<lb/> ou autrement la lui feroit dire. Lequel Estienne
<lb/> dist et respondi qu'il n'avoit riens mesfait, et des griefs
<lb/> qu'il disoit à lui estre faiz par ledit lieutenant appella en
<lb/> parlement.
<lb/> MERCREDI premier jour de juing mil <num>CCC</num> quatrevins
<lb/> et dix, par devant <abbr>mons.</abbr> le prevost, lui estant en jugement
<lb/> sur les quarreaux, presens maistres Guillaume Porel,
<lb/> conseillier du roy nostre sire en parlement; Jehan Truquan,
<lb/> lieutenant dudit <abbr>mons.</abbr> le prevost; Dreue d'Ars,
<lb/> auditeur; Andrieu Le Preux, procureur du roy; Gerart
<lb/> de La Haye, Miles de Rouvroy, Ernoul de Villiers, Nicolas
<lb/> Bertin et Gieffroy Le Goibe, examinateurs; vint et
<lb/> fu present honorable homme et saige maistre Jehan de
<lb/> Cessieres, notaire du roy nostre sire et greffier criminel
<lb/> en parlement, lequel de Cessieres dist que du commandement
<lb/> de bouche à lui aujourd'uy fait par mesdiz seigneurs,
<lb/> il rapportoit que, veu le procès dessus dit par
<lb/> ladite court fait contre icellui Thevenin de Breyne, prisonnier,
<lb/> et tout ce qui fait à considerer, mesdiz seigneurs
<lb/> avoient ordonné et appointié, oyes les causes proposées
<lb/> par icelli prisonnier, pour lesqueles il avoit appellé dudit
<lb/> <abbr>mons.</abbr> le prevost, que nonobstant icelle appellacion
<pb n="144"/>
<lb/> faite par icelli prisonnier, ledit <abbr>mons.</abbr> le prevost procedast
<lb/> à l'encontre dudit prisonnier, selon le procès dessus
<lb/> dit, ainsi qu'il seroit à faire de raison. Lequel rapport fu
<lb/> incontinent dit et rapporté audit prisonnier, et prononcé
<lb/> en sa presence.
<lb/> LE MARDI <num>VIJe</num> jour de juing mil trois cens quatrevins
<lb/> et dix, par devant <abbr>mons.</abbr> le prevost, lui estant en jugement
<lb/> sur les quarreaux, presens messire Baude de Vauvillier,
<lb/> chevalier du guet; maistres Jehan Truquan, lieutenant;
<lb/> Dreux d'Ars, auditeur; Andrieu Le Preux,
<lb/> procureur du roy; Arnoul de Villiers, Nicolas Bertin et
<lb/> Robert de Pacy, examinateurs du roy nostre sire ou
<lb/> Chastellet de Paris; fu attaint et fait venir le dessus dit
<lb/> Thevenin de Breyne, prisonnier, lequel, après ce qu'il
<lb/> fu fait jurer, et par serement, de dire verité des accusacions
<lb/> dessus dites, et qu'il ne voult aucune chose confesser
<lb/> plus que dit a cy-dessus, en enterinant ledit jugement
<lb/> interlocutoire contre lui donné, fu mis à question
<lb/> sur le petit et le grant tresteau, et illec ne voult aucune
<lb/> chose confesser. Si fu mis hors d'icelle, mené choffer en
<lb/> la cuisine en la maniere acoustumée, et remis ès prisons
<lb/> dont il estoit partiz.
<lb/> EN L'AN dessus dit, le <num>IXe</num> jour dudit moiz de juing, en
<lb/> la presence de <abbr>mons.</abbr> le prevost, par l'advis et deliberacion
<lb/> de maistres Jehan Truquan, lieutenant dudit <abbr>mons.</abbr>
<lb/> le prevost; Dreux d'Ars, auditeur; Arnoul de Villiers,
<lb/> Nicolas Bertin et Gieffroy Le Goibe, examinateurs; fu
<lb/> de rechief attaint en jugement sur lesdiz quarreaux, et
<lb/> interrogué par serement, le dessus dit Thevenin de Breine,
<lb/> prisonnier, sur les accusacions dessus dites, afin qu'il en
<lb/> deist verité, lequel continua ès confessions cy-dessus
<lb/> escriptes, par lui autresfois faites. Et pour ce que autre
<lb/> chose ne voult confesser, fu fait mettre à question sur le
<pb n="145"/>
<lb/> petit et le grant tresteau, et lui estant en cest estat, dist
<lb/> qu'il diroit verité, mais que l'en le ostast d'icelle question.
<lb/> Si fu mis hors d'illec, mené choffer comme dessus, et,
<lb/> hors d'icelle question, ne voult aucune chose autre que
<lb/> dit a cy-dessus confesser en son prejudice. Si fu, quant
<lb/> alors, sursis de proceder plus avant contre lui, et fu fait
<lb/> mettre en la prison de laquele il avoit esté attaint.
<lb/> L'AN DESSUS DIT, le <num>XIXe</num> jour dudit mois de juing, en
<lb/> jugement sur les quarreaux dudit Chastellet, par devant
<lb/> maistre Jehan Truquan, lieutenant dudit <abbr>mons.</abbr> le prevost,
<lb/> presens maistres Dreue d'Ars, lieutenant; Andrieu
<lb/> Le Preux, procureur du roy nostre sire oudit Chastellet;
<lb/> Jehan de Bar, Ernoul de Villiers et Gieffroy Le Goibe,
<lb/> examinateurs; fu veu et leu ce present procès. Et attendu
<lb/> ce que ledit maistre Jehan Truquan rapporta et dist que
<lb/> Marguerite de Chaalons, fiancée dudit Thevenin, et tenant
<lb/> franchise à Saint-Jaques de la Boucherie, tesmoigne
<lb/> et afferme que au temps que ledit Thevenin fu emprisonné
<lb/> en la ville de Troyes, et à la requeste d'iceulx
<lb/> escoliers, ilz avoient bien vaillant en or comptant cinquante
<lb/> frans, que portoit sur lui ledit prisonnier, et ne
<lb/> scet de quele part ilz lui estoient venus, ne où il les avoit
<lb/> gaigniez; car il avoit longtemps paravant, et bien <num>IIJ</num> mois
<lb/> et plus, que elle n'avoit veu sondit fiancé. Et, consideré
<lb/> que derrenierement icellui prisonnier avoit dit que des
<lb/> accusacions dessus dites il diroit verité, dont il n'avoit
<lb/> voulu riens faire, par l'advis et deliberacion d'iceulx
<lb/> conseilliers, icellui prisonnier fu de rechief fait venir en
<lb/> jugement, et interrogué par serement de dire verité sur
<lb/> ce que dit est, lequel ne voult, des accusacions dessus
<lb/> dites, aucune chose confesser. Et quant ausdiz cinquante
<lb/> frans, dit et par serement que au temps de sondit emprisonnement
<lb/> fait à Troyes, il n'avoit que <num>XXIIIJ</num> <abbr>s.</abbr> <abbr>paris.</abbr> . Et,
<lb/> veu ce que dit est, fu fait mettre à question sur le petit
<pb n="146"/>
<lb/> et le grant tresteau, et ne voult aucune chose confesser
<lb/> que dit a cy-dessus; et, pour ce, fut fait remettre en la
<lb/> prison de laquelle il avoit esté attaint.
<lb/> L'AN MIL <num>CCCIIIIxx</num> et dix dessus dit, le <num>VJe</num> jour d'ottobre
<lb/> ensuivant, par devant <abbr>mons.</abbr> le prevost, lui estant
<lb/> en jugement sur les quarreaux dudit Chastellet, presens
<lb/> honnorables hommes et saiges maistres Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars, auditeur;
<lb/> Andrieu Le Preux, procureur du roy nostre sire
<lb/> oudit Chastellet; Robert Petit-Clerc, Ernoul de Villiers,
<lb/> Miles de Rouvroy et Gieffroy Le Goibe, examinateurs
<lb/> oudit Chastellet; fu attaint Thevenin de Breine, prisonnier
<lb/> dessus nommé, auquel, par ledit <abbr>mons.</abbr> le prevost, fu
<lb/> dit que des accusacions dessus dites, et autres crimes et
<lb/> delis par lui commis, il deist verité. Lequel prisonnier,
<lb/> après ce qu'il ot juré aus sains Euvangiles de Dieu dire
<lb/> verité, et que autre chose que cogneu a cy-dessus il ne
<lb/> volt cognoistre ne confesser, <supplied resp="#editor">par</supplied> l'advis et deliberacion
<lb/> des conseilliers cy-dessus nommés et escrips, icelli prisonnier
<lb/> fu fait despouillier tout nu, mis, lié et estendu à
<lb/> la question sur le petit et le grant tresteau, et ne voult
<lb/> aucune chose confesser que dit a cy-dessus; et, pour ce,
<lb/> fu fait remettre en la prison de laquele il avoit esté
<lb/> attaint.
<lb/> ET, CE FAIT, le mercredi <num>Ve</num> jour de juillet l'an mil <num>CCC</num>
<lb/> quatre-vins et onze, par devant <abbr>mons.</abbr> le prevost, lui
<lb/> estant en jugement sur les quarreaux dudit Chastellet,
<lb/> presens honorables hommes et saiges maistres Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars,
<lb/> auditeur; Martin Double, advocat du roy en Chastellet;
<lb/> Andrieu Le Preux, procureur du roy nostre sire illec;
<lb/> Michel Marchant, Jaques du Bois, Denis de Bausmes,
<lb/> advocas oudit Chastellet; Beraut Brisson, esleu à Paris
<pb n="147"/>
<lb/> sur le fait des aydes; Robert de Tuillieres, Nicolas Bertin,
<lb/> Robert de Pacy, Nicolas Chaon, Hutin de Ruit et
<lb/> Gieffroy Le Goibe, examinateurs en icelli Chastellet; fu
<lb/> veu et leu, mot après autre, le procès cy-dessus escript,
<lb/> et par ledit <abbr>mons.</abbr> le prevost demandé ausdiz conseilliers
<lb/> leurs advis et opponions sur ce, et la maniere comment
<lb/> l'en avoit à proceder contre ledit Thevenin, prisonnier.
<lb/> Tous lesquieulx, veues les accusacions d'iceulx escoliers
<lb/> faites contre ledit prisonnier, eu regard à leurs estas et
<lb/> personnes, la maniere de l'assemblée et compaignie faite
<lb/> par icelli prisonnier avec lesdiz escoliers, l'estat de sa
<lb/> personne, les variacions et denegacions sur ce par ledit
<lb/> prisonnier faites; attendu l'estat de sa personne, qui est
<lb/> homme pervers, de dure et mauvaise voulenté, lequel,
<lb/> par sa confession, l'en ne puet attaindre des delis par lui
<lb/> fais et commis, que quant aucun commet crime, qu'il ne
<lb/> appelle pas tesmoings pour veoir faire icelli, et consideré
<lb/> que, pour ses delis fais et commis, il a autrefois esté
<lb/> bany, et audit ban acquiescé; attendu que ledit prisonnier
<lb/> fu trouvé dedens la ville de Paris avant le temps de
<lb/> son banissement acompli, et qu'il est homme incorrigible;
<lb/> delibererent et furent d'oppinion que à tousjours du
<lb/> royaume de France icelli Thevenin de Breine feust bany,
<lb/> sur peine de la hart. Ouyes lesqueles oppinions et veu
<lb/> ce present procès, ledit <abbr>mons.</abbr> le prevost banyt à tousjours
<lb/> mais du royaume ledit prisonnier, sur peine de la
<lb/> hart; et de widier icellui lui donna et prefixt terme dedens
<lb/> la fin de ce present mois. Et ainsi le prononça en
<lb/> la presence dudit prisonnier, et, partant, fu mis hors de
<lb/> prison.
<lb/> <abbr>AL.</abbr> CACHEMARéE.
</p>
<pb n="148"/>
</div>
<div>
<head>JEHAN BINET, DIT DE LA CROIX.</head>
<p>
<lb/> L'AN MIL <num>CCC</num> QUATREVINS ET DIX, le mardi <num>VIJe</num> jour
<lb/> de juing, <abbr>mons.</abbr> le prevost estant en jugement sur les
<lb/> quarreaux du Chastellet de Paris, presens noble homme
<lb/> messire Baude de Vauvillier, chevalier du guet; maistres
<lb/> Jehan Truquam, lieutenant dudit <abbr>mons.</abbr> le prevost; Dreue
<lb/> d'Ars, auditeur; Andrieu Le Preux, procureur du roy
<lb/> nostre sire ou Chastellet de Paris; Ernoul de Villiers,
<lb/> Nicolas Bertin et Miles de Rouvroy, examinateurs oudit
<lb/> Chastellet; fu fait venir et attaindre des prisons dudit
<lb/> Chastellet, par devant lui, Jehan Binet, dit de La Croix,
<lb/> prisonnier detenu illec, et accusé en sa presence par
<lb/> Gerart Dossinal, prisonnier detenu oudit Chastellet,
<lb/> disant que en sa compaignie, parmi la ville de Paris, en
<lb/> plusieurs tavernes et hosteleries, ilz avoient, d'un commun
<lb/> assentement, prins et emblé plusieurs pos, plas,
<lb/> escueles et salieres d'estain, qu'ilz avoient vendus, et
<lb/> l'argent appliqué à son prouffit. Et aussi disoit que à plusieurs
<lb/> compaignons frequentans et gaignans leurs vies au
<lb/> jeu de dez, au tasseau, à croix et à pile et au jeu de la
<lb/> chevillete, il avoit oy dire que icelli Binet estoit très-fort
<lb/> larron, hazardeur et asséeur de faulx dez, et que
<lb/> aucune fois il s'entremetoit de changer gobelez et tasses
<lb/> d'argent, et aussi pour ce que, par lesdiz maistres Jehan
<pb n="149"/>
<lb/> Truquan et procureur du roy, fu dit et tesmoignié qu'ilz
<lb/> se recordoient que, sept ans avoit ou environ, ilz avoient
<lb/> veu ledit Binet, prisonnier, accusé pour cabuserie et
<lb/> tromperie oudit Chastellet, lequel n'avoit aucune chose
<lb/> voulu confesser, jà soit ce que de fait, par sa bouche et
<lb/> voye de question, il eust esté examinez et interroguez, et
<lb/> en après, par la longue et peine de prison, pour sa povreté
<lb/> et langueur de maladie, envoyé à l'Ostel-Dieu de
<lb/> Paris. Auquel prisonnier, par ledit <abbr>mons.</abbr> le prevost, après
<lb/> ce qu'il ot juré aus sains Euvangiles de Dieu dire verité
<lb/> des accusacions dessus dites, et de toutes autres choses
<lb/> qui lui seroient demandées, fu demandé s'il estoit voir
<lb/> que, pour aucuns cas criminelz, il eust autrefois esté emprisonné
<lb/> oudit Chastellet, et contre lui procedé par voye
<lb/> de question, comme dit est dessus, et, en après, envoyé
<lb/> à l'Ostel-Dieu de Paris. Lequel prisonnier, et par serement,
<lb/> nya oncques mais jusques ad present avoir esté
<lb/> prisonnier oudit Chastellet, et aussi dist et afferma que
<lb/> des accusacions cy-dessus dites contre lui, faites par ledit
<lb/> Girart Dossinal, il n'estoit en riens coulpable, ne oncques
<lb/> mais ne l'avoit veu <num>VIIJ</num> jours a ou environ, qu'il fu admené
<lb/> prisonnier oudit Chastellet.
<lb/> Et dit que oncques de tromperie, cabuserie, jeu de
<lb/> dez, et d'asseoir ou jouer au jeu de la chevillete, il ne
<lb/> s'entremist, et que toutes les accusacions contre lui cy-dessus
<lb/> dites, faites, sont choses controuvées, sanz cause
<lb/> ne raison, mais les a dittes et proferées, icellui Dossinal,
<lb/> par hayne qu'il a à lui, ne scet la cause pourquoy.
<pb n="150"/>
<lb/> Et dit, sur ce requis, qu'il est nez de la ville de Thorigny
<lb/> lez Saint-Lo, en Normandie, homme de labour,
<lb/> qui a gaignié sa vie à carder laine, et lequel est alez en
<lb/> plusieurs parties du royaume, tant à Rouen, à Tournay,
<lb/> à Amiens, à Saint-Quentin, à Reins, à Chalons, à Troyes,
<lb/> en Avignon, à Orliens, à Bloys, comme à Paris et aillieurs,
<lb/> et gaigné sa vie audit mestier le mieulx qu'il a peu et
<lb/> sceu, et ne scet que l'en veult, ou pourroit faire ou dire
<lb/> contre lui, et signifie à tous qu'il est clerc, non marié,
<lb/> en habit et possession de tonseure, et qu'il a <num>XX</num> ans et
<lb/> plus que par l'evesque de Saint-Lo lui fu donnée tonsure
<lb/> en ladite ville de Thorigny, dont il ot lettre, laquele
<lb/> fu arse en icelle ville, en l'ostel d'un sien oncle,
<lb/> au temps que le duc de Lenclastre chevaucha ou pays,
<lb/> et environ le temps que le duc de Bretaigne conquesta
<lb/> le pays de Bretaigne. Requis s'il a tonsure faite sur sa
<lb/> teste, dit que ouyl. Requis s'il scet lire ou cognoistre
<lb/> lettre quelconques, dit, et par son serement, que non,
<lb/> et que au temps qu'il ot tonsure, il aprenoit son A B C,
<lb/> dont il ne scet lettre aucun.
<lb/> Dit aussi, sur ce requis, qu'il ne sauroit par qui prouver
<pb n="151"/>
<lb/> qu'il eust eu tonsure. Et, ce fait, fu fait mettre en la
<lb/> prison de laquele il avoit esté attaint.
<lb/> APRèS lesqueles choses ainsi faittes, ledit <abbr>mons.</abbr> le
<lb/> prevost demanda aus conseilliers dessus nommez leurs
<lb/> advis et oppinions sur ce, et qu'il estoit bon de faire
<lb/> dudit prisonnier, et s'il estoit tel qu'il deust joyr du previlege
<lb/> de clerc, et aussi s'il y avoit cause assez pour proceder
<lb/> contre lui par voye de question, pour savoir par
<lb/> sa bouche la verité des accusacions dessus dittes, et autres
<lb/> crimes et deliz par lui faiz. Tous lesquieulx, veu l'estat
<lb/> et personne dudit prisonnier, et sa confession faite sur la
<lb/> maniere comme il ot tonsure, et qu'il dit qu'il n'en a
<lb/> aucune lettre ou enseignement, ne le sauroit par qui
<lb/> monstrer ou prouver, le tesmoing desdiz lieutenant et
<lb/> procureur du roy, qui afferment icelli comme lay avoir
<lb/> autrefois esté accusé de crime en Chastellet, et mis à
<lb/> question, sanz ce que oncques se advouast clerc, ce que
<lb/> celui qui est evesque de Saint-Lo, que l'en appelle
<lb/> l'evesque de Constances, ne puet donner tonsure
<lb/> audit lieu de Thorigny, pour ce que se n'est pas de son
<lb/> deocese, mais est du deocese de Bayeux; que se ce
<lb/> que dit ledit prisonnier avoit lieu, attendu qu'il ne scet
<lb/> lire ou cognoistre lettre quelconques, chascun se pourroit
<lb/> fere donner tonsure quant il vouldroit; attendu aussi l'ordonnance
<lb/> faite sur teles tonsures abusives portées par
<lb/> gens qui ne scevent lire ou cognoistre lettre quelconques,
<pb n="152"/>
<lb/> et ne se ventent d'avoir aucun tiltre, ou ne le veulent
<lb/> prouver, ne ne scevent par qui, comme il est plus à plain
<lb/> escript ès confessions et procès fait de Jehan Le Brun et
<lb/> ses compaignons, excecutez pour leurs demerites;
<lb/> delibererent et furent d'oppinion que, tant pour savoir
<lb/> par sa bouche la verité comment prinse avoit ladite tonsure,
<lb/> comme desdites accusacions contre lui faittes, icellui
<lb/> Jehan de La Croix, dit Binet, prisonnier, feust mis à
<lb/> question. Ouyes lesqueles oppinions et veu ce present
<lb/> procès, ledit <abbr>mons.</abbr> le prevost le condempna ad ce.
<lb/> EN ENTERINANT lequel jugement, ledit prisonnier fu
<lb/> fait venir et attaint de rechief en jugement, auquel, par
<lb/> ledit <abbr>mons.</abbr> le prevost, fu dit que des accusacions dessus
<lb/> dites il deist la verité, ou l'en lui feroit dire par sa bouche
<lb/> et le feroit questionner. Et pour ce que autre chose que
<lb/> dit a cy-dessus ne voult cognoistre, icellui prisonnier fu
<lb/> fait lier, mis, lié et estandu à la question sur le petit et le
<lb/> grant tresteau, et, lui estant en cest estat, et hors d'icelle
<lb/> question, cogneut, confessa et afferma par serement que,
<lb/> puis deux ans ençà, par le conseil d'aucuns compaignons
<lb/> qu'il ne cognoist, fist premierement faire sa tonsure, et
<lb/> que oncques paravant ce il n'en avoit aucune portée,
<lb/> nonobstant chose par luy cy-dessus dite ou cogneue; et,
<lb/> veu ce que dit est, et par le conseil des dessus nommez,
<lb/> fu condempné à estre rez tout juz; et, ce fait, icelli
<lb/> Binet fu mis hors d'icelle question, et mené choffer en la
<lb/> cuisine en la maniere acoustumée, et, après ce, remis en
<lb/> la prison dont il avoit esté fait venir.
<lb/> LE JEUDI <num>IXe</num> jour dudit mois de juing, l'an dessus dit,
<lb/> par devant <abbr>mons.</abbr> le prevost, lui estant en jugement sur
<lb/> les quarreaux dudit Chastellet, presens maistres Jehan
<pb n="153"/>
<lb/> Truquan, lieutenant dudit <abbr>mons.</abbr> le prevost; Dreux d'Ars,
<lb/> auditeur; Arnoul de Villiers, Nicolas Bertin et Gieffroy
<lb/> Le Goibe, examinateurs oudit Chastellet; fu fait venir et
<lb/> attaint des prisons dudit Chastellet Jehan Binet, dit de La
<lb/> Croix, prisonnier dessus nommé, auquel, par ledit <abbr>mons.</abbr>
<lb/> le prevost, fu dit que des accusacions cy-dessus dites,
<lb/> contre lui faites par ledit Girart Dossinal, il deist verité.
<lb/> Lequel prisonnier ne voult autre chose que dit a cy-dessus
<lb/> confesser; et, pour ce, fu de rechief fait mettre
<lb/> à question sur le petit et le grant tresteau, et ne voult
<lb/> nulle chose confesser en son prejudice; et, pour ce,
<lb/> fu fait remettre en la prison de laquelle il avoit esté
<lb/> attaint.
<lb/> EN l'an dessus dit, le mardi <num>XIIIJe</num> jour dudit mois de
<lb/> juing, après ce que Gerart Dossinal dessus nommé ot esté
<lb/> excecuté pour ses demerites, et que en la fin de ses jours
<lb/> il ot perseveré ès accusacions contre ledit Jehan de La
<lb/> Croix, dit Binet, autrefois faites, lesqueles furent leues
<lb/> et recitées en la presence dudit <abbr>mons.</abbr> le prevost, presens
<lb/> maistres Jehan Truquan, lieutenant dudit <abbr>mons.</abbr> le prevost;
<lb/> Dreue d'Ars, auditeur; Andrieu Le Preux, procureur
<lb/> du roy en Chastellet; Jehan de Bar, Oudart de
<lb/> Fontenoy, Arnoul de Villiers, Robert de Pacy, Nicolas
<lb/> Chaon et Gieffroy Le Goibe, examinateurs oudit Chastellet;
<lb/> par l'advis et deliberacion d'iceulx conseilliers,
<lb/> consideré ce que ledit Binet ne voult aucune chose confesser
<lb/> autre que dit a cy-dessus, et lequel, pour ceste
<lb/> cause, avoit esté attaint en jugement sur les carreaux
<lb/> dudit Chastellet, icelli prisonnier fu fait despoillier tout
<lb/> nu, mis, lié et estendu à question sur le petit tresteau, et
<lb/> en après sur le grant, et illec, ne hors d'icelle question,
<lb/> ne voult autre chose confesser que dit et cogneu a cy-dessus,
<lb/> au moins qui lui portast prejudice; et, pour ce,
<lb/> fu mené choffer en la cuisine en la maniere acoustumée,
<pb n="154"/>
<lb/> et en après remis en la prison de laquelle il avoit esté
<lb/> attaint.
<lb/> LE JEUDI <num>VJe</num> jour d'ottobre, l'an dessus dit, par devant
<lb/> <abbr>mons.</abbr> le prevost, lui estant en jugement sur lesdiz quarreaux,
<lb/> presens maistres GUillaume Porel, conseillier du
<lb/> roy nostre sire en parlement; Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur; Jaques
<lb/> du Bois, advocat en Chastellet; Jehan de Tuillieres,
<lb/> Miles de Rouvroy, Nicolas Bertin, Ernoul de Villiers et
<lb/> Gieffroy Le Goibe, examinateurs oudit Chastellet; fu veu
<lb/> et leu ce present procès mot après autre, et, par l'advis
<lb/> et deliberacion d'iceulx conseilliers, dit fu et deliberé
<lb/> que pour savoir plus à plain, par la bouche dudit prisonnier,
<lb/> la verité des accusacions dessus dites, il feust encores
<lb/> mis à question. Et pour acomplir et enteriner icelle
<lb/> deliberacion, le dessus dit Jehan Binet, dit de La Croix,
<lb/> prisonnier, fu fait venir et attaint en jugement, et illec
<lb/> ne voult chose confesser, autre que dit a cy-dessus, qui
<lb/> lui portast prejudice; et, pour ce, fu fait mettre à question
<lb/> sur le petit et le grant tresteau, et continua ès denegacions
<lb/> par lui autrefois faites, ne autre chose ne voult
<lb/> cognoistre. Et, ce fait, fu mis hors d'icelle question,
<lb/> mené chauffer en la cuisine en la maniere acoustumée, et
<lb/> en après remis en la prison dont l'en l'avoit fait venir et
<lb/> attaint.
<lb/> AU CONSEIL, sur les quarreaux du Chastellet, en jugement
<lb/> par devant <abbr>mons.</abbr> le prevost, furent presens honorables
<lb/> hommes et saiges maistres Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur;
<lb/> Martin Double, advocat du roy en Chastellet; Andrieu
<lb/> Le Preux, procureur du roy illec; Michel Marchant,
<lb/> Jaques du Bois, Denis de Bausmes, advocas oudit Chastellet;
<lb/> Beraut Brisson, esleu à Paris sur le fait des aydes;
<pb n="155"/>
<lb/> Robert de Tuillieres, Nicolas Bertin, Robert de Pacy,
<lb/> Nicolas Chaon, Hutin de Ruit et Gieffroy Le Goibe,
<lb/> examinateurs de par le roy nostre sire oudit Chastellet;
<lb/> par lesquieulx, après ce que le procès cy-dessus escript
<lb/> fait contre ledit Jehan Binet, dit de La Croix, ot esté
<lb/> leu mot après autre, consideré l'estat et personne dudit
<lb/> de La Croix, prisonnier, l'osterilité de lui en ce que,
<lb/> pour question qu'il ait eue ou soufferte, il n'a aucune
<lb/> chose voulu dire ou confesser plus que fait avoit la premiere
<lb/> fois, les variacions et denegacions par lui faites sur
<lb/> les accusacions de verité contre lui, par ledit Girart
<lb/> Dossinal, excecuté pour ses demerites, fait en la fin de
<lb/> ses jours; deliberé fu qu'il n'y avoit pas cause par quoy
<lb/> l'en le peust excecuter comme larron, mais furent d'oppinion
<lb/> que à tousjours mais il feust bany du royaume de
<lb/> France, sur la peine que en tel cas appartient. Ouyes
<lb/> lesqueles oppinions et veu ce present procès, ledit <abbr>mons.</abbr>
<lb/> le prevost, et en la presence dudit prisonnier, bany à
<lb/> tousjours mais dudit royaume icellui prisonnier, sur peine
<lb/> de la hart, et de widier hors d'icellui lui donna terme
<lb/> jusques à un mois ensuivant son partement de la prison;
<lb/> lequel se parti le <num>VJe</num> jour d'aoust l'an mil <num>CCCIIIJxx</num> et
<lb/> onze.
<lb/> Et lequel conseil fu conseillié, advisé, et prononcé, et
<lb/> executé contre ledit Jehan Binet, prisonnier, dessus
<lb/> nommé, l'an mil <num>CCCIIIJxx</num> et onze, le mercredi <num>Ve</num> jour
<lb/> de juillet.
<lb/> <abbr>AL.</abbr> CACHEMARéE.
</p>
<pb n="156"/>
</div>
<div>
<head>RAOULIN BROILLON.</head>
<p>
<lb/> L'AN DE GRACE MIL <num>CCCIIIIxx</num> ET DIX, le mardi
<lb/> <num>XXJe</num> jour de mars, par devant honorable homme et
<lb/> saige maistre Jehan Truquan, lieutenant de <abbr>mons.</abbr> le prevost,
<lb/> presens maistres Miles de Rouvroy, Nicolas Bertin
<lb/> et Hutin de Ruit, examinateurs de par le roy nostre sire
<lb/> ou Chastellet de Paris, et Jehan Chappelu, bourgois de
<lb/> Paris, fu fait venir et attaint en jugement, sur les quarreaux
<lb/> dudit Chastellet, Raoulin Broillon, vigneron, demourant
<lb/> à Marueil sur Marne, prisonnier detenu oudit
<lb/> Chastellet, pour souspeçon d'avoir mal prins et emblé un
<lb/> hanap d'argent greneté, sur lequel il vouloit emprumpter
<lb/> argent aus juifs, ou icellui vendre, lequel hanap, avec
<lb/> autres biens plusieurs, furent, dimenche derrenierement
<lb/> passé, mal prins en l'ostel Jaquemin Gat, tavernier, demourant
<lb/> en la rue aus Jougleux, et duquel hanap il fu
<lb/> trouvé saisi.
<lb/> Lequel prisonnier, après ce qu'il ot juré aus sains Euvangiles
<lb/> de Dieu dire verité sur ce que dit est, et autres
<lb/> choses qui lui seroient demandées, dit et afferma par serement
<lb/> que pour argent que le roy doit à son pere, demourant
<lb/> audit lieu de Marueil, se mirent, sondit pere et lui
<lb/> qui parle, à chemin, et vindrent en la ville de Paris un
<lb/> mois a ou environ; et que, environ <num>XV</num> jours a, pour ce
<lb/> que sondit pere n'avoit peu avoir ou recouvrer son argent,
<lb/> il s'en estoit retournez oudit païs en sa demeure,
<lb/> et avoit leissié lui qui parle seul en ladite ville de Paris.
<lb/> Lequel, pour avoir et gaignier sa vie, s'estoit alouez à
<lb/> servir les maçons, avec lesquieulx il avoit ouvré par l'espace
<lb/> de <num>VIIJ</num> jours ou environ en l'ostel dudit Jaquemin.
<lb/> Et quant audit hanap d'argent que l'en dit avoir esté
<lb/> trouvé sur lui, il n'en est riens. Et de rechief juré où il
<pb n="157"/>
<lb/> a prins ledit hanap, dit que sondit pere lui bailla ledit
<lb/> hanap au partement qu'il a nagueires fait de lui. Et après
<lb/> plusieurs autres variacions par lui faites et denegacions,
<lb/> cogneut icelle tasse d'argent avoir, dimenche derrenierement
<lb/> passé, au soir, prinse en l'ostel dudit Jaquemin, et
<lb/> que pour ce qu'il n'avoit point d'argent, il, oujourd'uy,
<lb/> avoit icelle portée en la rue aus Juifs, pour la vendre
<lb/> ou emprumpter argent dessus; et pour souspeçon qu'il
<lb/> n'eust icelle mal prinse, avoit esté admené prisonnier ou
<lb/> Chastellet.
<lb/> Et dit que, oudit hostel, il ne print aucuns autres
<lb/> biens, et que c'est le premier larrecin ou mesfait que
<lb/> oncques il feist.
<lb/> ET, CE FAIT, fu demandé audit Jaquemin Gat, qui
<lb/> present estoit, par serement, qu'il deist verité des biens
<lb/> qui lui avoient esté prins et qu'il avoit perduz oudit jour
<lb/> de dimenche. Lequel, sur ce interrogué, dist et afferma
<lb/> que celle dite nuit, lui fu emblé, en sondit hostel, ne scet
<lb/> par quel personne, trois salieres et un plat d'estain, trois
<lb/> chandeliers de cuivre, une bouteille de cuir, un demi-sextier
<lb/> d'estain, un sas et une touaille seullement.
<lb/> APRèS lesqueles choses, demandé fu de rechief audit
<lb/> prisonnier s'il avoit prins iceulx biens, et qu'il en deist
<lb/> la verité. Lequel, et par serement, nya icelles choses
<lb/> avoir prinses. Et, pour ce, par l'advis et deliberacion
<lb/> desdiz conseillers, veu l'estat et personne dudit prisonnier,
<lb/> les variacions et denegacions par lui faites, et la
<lb/> confession cy-dessus escripte faite par lui, delibererent
<lb/> et furent d'oppinion que, pour savoir par sa bouche
<lb/> la verité des biens perduz par icelli Jaquemin, et d'aucuns
<lb/> autres crimes et larrecins, s'il avoit faiz, il feust
<pb n="158"/>
<lb/> mis à question. à quoy il fu condempné par ledit
<lb/> lieutenant.
<lb/> EN ENTERINANT lequel jugement, icellui prisonnier
<lb/> fu fait despoillier tout nu, mis, lyé et estendu à la question
<lb/> sur le petit tresteau, et avant que l'en ait sur lui jetté
<lb/> comme pou ou neant d'eaue, cogneut que oudit dimenche
<lb/> au soir, environ jour faillant, tempté de l'ennemi,
<lb/> saichant les alées et entrées de l'ostel dudit Jacquemin,
<lb/> se avala en l'ostel dudit Jaquemin par une petite fenestre
<lb/> ayant regart sur la rue, ouquel celier il fu par l'espace
<lb/> d'une heure ou environ, et en icellui print, en une aurmaille
<lb/> estant en la despence de l'ostel dudit Jaquemin,
<lb/> tous les biens dessus diz, designez et desclairés en la depposicion
<lb/> dudit Jaquemin. Lesquieulx ainsi par lui prins,
<lb/> et qu'il fu yssu du celier par l'uys d'icellui, porta en
<lb/> gaiges et en garde partie d'iceulx biens en un hostel ou
<lb/> taverne estant au bout du Pont-Nuef, à Paris, ne scet à
<lb/> quele enseingne; c'est assavoir: les deux salieres et un
<lb/> desdiz chandeliers il vendi <num>XIIIJ</num> blans, et la touaille, sac,
<lb/> demi-sextier, bouteille, chandelier et un petit plat d'estain,
<lb/> il mist et laissa en garde oudit hostel et taverne, du
<lb/> nom ne de l'enseigne duquel il n'est record. Et, ce fait,
<lb/> fu mis hors d'icelle question, mené chauffer en la cuisine
<lb/> en la maniere acoustumée, et, en après, ramené en jugement
<lb/> sur lesdiz quarreaux; ouquel lieu, sanz aucune force
<lb/> ou contrainte, il persevera et continua ès confessions cy-dessus
<lb/> escriptes, par lui faites, et, en après ce, fu remis
<lb/> en la prison de laquelle il avoit esté attaint.
<lb/> LE MARDI <num>IIIJe</num> jour de juillet ensuivant, l'an mil <num>CCCIIIJxx</num>
<lb/> et onze, par devant <abbr>mons.</abbr> le prevost, presens maistres
<lb/> Jehan Truquan, lieutenant dudit <abbr>mons.</abbr> le prevost; Beraut
<pb n="159"/>
<lb/> Brisson, esleu à Paris; Jehan de Bar, Gerart de La
<lb/> Haye, Ernoul de Villiers, Robert de Pacy, Nicolas
<lb/> Chaon, examinateurs, et Dreux d'Ars, auditeur; fu fait
<lb/> venir et attaint en jugement, sur les quarreaux dudit
<lb/> Chastellet, Raoulin Broillon, prisonnier dessus nommé,
<lb/> lequel et par serement, sanz aucune force ou contrainte,
<lb/> continua et persevera ès confessions cy-dessus escriptes,
<lb/> par lui autrefois faites, et lesqueles lui furent leues mot
<lb/> après autre, et afferma icelles par lui avoir esté faites et
<lb/> commises en et par la fourme et maniere que escriptes
<lb/> sont cy-dessus. Et, ce fait, ledit prisonnier fu fait remettre
<lb/> en la prison de laquele il avoit esté attaint; et, en après,
<lb/> ledit <abbr>mons.</abbr> le prevost demanda ausdiz presens conseilliers
<lb/> leurs advis et oppinions qu'il estoit bon de faire
<lb/> dudit prisonnier, et comment l'en avoit à proceder contre
<lb/> lui. Tous lesquelx, veu l'estat d'icellui prisonnier, et les
<lb/> confessions cy-dessus escriptes, par lui faites, et nonobstant
<lb/> tout ce que dit est, que pour savoir par sa bouche
<lb/> s'il avoit fais aucuns autres larrecins, delibererent qu'il
<lb/> feust encores une fois questionné legierement, et que s'il
<lb/> ne confessoit autre chose que dit est, attendu la peine de
<lb/> prison par lui soufferte, et que partie est restituée du
<lb/> hanap d'argent dessus dit, par lui prins, que icellui prisonnier,
<lb/> à la premiere justice que l'en feroit, feust batus
<lb/> et mené tout batant, au cul de la charrete, puis le Chastellet
<lb/> jusques à la justice, et que illec, et par cry solempnel,
<lb/> à l'oye et audience de tous, icelli prisonnier, sur
<lb/> peine de la hart, feust banyz à tous jours de la ville,
<lb/> viconté et prevosté de Paris; et se plus avant confessoit,
<lb/> ilz verroient ce qu'il cognoistroit, et sur ce diroient leurs
<lb/> advis et oppinions comme bon leur sambleroit et seroit à
<lb/> faire par raison. Ausqueles oppinions, tout veu, icellui
<lb/> <abbr>mons.</abbr> le prevost se conforma et ainsi le prononça.
<lb/> EN enterinant lequel jugement, le mercredi ensuivant
<pb n="160"/>
<lb/> ce jour dudit mois de juillet, l'an <num>IIIJxx</num> et onze dessus dit,
<lb/> par devant <abbr>mons.</abbr> le prevost, presens maistres Jehan Truquan,
<lb/> lieutenant dudit <abbr>mons.</abbr> le prevost; Dreue d'Ars,
<lb/> auditeur; Andrieu Le Preux, procureur du roy; Gerart
<lb/> de La Haye, Arnoul de Villiers, Nicolas Bertin, Robert
<lb/> de Pacy, Hutin de Ruit et Gieffroy Le Goibe, examinateurs
<lb/> de par le roy nostre sire ou Chastellet de Paris,
<lb/> eulx estans en jugement sur les quarreaux dudit Chastellet,
<lb/> fu attaint desdites prisons et fait venir le dessus dit
<lb/> prisonnier Robin Broillon, auquel, par icelli <abbr>mons.</abbr> le
<lb/> prevost, fu dit et commandé que des autres larrecins par
<lb/> lui faites il deist verité, ou l'en lui feroit dire par force,
<lb/> et le feroit très-bien questionner. Lequel ne voult autre
<lb/> chose ne plus cognoistre que dit a cy-dessus, et, pour ce,
<lb/> fu fait despouillier tout nu, mis, lyé et estendu à la question
<lb/> sur le petit tresteau, et avant ce que l'en jettast sur
<lb/> lui aucune eaue, requist instanment que l'en le meist jus
<lb/> d'icelle question, et il diroit verité de plusieurs larrecins
<lb/> que fais avoit. Pour laquele chose, et par le commandement
<lb/> dudit <abbr>mons.</abbr> le prevost et conseil desdiz conseilliers
<lb/> assistens, il fu deslié, mis hors d'icelle question, mené
<lb/> chauffer en la maniere acoustumée, et illec, hors de
<lb/> toute question et sans aucune force ou contrainte, cogneut
<lb/> et confessa que, entre la Penthecouste et la Saint-Jehan
<lb/> derrenierement passée, il estant en la ville de
<lb/> Marueil sur Marne, et passant par devant l'ostel de
<lb/> Jensson Baillia, vit une fenestre dudit hostel ouverte,
<lb/> contre laquele, au dedens dudit hostel, pendoient deux
<lb/> nappes et une touaille qui sechoient, lequel linge
<lb/> il, à l'ayde d'une petite perche de bois ou baston
<lb/> qu'il trouva assez près dudit hostel, saicha et advaint
<lb/> iceulx à soy; et, ce fait, ou au moins un ou deux jours
<lb/> après, porta icelli linge et vendi, en la ville d'Espernon,
<pb n="161"/>
<lb/> la somme de sept blans, qu'il en ot et receut,
<lb/> et iceulx appliqua à son prouffit.
<lb/> Cogneut aussi avoir prins, demi-an a ou environ, en
<lb/> ladite ville de Marueil, et en l'ostel Jehan Pichet, demourant
<lb/> en icelle ville, une pinte d'estain, qu'il trouva sur
<lb/> une aissete ou cimaise ou bouge de l'ostel d'icelli Pichet,
<lb/> qu'il trouva ouvert de jour en passant par la rue et au
<lb/> devant de la demeure d'icellui Pichet.
<lb/> Cogneut, avec ce, avoir mal prins et emblé à plusieurs
<lb/> fois, et sur l'anuytant, en l'ostel d'un nommé Jehan Moriset,
<lb/> demourant en icelle ville, plusieurs osiers à lyer
<lb/> vignes, sans le sceu des gens dudit hostel, et lui saichant
<lb/> les gens d'icellui hostel estre encores en leur labour aus
<lb/> champs; icellui osier montant à la somme de sept blans
<lb/> ou environ, et du plus n'est recort. Et autre chose ne
<lb/> plus ne scet de larrecins qu'il ait commises; et, pour ce,
<lb/> requiert lui estre sur ce faite grace et misericorde par
<lb/> ledit <abbr>mons.</abbr> le prevost et conseil, qui presens estoient.
<lb/> LE SAMEDI <num>VIIJe</num> jour dudit mois de juillet, l'an mil <num>CCCIIIJxx</num>
<lb/> et onze dessus dit, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Dreue d'Ars, lieutenant dudit <abbr>mons.</abbr> le prevost; Andrieu
<lb/> Le Preux, procureur du roy; Jaques du Bois, Michel
<lb/> Marchant, Yves de Karembert, Denis de Bausmes, advocas
<lb/> ou Chastellet; Robert Petit-Clerc, Robert de Tuillieres,
<lb/> Nicolas Bertin, Jehan de Tuillieres, Robert de
<lb/> Pacy, Hutin de Ruit, Gieffroy Le Goibe et Jehan Fouquere,
<lb/> examinateurs de par le roy nostre sire oudit Chastellet;
<lb/> fu fait venir et attaint des prisons dudit Chastellet
<lb/> Robin Broillon, prisonnier, dessus nommé, lequel, par
<lb/> serement, continua et persevera, sanz aucune force ou
<lb/> contrainte, ès confessions cy-dessus escriptes, par lui
<pb n="162"/>
<lb/> faites et afferma icelles par lui avoir esté faites par la
<lb/> fourme et maniere que escriptes sont cy-dessus, qui lui
<lb/> furent leues mot après autre; et, ce fait, en l'absence
<lb/> dudit prisonnier, ledit <abbr>mons.</abbr> le prevost demanda aus
<lb/> dessus diz conseilliers leurs advis et oppinions comment
<lb/> l'en avoit à proceder contre ledit prisonnier, et s'il avoit
<lb/> desservi à estre excecuté pour ses demerites ou non.
<lb/> Tous lesquelx, veus les confessions cy-dessus escriptes,
<lb/> par lui faites, la maniere des cas advenus, et la plus grant
<lb/> part d'iceulx commis de nuit, les multiplicacions et perseveracions
<lb/> par lui faites, à plusieurs journées et intervales,
<lb/> desdites larrecins, de fait et propos appensé, la
<lb/> valeur d'iceulx larecins et nombre d'iceulx, commis à diverses
<lb/> fois, ce qu'il est homme vacabond, et l'estat d'icellui;
<lb/> attendu aussi les denegacions par lui sur ce par plusieurs
<lb/> fois faites et reiterées, delibererent et furent d'oppinion
<lb/> que l'en ne le povoit espargnier qu'il ne feust excecuté
<lb/> comme larron, et qu'il l'avoit bien desservi, et estoit très-fort
<lb/> larron furtif. Ouyes lesqueles oppinions et veu ce
<lb/> present procès, ledit <abbr>mons.</abbr> le prevost condempna icellui
<lb/> prisonnier à estre excecuté comme larron; et ainsi le
<lb/> prononça ledit <abbr>mons.</abbr> le prevost en la presence dudit
<lb/> prisonnier.
<lb/> DEPUIS lequel jugement ainsi prononcé, et oudit
<lb/> <num>VIIJe</num> jour dudit mois de juillet, l'an dessus dit, icellui
<lb/> prisonnier fu mené à son derrenier tourment, et au devant
<lb/> de la justice, en la presence de Aleaume Cachemarée,
<lb/> commis par ledit <abbr>mons.</abbr> le prevost à estre present à
<lb/> fere faire ladite excecucion, icelli Robin Broillon continua
<lb/> et persevera ès confessions cy-dessus escriptes.
<lb/> Et, oultre ce, cogneut et confessa, en la presence de
<lb/> Jehan Raimbaut, Richart Lide et de plusieurs autres sergens,
<lb/> que, demi-an ençà ou environ, il seul, de nuit,
<lb/> entra en l'estable d'un nommé Thomassin Algrin, demourant
<pb n="163"/>
<lb/> en la ville de Tou sur Marne, et ouvry l'uis
<lb/> d'icelle à une cordelete à quoy il fermoit, en laquele
<lb/> estable il mal print un cheval rouge, et icelli mena et
<lb/> vendi en la ville de Chaalons.
<lb/> Item, et en la ville d'Avenay, en une estable, et de
<lb/> nuyt, il entra en icelle par une fenestre qui estoit ouverte,
<lb/> et, ce fait, ouvry l'uis au mieulx qu'il pot, et
<lb/> d'icelle estable enmena un cheval morel, lequel, par
<lb/> l'oste à qui il estoit et qui le poursui, il rendi à icellui
<lb/> hoste, de paour qu'il ot qu'il ne feust emprisonné.
<lb/> Item et samblablement, en la ville de Breban, de
<lb/> nuyt, en une estable qu'il ouvry, print une jument qu'il
<lb/> mena vendre en la ville de Chaalons dessus dite.
<lb/> Item, et par deux fois assez entresuivans, avoir entré
<lb/> en deux estables, de nuyt, en la ville de Palmey, et en
<lb/> icelles avoir prins et enmené à une fois deux jumens, et
<lb/> à l'autre un roussin, tout ce par lui vendu en icelle ville
<lb/> de Chaalons.
<lb/> Item, et en la ville d'Atis, de nuyt, en une estable
<lb/> qu'il ouvry à une cordelete ou loquet, qui ouvroit icellui,
<lb/> avoir prins tous iceulx chevaulx et jumens, par lui
<lb/> venduz à plusieurs et diverses fois en ladite ville de
<lb/> Chaalons, n'est record quelx sommes au vray, mais il
<lb/> tient et croit en sa conscience que d'iceulx chevaulx il a
<lb/> eu et receu à son prouffit la somme de <num>XIJ</num> frans ou environ;
<lb/> et dit que icelles villes sont prouchaines de ladite
<lb/> ville de Chaalons et Marueil de <num>IIJ</num>, <num>IIIJ</num>, <num>V</num> et <num>VJ</num> lieues
<lb/> environ.
<lb/> Item, lui estant en un vilaige entre Saint-Thierry et
<lb/> Reins, entra par l'aide d'une eschiele, par une fenestre,
<pb n="164"/>
<lb/> en l'ostel d'un homme d'icelle ville, ouquel hostel, et
<lb/> en une chambre d'icellui, il print un lit garny de coissin
<lb/> et de couvertoir, et iceulx porta et vendi en la ville
<lb/> de Reins, la somme de <num>XXXIJ</num> <abbr>s.</abbr> ou environ, qu'il en
<lb/> receupt.
<lb/> Item, et en la ville de Choilly, en un hostel ouquel il
<lb/> avoit aucune fois ouvré, monta de nuyt par une eschiele,
<lb/> et entra par-dessus les murs d'icellui hostel, du nom du
<lb/> seigneur dudit hostel n'est record, ouquel il print deux
<lb/> haches, un chauderon et une touaille, qu'il porta et
<lb/> vendi en ladite ville de Chaalons, distant d'icelle ville
<lb/> de Choilly à <num>VJ</num> lieues, la somme de <num>XVJ</num> <abbr>s.</abbr> ou environ,
<lb/> qu'il appliqua à son prouffit.
<lb/> Item, avoir prins de nuyt et entré par-dessus les murs
<lb/> de l'ostel Jehan de Montyon, demourant à Bucy, oudit
<lb/> pays de Chaalons, et en ciellui hostel avoir prins plusieurs
<lb/> haches, doloires, tareles et autres oustilz à charpentier,
<lb/> par lui vendus, en icelle ville de Chaalons, la
<lb/> somme de <num>XVJ</num> <abbr>s.</abbr> <abbr>par.</abbr> .
<lb/> Item, et à une autre fois, de nuyt, il entra en l'ostel
<lb/> d'un tonnellier demourant en icelle ville, par-dessus les
<lb/> murs d'icellui hostel, ouquel il mal print deux brochoirs
<lb/> à laver mains, lesquieulx il porta et vendi en
<lb/> ladite ville de Chaalons, <num>VIIJ</num> gros, qui valent environ
<lb/> <num>IX</num> <abbr>s.</abbr>
<lb/> Item, avoir entré de nuyt, en la ville de Marueil, en
<lb/> l'estable d'un homme demourant en icelle ville, par un
<lb/> pertuis qui y estoit, et en icelle estable avoir mal prins
<lb/> une sele à chevaucher, qui sur lui fu depuis trouvée et
<pb n="165"/>
<lb/> en sa possession, et par lui rendue à celui de qui il avoit
<lb/> icelle prinse.
<lb/> Item, avoir mal prins et emblé de nuyt, à plusieurs et
<lb/> diverses fois, grant nombre d'oës, d'oisons, poucins,
<lb/> canars, poules et chappons, ès lieux et villaiges où il
<lb/> frequentoit, lesquieulx il porta vendre et a vendu puis
<lb/> en une ville, puis en une autre, et en receu de l'argent
<lb/> pour soy vivre et gouverner, n'est record quel somme,
<lb/> ne jusques à quel nombre. Et dit qu'il n'est record que
<lb/> oncques jour de sa vie feist aucuns autres larrecins que
<lb/> dit a cy-dessus.
<lb/> Et, pour ce, fu le jugement dessus dit contre ledit
<lb/> Robin Broillon, prisonnier, dessus nommé, excecuté; et
<lb/> atant fini ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>REGNAULT DE SAINT-MARC.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le jeudi <num>VJe</num> jour
<lb/> de juillet, par devant honorable homme et saige
<lb/> maistre Jehan Truquan, lieutenent de <abbr>mons.</abbr> le prevost
<lb/> de Paris, presens maistres Dreux d'Ars, auditeur; Jehan
<lb/> de Bar, Robert Petit-Clerc, Nicolas Bertin, examinateurs
<lb/> de par le roy nostre sire ou Chastellet de Paris, et Jehan
<lb/> Filleul, lieutenant du receveur de Paris, fu fait venir et
<lb/> attaint en jugement, sur les quarreaux dudit Chastellet,
<lb/> Regnaut de Saint-Marc, prisonnier detenu illec, pour
<lb/> souspeçon d'avoir mal prins et emblé un cheval de poil
<lb/> gris sur le blanc, que poursuïoit pour emblé et à soy
<lb/> appartenir Guillaume Ferry, sergent d'armes du roy nostre
<lb/> sire, et duquel cheval icellui prisonnier fu trouvé saisy.
<pb n="166"/>
<lb/> Lequel prisonnier, après ce qu'il ot juré aus sains Euvangiles
<lb/> de Dieu dire verité de ce que dit est, et autres
<lb/> choses qui lui seroient demandées, cogneut et afferma
<lb/> par serement et pour verité qu'il est nez de la ville de
<lb/> Dijon en Bourgoigne, homme marié en icelle ville, et a
<lb/> trois petiz enfans; pour avoir la substentacion et vie desquelx
<lb/> il qui parle, pour ce que à labour de vignes il ne
<lb/> povoit si grandement gaignier comme besoing lui feust,
<lb/> veant que, six ans a ou environ, que chascun aloit ès
<lb/> guerres, se mist à suir et frequenter routes de gens d'armes,
<lb/> est alez ès pays de Flandres, d'Alemaigne, et aussi
<lb/> ou pays d'Espaigne, a servi messire Jehan La Personne,
<lb/> viconte d'Acy, et plusieurs autres chevaliers et escuïers,
<lb/> des noms desquieulx il n'est record; et que, puis deux
<lb/> mois a ou environ, il a esté sanz maistre et vacabond
<lb/> parmi la ville de Paris, attendant trouver le service d'aucun
<lb/> seigneur; et tant que, mercredi derrenierement passé
<lb/> ot huit jours ou environ, qu'il deposant se esbatoit en
<lb/> la rue du Plastre, près du carrefour du Temple, environ
<lb/> heure de vespres, vit et apperçut que de la riviere certains
<lb/> paiges et varlés admenoient quatre chevaulx que
<lb/> l'en disoit appartenir audit Guillemin Ferry, et iceulx
<pb n="167"/>
<lb/> establerent et logerent en une estable en icelle rue, en
<lb/> laquelle il qui parle, en entencion d'avoir et prendre un
<lb/> d'iceulx chevaulx pour son prouffit faire, ala environ
<lb/> minuyt à l'uis de l'estable d'iceulx chevaux, lequel il
<lb/> rompi à force, et, ce fait, print l'un d'iceulx quatre chevaux,
<lb/> et celui mesmes dont il a esté trouvé saisy, avec
<lb/> la sele et la bride, qui pendoit à une cheville en icelle
<lb/> estable, et unes chauces vermailles à homme, qui sechoient
<lb/> ou estoient pendues à ladite cheville. Et lors il
<lb/> qui parle, tempté de l'ennemi, print et enmena icellui
<lb/> cheval à Maisons sur Saine, et d'illec est alez de pays en
<lb/> autre, et jusques assez près de la ville de Bris-Contre-Robert,
<lb/> que par icellui Guillemin il fu prins et arresté,
<lb/> et ledit cheval aussi, et pour icelle cause admené prisonnier
<lb/> oudit Chastellet. Et dit que c'est le premier mesfait
<lb/> et larrecin qu'il ait fait ou commis; et, pour ce, requis
<lb/> instanment audit lieutenant qu'il voulsist en lui estendre
<lb/> sa grace.
<lb/> APRèS lesqueles choses ainsi faites, demandé fu par
<lb/> ledit lieutenant, ausdiz conseilliers, leurs advis et oppinions
<lb/> comment il estoit bon de proceder contre ledit
<lb/> prisonnier, et se l'en parleroit à lui par voye de question,
<lb/> pour savoir s'il avoit fait ou commis aucuns autres larrecins.
<lb/> Tous lesquieulx, veu l'estat dudit prisonnier, qui
<lb/> est homme vacabond, la fraction de l'uys d'icelle estable
<lb/> faite par ledit prisonnier, de nuyt et aguet appensé, la
<lb/> valeur dudit cheval, qui par ledit GUillemin nous a esté
<lb/> affermé, et par serement, icelli valoir la somme de <num>XL</num> frans,
<lb/> et la maniere de la prinse dudit cheval et aussi desdites
<lb/> chauces, delibererent et furent d'oppinion que, pour
<lb/> savoir par sa bouche la verité des autres crimes commis
<lb/> par ledit prisonnier, s'aucuns fais en a, il feust mis à question;
<pb n="168"/>
<lb/> et ad ce fu, par ledit lieutenant, icelli prisonnier
<lb/> condempné.
<lb/> EN enterinant lequel jugement, icellui prisonnier fu
<lb/> fait despouillier, lié tout nu, mis et estendu à la question
<lb/> sur le petit tresteau, et incontinent avant que l'en lui
<lb/> feist autre chose, requist instanment que hors d'icelle
<lb/> question l'en le meist, et il diroit verité. Si fu mis hors
<lb/> d'icelle question, mené choffer en la cuisine en la maniere
<lb/> acoustumée, et illec, hors de toute question, et sanz aucune
<lb/> force ou contrainte, continua et persevera ès confessions
<lb/> cy-dessus escriptes, par lui oujourd'ui faites.
<lb/> Et, oultre ce, cogneut et confessa que, environ la Penthecouste
<lb/> derrenierement passée, il, de nuyt, entra ès
<lb/> estables des chevaulx <abbr>mons.</abbr> le connestable, estant à
<lb/> Paris, lesqueles il trouva ouvertes, et en icelles, sanz le
<lb/> sceu des gens qui dedens estoient, il, tempté de l'ennemi,
<lb/> mal print un cheval de poil noir, lequel il mena en la
<lb/> ville de Prouvins, et illec le vendi la somme de <num>XIIIJ</num> frans,
<lb/> qu'il en ot et receut.
<lb/> Cogneut avec ce, que, puis un mois a ou environ, il,
<lb/> de nuyt, estant sur la riviere auprès d'unes estables, derriere
<lb/> la Mortelerie, vit et apperceut une petite fenestre
<lb/> ayant regart dedans unes estables où il avoit chevaux,
<lb/> par laquele fenestre, et que il ot rompu certains bastons
<lb/> de bois qui estoient au travers d'icelle fenestre, il entra
<lb/> en icelle estable, en laquele il qui parle, tempté comme
<lb/> dit est, mal print une haguenée morele qui estoit esdites
<lb/> estables, et icelle print et enmena par l'uys de derriere
<lb/> desdites estables, qu'il ouvry, et en la ville de Prouvins
<lb/> la vendi à un appellé Louys, grenetier illec, la somme
<lb/> de <num>XIJ</num> frans, dont il receut <num>VJ</num> frans presentement, et des
<lb/> autres six frans lui bailla cedule et obligacion, laquele
<pb n="169"/>
<lb/> Guillemin Ferry, sergent d'armes dessus dit, a prinse
<lb/> sur lui qui parle, et en sa tasse, au temps et heure qu'il
<lb/> mist à lui la main de par le roy, et le arresta prisonnier.
<lb/> Item, cogneut que, ou mois de juing derrenierement
<lb/> passé, qu'il qui parle marchandoit chappeaulx de bievre
<lb/> en la grant rue Saint-Denis, print et muça soubz son mantel
<lb/> un d'iceulx chappeaulx, lequel povoit valoir environ
<lb/> <num>XVJ</num> <abbr>s.</abbr>, et est par devers icellui Guillemin Ferry.
<lb/> Cogneut aussi que, sept ans a ou environ, qu'il estoit
<lb/> paige d'un escuïer du pays de Bourgoigne, nommé Porton
<lb/> de Donjon, par icelli son maistre lui furent baillés
<lb/> <num>XIIIJ</num> frans en or, pour porter à certaine personne auquel
<lb/> sondit maistre les envoyoit par lui qui parle, lequel deposant
<lb/> retint et appliqua à soy iceulx <num>XIIIJ</num> frans, sanz le
<lb/> sceu ou congié de sondit maistre; et se parti lors d'avec
<lb/> icellui son maistre sanz lui avoir fait de ce aucune
<lb/> restitucion.
<lb/> Cogneut oultre que, au retour que <abbr>mons.</abbr> le viconte
<lb/> d'Acy et autres seigneurs retournerent du voyage de Hongrie,
<lb/> et en passant par le pays de Lombardie, en une
<lb/> ville et hostel dont il n'est record, et ouquel ledit viconte
<lb/> son maistre avoit esté logiez une nuyt, au partir du matin
<lb/> qu'ilz firent d'icellui hostel, il qui parle, par convoitise,
<lb/> print oudit hostel une houpelande à homme, courte,
<lb/> de drap vert, et doublé de sarge vert, laquele povoit lors
<lb/> valoir quatre frans, et icelle appliqua à son prouffit, et
<lb/> sanz le sceu d'aucune personne quelconques.
<lb/> Cogneut avec ce, que, sept ans a ou environ, qu'il
<lb/> qui parle estoit demourant en icelle ville de Chambry
<lb/> en Savoye, en l'ostel d'un mareschal d'icelle ville,
<lb/> au partir qu'il fist de l'ostel d'icellui mareschal, et à un
<lb/> matin, print oudit hostel une paire de draps, desquelx il
<pb n="170"/>
<lb/> qui parle fist faire des robelinges pour lui, qu'il a
<lb/> usées.
<lb/> Item et avec ce, que, au retour du voyage du Dan,
<lb/> qu'il, en la compaignie d'autres, estoit logiez en la ville
<lb/> de Choisy, près de Compiengne, en l'ostel Jehan
<lb/> Garnier, demourant en icelle ville de Choisi, au partir
<lb/> qu'il fist d'icellui hostel, print et emporta avec soy une
<lb/> nappe et une touaille, qu'il apporta et vendi, en la ville
<lb/> de Paris, la somme de <num>XVJ</num> <abbr>s.</abbr> <abbr>par.</abbr> .
<lb/> Cogneut aussi que, puis <num>XIIIJ</num> ans a ou environ, qu'il a
<lb/> suy et frequenté les guerres, il a par plusieurs fois prins
<lb/> et raençonné plusieurs chevaulx sur les pays par où il a
<lb/> passé, afin d'avoir des vivres pour soy et ses compaignons,
<lb/> ne scet jusques à quel nombre ou somme d'argent il en
<lb/> a receu; et aussi avoir prins plusieurs draps de lit, desquieulx
<lb/> il a fait des robelinges pour son user. Et autre
<lb/> chose ne plus ne scet de mesfais ou larrecins que fais ait,
<lb/> en quelque maniere que ce soit.
<lb/> LE samedi ensuïant, <num>VIIJe</num> jour dudit mois de juillet,
<lb/> mil <num>CCCIIIJxx</num> et onze dessus dit, en jugement sur les quarreaux,
<lb/> par devant <abbr>mons.</abbr> le prevost, presens maistres
<lb/> Dreux d'Ars, lieutenant dudit <abbr>mons.</abbr> le prevost; Jaques
<lb/> du Bois, Michel Marchant, Yves Karembert, Denis de
<pb n="171"/>
<lb/> Bausmes, advocas en Chastellet; Nicolas Bertin, Robert
<lb/> Petit-Clerc, Ernoul de Villiers, Andrieu Le Preux, Robert
<lb/> de Pacy, Robert de Tuillieres, Hutin de Ruit et
<lb/> Gieffroy Le Goibe, examinateurs; fu fait venir des prisons
<lb/> dudit Chastellet Regnault de Saint-Mart, prisonnier
<lb/> dessus nommé, lequel, sanz aucune force ou contrainte,
<lb/> continua et persevera ès confessions cy-dessus escriptes,
<lb/> par lui autrefois faites, et lesqueles lui furent leues mot
<lb/> après autre, et icelles afferma par serement estre vrayes
<lb/> par la fourme et maniere que escriptes sont cy-dessus;
<lb/> et, oultre ce, jura et afferma par son serement que en sa
<lb/> possession, par ledit sergent d'armes, furent trouvez environ
<lb/> <num>XVJ</num> frans, tant en or comme en monnoye, avec le
<lb/> briefvet et chappel de biefvre dont cy-dessus est faite
<lb/> mencion. Et plus ne autre chose ne volt cognoistre, et,
<lb/> pour ce, fu fait à part traire sur lesdiz quarreaux.
<lb/> ET, ce fait, ledit <abbr>mons.</abbr> le prevost demanda ausdiz presens
<lb/> conseilliers leurs advis et oppinions qu'il estoit bon
<lb/> de faire dudit prisonnier, et s'il avoit assez cogneu parquoy
<lb/> il deust recevoir mort. Tous lesquieulx, veu l'estat
<lb/> et personne dudit prisonnier, la maniere des larrecins
<lb/> par lui faites furtivement et de nuyt, cy-dessus escriptes,
<lb/> la fraction des huys et fenestres, avec la traïson par lui
<lb/> commise à sesdiz maistres, la valeur desdites larrecins,
<lb/> les continuacions, perseveracions et reyteracions d'iceulx
<lb/> larrecins cy-dessus escrips, par lui faites et commises,
<lb/> delibererent et furent d'oppinion qu'il estoit un très-fort
<lb/> larron et traitre de son maistre, et que l'en ne le povoit
<lb/> espargnier qu'il ne feust excecuté comme larron, et
<lb/> que, comme tel, il feust excecuté, c'est assavoir pendu.
<lb/> Ouyes lesqueles oppinions et veu ce present procès,
<lb/> ledit <abbr>mons.</abbr> le prevost le condempna à estre pendu,
<lb/> et icellui jugement prononça en la presence dudit
<lb/> prisonnier.
<pb n="172"/>
<lb/> OUQUEL <num>VIIJe</num> jour dudit mois de juillet, icellui prisonnier
<lb/> fu mené à son derrenier tourment, et illec continua
<lb/> et persevera ès confessions cy-dessus escriptes, autrefois
<lb/> par lui faittes; et atant fu ledit jugement contre lui, oudit
<lb/> jour d'ui conseillié et prononcé, excecuté.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN DE POIZ.</head>
<p>
<lb/> L'AN DE GRACE MIL <num>CCCIIIIxx</num> ET ONZE, LE LUNDI
<lb/> <num>IIIe</num> jour de juillet, par devant maistre Jehan Truquan,
<lb/> lieutenant de <abbr>mons.</abbr> le prevost, lui estant en jugement
<lb/> sur les quarreaux, presens Gieffroy Le Goibe, examinateur;
<lb/> Giles Le Moyne, grenetier pour le roy nostre
<lb/> sire à Paris; fu attaint et fait venir Jehannin de Pois, prisonnier
<lb/> detenu oudit Chastellet, pour souspeçon d'avoir
<lb/> mal prins et emblé un certain drap escru, mouillié, et à
<lb/> tondre et retraire, de couleur de tenné, contenant environ
<lb/> <num>XVJ</num> aulnes, et lequel il, oujourd'ui, avoit exposé en
<lb/> vente à aucuns juifs à Paris, et faisoit l'aulne <num>VJ</num> <abbr>s.</abbr>, qui
<lb/> bien vault <num>XVJ</num> <abbr>s.</abbr> . Et samble par l'inspection d'icellui drap,
<lb/> qu'il ait esté osté nouvellement des lices où il avoit esté
<lb/> mis par les foulons, ou celui et ceulx à qui il appartient,
<lb/> pour le appareillier, comme il appartient à faire.
<lb/> Lequel prisonnier, après ce qu'il ot juré aus sains Euvangiles
<lb/> de Dieu dire verité sur ce que dit est et autres
<lb/> choses qui lui seroient demandées, dist et afferma par
<lb/> serement qu'il est nez de la ville de Rouen, et homme
<lb/> boulengier, et que d'icelle ville de Rouen, puis <num>XV</num> jours
<lb/> ençà, il est nouvellement venu en la ville de Paris pour
<lb/> soy esbatre, en laquelle d'aventure il trouva, assez près
<pb n="173"/>
<lb/> du petit huys de Saint-Anthoine, un jeune filz nommé
<lb/> Perrinet, filz d'un homme dont il ne scet le nom, qui
<lb/> repaire et est servant à la court madame de Thouraine,
<lb/> et duquel Perrinet il a cognoissance, parce que, au temps
<lb/> que ladite madame de Thouraine fu derrenierement à
<lb/> Rouen, le pere dudit Perrinet estoit logiez assez près de
<lb/> l'ostel où il qui deppose estoit demourant en la ville de
<lb/> Rouen. Avecques lequel Perrinet il, puis ledit temps, a
<lb/> continuelment beu, mengié et couché ensamble, puis
<lb/> <num>VIIJ</num> jours jusques à aujourd'ui, que il qui deppose, sanz
<lb/> ce qu'il sceust que ledit Perrinet avoit entencion de faire,
<lb/> fu par icellui Perrinet mené en la ville de Saint-Marcel,
<lb/> près Paris, en une certaine place, environ heure de
<lb/> <num>IX</num> heures avant midi, en laquele place icellui Perrinet,
<lb/> par le moyen et ayde de lui qui parle, monta par-dessus
<lb/> un mur, et il qui parle demoura au dehors. Et, assez tost
<lb/> après, par ledit Perrinet, et aussi par-dessus ledit mur, lui
<lb/> fu jetté le drap tenné dessus dit, duquel il a esté trouvé
<lb/> saisi. Lequel Perrinet, revenu par-dessus ledit mur par où
<lb/> il estoit alez, il qui parle, ensamble ledit Perrinet, vindrent
<lb/> à Paris, et avec eulx apporterent ledit drap en
<lb/> l'ostel d'un cousturier demourant en la rue Saint-Martin,
<lb/> duquel il ne scet le nom, en l'ostel duquel cousturier
<lb/> icelli Perrinet print le varlet dudit cousturier sanz ce
<lb/> qu'il sceust riens du fait dessus dit, et le porterent en la
<lb/> rue des Juifs, où illec eulx trois l'exposerent en vente à
<lb/> aucuns d'iceulx juifs, et faisoient l'aulne <num>VJ</num> <abbr>s.</abbr> Et pour
<lb/> souspeçon que iceulx juifs, ou aucuns d'eulx, orent que
<lb/> lui et lesdiz Perrinet et varlet dudit cousturier n'eussent
<pb n="174"/>
<lb/> mal prins et emblé, ilz firent ledit prisonnier prendre et
<lb/> admener en Chastellet, et lesdiz Perrinet et varlet d'icellui
<lb/> cousturier se absenterent de la place. Et dit que c'est
<lb/> le premier mesfait auquel il feust oncques mais; et autre
<lb/> chose ne plus n'en scet.
<lb/> APRèS laquele confession ainsi faite par ledit prisonnier,
<lb/> le jeudi ensuïant, <num>VJe</num> jour dudit mois de juillet, par devant
<lb/> <abbr>mons.</abbr> le prevost, lui estant en jugement sur les
<lb/> quarreaux, presens maistres Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur; Andrieu
<lb/> Le Preux, procureur du roy en Chastellet; Jehan de Bar,
<lb/> Robert de Tuillieres, Robert Petit-Clerc, Girart de La
<lb/> Haye, Nicolas Bertin et Robert de Pacy, examinateurs
<lb/> oudit Chastellet; icellui <abbr>mons.</abbr> le prevost demanda ausdiz
<lb/> conseilliers leurs advis et oppinions qu'il estoit bon de
<lb/> faire, et la maniere comment l'en avoit à proceder contre
<lb/> ledit prisonnier. Tous lesquieulx, veu l'estat dudit prisonnier,
<lb/> qui est homme de mestier, le drap entier duquel
<lb/> icellui prisonnier fu trouvé saisi, contenant <num>XIIIJ</num> aulnes
<lb/> ou environ, et dont l'aulne vault bien <num>XVJ</num> <abbr>s.</abbr>, qui est
<lb/> chose souspeçonneuse, consideré qu'il estoit et est tout
<lb/> mouillié et non apresté, delibererent et furent d'oppinion
<lb/> que, pour savoir par sa bouche la verité se aucuns autres
<lb/> larrecins il a faiz, qu'il feust une fois questionné. Ouyes
<lb/> lesqueles oppinions et veu ce present procès, ledit <abbr>mons.</abbr>
<lb/> le prevost condempna ad ce ledit prisonnier.
<lb/> EN enterinant lequel jugement, ledit <abbr>mons.</abbr> le prevost,
<lb/> et en la presence desdiz conseilliers, fist venir ledit prisonnier
<lb/> en jugement sur les quarreaux, et lui dist que des
<lb/> autres crimes et larrecins que l'en dit par lui avoir esté
<lb/> faites il deist la verité, ou il le feroit questionner, afin de
<lb/> le savoir par sa bouche. Lequel prisonnier ne voult autre
<lb/> chose cognoistre que dit est, et, pour ce, fu fait despouillier
<pb n="175"/>
<lb/> tout nu, mis, lié et estendu à la question sur le petit
<lb/> tresteau, et après sur le grant, et si tost comme l'en lui
<lb/> ot donné un pou d'eaue à boire, requist instanment que
<lb/> hors d'icelle question l'en le meist, et il diroit verité de
<lb/> plusieurs autres larrecins que fais avoit, et lesqueles il
<lb/> desclaira de bouche; et pour ce, du commandement dudit
<lb/> <abbr>mons.</abbr> le prevost, icelli prisonnier fu deslié et mis jus
<lb/> d'icelle question, mené chauffer en la cuisine en la maniere
<lb/> acoustumée, et en après qu'il ot beu et mengié, fu
<lb/> ramené en jugement sur les quarreaux.
<lb/> ET illec, hors de toute question, et sanz aucune force
<lb/> ou contrainte, icellui prisonnier cogneut et confessa,
<lb/> oultre et par-dessus ce que dit est cy-dessus et escript,
<lb/> que, un an a ou environ, ainsi comme il passoit par le
<lb/> chemin près d'un villaige assiz et joignant de la ville
<lb/> d'Amiens, trouva, au bout d'un champ où l'en soyoit
<lb/> blé, la bourse d'une femme, laquele il vuida, et en icelle
<lb/> print la sommé de <num>VJ</num> <abbr>s.</abbr> <abbr>paris.</abbr> .
<lb/> Item, demi-an a ou environ, ainsi comme il passoit près
<lb/> de la ville de Clermont, trouva une haye à laquele pendoyent
<lb/> une chemise et une braye qui sechoient, lesquelx
<lb/> il print, et iceulx a usez et appliquez à son prouffit.
<lb/> Cogneut avec ce, que, deux ans a ou environ, autrement
<lb/> du temps n'est record, en alant de la ville de Noyon
<lb/> le chemin à Chauny sur Oise, à une lieue près d'icelle
<lb/> ville de Noyon, et au bout d'une vigne, trouva d'aventure
<lb/> une houppelande à usaige d'omme, et un chapperon
<lb/> de drap brun, qu'il a usez et vestuz, et povoient lors
<lb/> valoir environ deux frans.
<lb/> Cogneut oultre que, puis demi-an a ou environ, au
<lb/> dehors de la ville de Luserches, il trouva aus champs
<lb/> unes chauces vermailles qui sechoient à une haye, lesqueles
<lb/> il vendi la somme de <num>VIJ</num> blans.
<lb/> Item, et avec ce, en alant de Saint-Mor des Fossez le
<pb n="176"/>
<lb/> chemin droit à Laigny, avoir trouvé au bout d'un villaige,
<lb/> à une lieue près d'icelle ville de Saint-Mor, une
<lb/> houpelande de drap pers, sengle et courte, à usaige
<lb/> d'omme, qui pendoit à une haye où elle sechoit, laquele
<lb/> il print, et icelle vendi, au premier villaige qu'il trouva
<lb/> en sondit chemin, la somme de quatre soulz <abbr>paris.</abbr>, qu'il
<lb/> en ot et receupt. Et dit que autre chose ne plus de larrecins
<lb/> il n'a fais ou commis; et, pour ce, fu fait mettre
<lb/> à part sur lesdiz carreaux.
<lb/> APRèS lesqueles choses ainsi faites, demandé fu par
<lb/> ledit <abbr>mons.</abbr> le prevost ausdiz presens conseilliers, et aussi
<lb/> à maistres Arnoul de Villers et Miles de Rouvroy, examinateurs,
<lb/> qui pour ce avoient esté mandez, leurs advis
<lb/> et oppinions qu'il estoit bon de faire dudit prisonnier, et
<lb/> comment l'en avoit à proceder contre lui, et s'il estoit
<lb/> digne et avoit desservi mort. Tous lesquelx, veu ce present
<lb/> procès, la valeur desdiz larrecins par lui fais et commis,
<lb/> les reiteracions, multiplicacions et continuacions
<lb/> d'iceulx, qui estoient en la garde de Dieu, attendu la
<lb/> maniere de la prinse par lui faite d'iceulx larrecins, delibererent
<lb/> et furent d'oppinion que l'en ne le povoit
<lb/> espargnier qu'il ne feust excecuté comme larron, et qu'il
<lb/> l'avoit bien desservi. Ouyes lesqueles oppinions et veu
<lb/> ce present procès, ledit <abbr>mons.</abbr> le prevost condempna ledit
<lb/> Jehannin de Pois à estre excecuté comme larron, et
<lb/> icellui jugement prononça en la presence dudit
<lb/> prisonnier...
</p>
<pb n="177"/>
</div>
<div>
<head>MéRIGOT MARCHèS.</head>
<p>
<lb/> ...Rapporté audit Merigot qu'il povoit avoir
<lb/> byaises, et lui dist la couvine qui estoit dedens ledit lieu,
<lb/> et par quel lieu il le povoit avoir, et y mena des gens
<lb/> dudit Merigot par nuyt, pour lui monstrer par où ilz le
<lb/> pourroient prendre; et par <num>X</num> ou <num>XIJ</num> fois l'a mené ainsi en
<lb/> plusieurs lieux, et ce prouvera par Jennequin Langleiz,
<lb/> connestable d'Uisat, par delà la Courtine.
<lb/> ITEM, Le Bourc de Malencontre, estant Merigot à
<lb/> Chasteau-Nuef, et Ponchot de Langhac devant lui, ledit
<lb/> Bourc et Merigot avoient guerre mortal de parolles, et
<pb n="178"/>
<lb/> ledit Bourc le conduit par nuyt les vivres à gens du pays
<lb/> dedens ledit lieu; par laquele provision ledit Merigot
<lb/> defendi ledit lieu par longtemps plus qu'il ne l'eust tenu;
<lb/> et de ce lui faisoit et donnoit bon prouffit, et aussi au
<lb/> Roc de Vendas lui apporta plusieurs vivres; et se
<lb/> prouvera par Girart du Seel, par Pierre de La Courtine
<lb/> et Jamet de Lagout.
<lb/> ITEM, Bertrandon de Vez, capitaine de Rochefort, qui
<lb/> est à <abbr>mons.</abbr> le vicomte Dalphin, ledit Merigot, estant
<lb/> au Roc, lui promist des vivres; et se prouvera par le
<lb/> dessus dit.
<lb/> GUILLAUME Constans, demourant au Pont-Gibaut,
<lb/> enseigna audit Merigot comment se pourroit prendre
<lb/> Chasteau-Neuf, et de Cornoueille, et l'estat et gouvernement
<lb/> desdiz lieux; et lui a administré et baillié par
<lb/> moult de fois dagues, espées, bacinez, et autres armeures
<lb/> et chevaulx; et se prouvera par les dessus diz.
<lb/> ITEM, Pierre Giac, demourant en la Tour en Auvergne,
<lb/> ledit Merigot estant audit Roc de Vendes, le avitailla
<lb/> de vivres, et tant qu'il en vouloit lui en bailloit pour
<lb/> son argent; et se prouvera par les dessus diz.
<pb n="179"/>
<lb/> ITEM, Johannet d'Orcival, qui bailla et administra
<lb/> audit Merigot fil pour refaire les cordes de ses arbalestres,
<lb/> qui estoient toutes rompues, et samblablement lui bailla
<lb/> et administra par nuit plusieurs vivres.
<lb/> ITEM, Perrotin de Cisternes, de Memac, qui plusieurs
<lb/> fois, ou nom et pour Gieffroy Teste-Noire, est alez
<lb/> ès bonnes villes enquerir des nouvelles et entreprinses
<lb/> que on faisoit contre ledit Gieffroy Teste-Noire, et les
<lb/> lui rapportoit, ou qui le vouloit chevauchier ou autrement
<lb/> grever, afin qu'il feist provision au contraire, et
<lb/> aloit descouvrir et chevaucher le pays quant lesdiz Gieffroy
<lb/> et Merigot vouloient chevauchier, et aussi leur rapportoit
<lb/> où ilz povoient mieulx faire leur prouffit.
<lb/> ITEM, Perrotin de Villevalez, dudit lieu, estoit son
<lb/> compagnon et complice ad ce faire, et le scet par le conseil
<lb/> Gieffroy Teste-Noire.
<lb/> ITEM, Jehan Lespicier, de Tuelles, consult de
<lb/> Tuelles, et ses compaignons consulz, qui depuis ont esté
<lb/> en ladite ville, ont esté achater arbalestres à Montpellier
<lb/> pour Gieffroy Teste-Noire et ses compaignons, et chascun
<lb/> an <num>IIJc</num> de poudre de canon, dont ledit Merigot avoit sa
<lb/> part.
<pb n="180"/>
<lb/> ITEM, maistre Jehan Le Mege, demourant à Limoges,
<lb/> et <num>IIIJ</num> ses complices, dont ne scet les noms, mais en y
<lb/> avoit aucuns qui estoient religieulx, vestus de drap rousset
<lb/> et un capulaire blanc, et les a veuz venir à Chalusset,
<lb/> et là forgoient monnoye d'argent au coing du
<lb/> roy, et entreprenoient de forger or.
<lb/> ITEM, Gerart de Serre, capitaine du lieu de Lestranges,
<lb/> a communement, durant la fortune Gieffroy Teste-Noire,
<lb/> esté conseillier et espie favorable dudit Gieffroy; et sera
<lb/> prouvé par les dessus diz et <num>XX</num> autres hommes qui le servoient,
<lb/> et ledit capitaine au Roc de Vendes, avec messire
<lb/> Guillaume Le Bouteillier.
<lb/> ITEM, le barbier de Rochefort et son frere le prestre,
<lb/> demourans à Clermont, quant il estoit au roi, lui rapportoient
<lb/> tout ce que par les gens du pays s'entreprenoit
<lb/> contre ledit Merigot.
<pb n="181"/>
<lb/> ITEM, dit que il monsterra et enseignera sanz nombre
<lb/> des gens du plat pays qui l'ont tousjours advitaillé.
<lb/> ITEM, que s'il plaist au roy lui pardonner ce que dit
<lb/> est, il fera bon François Geraut du Seel, Denti Marchez
<lb/> et <num>XXX</num> autres gentilzhommes, et feront de moult
<lb/> grans prouffiz au roy.
<lb/> APRèS la lecture desquelx articles, et que messeigneurs
<lb/> dessus diz furent partiz hors de la chambre où ilz avoient
<lb/> esté assemblez pour faire l'examen dudit prisonnier, deliberé
<lb/> fu par mesdiz seigneurs et appointié que tout ce
<lb/> que dit est cy-dessus, par devant eulx fait et cogneu avoir
<lb/> fait, dit, promis et encouvenencié par le dessus dit prisonnier,
<lb/> ilz rapporteroient et diroient au roy nostre sire,
<lb/> c'est assavoir lesdiz <abbr>mons.</abbr> le president, prevost, viconte
<lb/> de Meaux, Blaisi et Bouteillier, ce que
<pb n="182"/>
<lb/> trouvé avoient en lui et qu'il leur avoit respondu, afin
<lb/> que par lui feust sur ce ordonné comme bon lui sambleroit
<lb/> et à faire seroit de raison.
<lb/> OUQUEL jour mesmes, dit fu et rapporté de relevée,
<lb/> ou Chastellet du roy nostre sire, à Paris, par ledit <abbr>mons.</abbr>
<lb/> le prevost, audit maistre Dreue d'Ars, son lieutenant,
<lb/> que des fais et personne de Merigot Marchès dessus dit,
<lb/> lui et lesdiz seigneurs ordonnez pour la cause dessus dite
<lb/> avoient esté devers le roy nostredit seigneur, lequel avoit
<lb/> commandé, dit et ordonné audit <abbr>mons.</abbr> le prevost que,
<lb/> appellez avec lui telz gens de son conseil, comme il verroit
<lb/> que bon seroit, il feist audit Merigot, sur tout lui
<lb/> oy, bon et brief droit et acomplissement de justice, sanz
<lb/> aucun delay. Et, ce fait, commanda icellui <abbr>mons.</abbr> le prevost
<lb/> et dist audit maistre Dreux que en ce jour d'ui mesmes,
<lb/> sur le tart, il alast oudit lieu de la porte Saint-Anthoine,
<lb/> et à bonne et seure garde feist ledit Merigot Marchez
<lb/> admener tout prisonnier ès prisons du roy nostre sire
<lb/> estans oudit Chastellet de Paris.
<lb/> En accomplissant et obeissant auquel commandement,
<lb/> icellui Merigot fu admené prisonnier oudit Chastellet cedit
<lb/> dimenche, <num>IXe</num> jour d'icellui mois de juillet, entre <num>XJ</num>
<lb/> et <num>XIJ</num> heures en la nuyt, et fu mis en la prison que l'en
<lb/> appelle la Boucherie, acompaignié, pour la garde de
<lb/> son corps, de Robert Pince, sergent à cheval du roy nostre
<lb/> sire, et Jaquet Le Piquart, dit de Marivaux, sergent à
<lb/> verge dudit seigneur oudit Chastellet de Paris; lesquieulx
<pb n="183"/>
<lb/> sergens et chascun d'eulx, separéement et en la presence
<lb/> l'un de l'autre, promistrent et jurerent aus sains Euvangiles
<lb/> de Dieu, et par la foy et serement de leurs corps,
<lb/> garder bien et seurement icellui prisonnier, sanz ce que
<lb/> aucune personne parle à lui, ne aussi que, pour la garde
<lb/> d'icellui, aucun domaige et inconvenient s'en puit ensuir,
<lb/> se ce n'est par le commandement et ordonnance dudit
<lb/> <abbr>mons.</abbr> le prevost ou de son lieutenant.
<lb/> LE LUNDI <num>Xe</num> jour dudit mois de juillet, l'an dessus dit,
<lb/> par devant <abbr>mons.</abbr> le prevost, presens nobles hommes et
<lb/> puissans seigneurs messire Robert de Bethune, chevalier,
<lb/> viconte de Meaux; messire Jehan de Blaisy, chambellan
<lb/> du roy; messire Guillaume Le Bouteillier, seneschal de
<lb/> Limosin, et messire Beraut du Bois-Rogier, chevaliers;
<lb/> maistres Guillaume Porel, conseiller du roy nostre sire
<lb/> en parlement; Dreux d'Ars, lieutenant dudit <abbr>mons.</abbr> le
<lb/> prevost; Andrieu Le Preux, procureur du roy nostre sire
<lb/> oudit Chastellet; Girart de La Haye, examinateur illec,
<lb/> et maistre Guillaume Cochetart, notaire du roy nostre
<lb/> sire ou bailliage de Saint-Pere-le-Monstier; fu attaint et
<lb/> fait venir en jugement, sur les quarreaux dudit Chastellet,
<lb/> le dessus dit prisonnier Merigot Marchez, auquel,
<lb/> par ledit <abbr>mons.</abbr> le prevost, fu dit et commandé que de
<lb/> sa vie, estat, gouvernement, maintieng, acointances,
<lb/> aliances, feaultez et promesses qu'il avoit faites, tant aus
<lb/> François et aucuns François à lui, s'aucuns en savoit,
<lb/> comme Engleiz qu'il avoit en son obeissance, et des machinacions
<pb n="184"/>
<lb/> que faites avoient contre le bien, honneur et
<lb/> estat du roy nostre sire, de sa personne, de tous nosseigneurs,
<lb/> et le bien publique du royaume, il deist la vraye
<lb/> verité, et aussi de toutes choses qui lui seroient demandées,
<lb/> et de celles qu'il sauroit qui pourroient servir au
<lb/> prouffit dudit seigneur, de sondit royaume et de tout le
<lb/> bien publique, et à la confusion de son adversaire d'Engleterre.
<lb/> Lequel prisonnier, après ce qu'il ot sur tout ce,
<lb/> et autres choses qui lui pourroient venir à cognoissance
<lb/> et memoire, juré aus sains Euvangiles de Dieu dire verité,
<lb/> sans aucune force ou contrainte, cogneut et confessa
<lb/> qu'il est nez du chastel que l'en dit Beaudeduit, à quatre
<lb/> lieues près de la ville de Lymoges, et lequel chastel tenoit
<lb/> feu son pere en foy et hommaige de l'evesque de
<lb/> Limoges qui lors estoit, et lequel de present il tient, avec
<lb/> ses appartenences et appendances, en foy et hommaige
<lb/> dudit evesque; et que puis <num>XVIIJ</num> ans a ou environ, ycellui
<lb/> chastel, par le temps des guerres qui ont esté ou pays,
<lb/> a esté du tout ars, destruit et abatu, et de present n'y a
<lb/> aucun edifice, mais que la place seulement. Et dit que
<lb/> sondit feu pere, tout le temps de sa vie, fu et a esté bon
<lb/> et loyal François, et tenu le parti et bien veuillant du
<lb/> roy et de sondit royaume.
<pb n="185"/>
<lb/> COGNEUT avec ce qu'il a un sien frere appellé Tautin
<lb/> Marchès, filz de sondit feu pere, lequel, tout le cours
<lb/> de sa vie, a tenu le parti du roy de France, et esté bon et
<lb/> loyal François, jusques au temps de l'emprisonnement
<lb/> de lui qui parle, qu'il lui a esté rapporté que, pour cause
<lb/> de sa prinse, sondit frere s'est tourné Engleiz, et tenu le
<lb/> parti d'iceulx, au temps que lui qui parle fu prins et
<lb/> arresté prisonnier ou pays de Limosin.
<lb/> DIT qu'il est homme marié, et que, puis deux ans a
<lb/> ou environ, il a espousée Mariote Marchaise, sa femme,
<lb/> de laquele ne sont encorez yssus aucuns enfans.
<lb/> COGNEUT aussi que, au temps que par le feu roi Jehan
<lb/> le pays de Limosin fu baillié et livré aus Engleiz, le
<lb/> pere de lui qui parle se tourna et print le parti du roy
<lb/> de France, et delaissa tout ce qu'il avoit oudit pays de
<lb/> Limosin tenu en la subjection desdiz Engleiz. Ouquel
<pb n="186"/>
<lb/> temps il qui parle, estant en aage de <num>IX</num> ans ou environ,
<lb/> fu par sondit feu pere baillié en garde à messire Thomas
<lb/> de Roux, chevalier, tenant le parti d'iceulx Engleiz,
<lb/> et avec lequel il demoura par l'espace de trois ans ou
<lb/> environ.
<lb/> DIT aussi que icellui messire Thomas, en après ce, bailla
<lb/> lui qui parle en garde à messire Gouffier Helias, chevalier,
<lb/> né dudit païs de Limosin, et tenant le parti d'iceulx Engleiz,
<lb/> avec lequel il demoura deux ans, et tant, que à une
<lb/> certaine bataille ou assault qui fu au devant du fort de
<lb/> Macere en Lymosin, que tenoient lors et occuppoient
<lb/> les François, icellui messire Gouffier fu tué et occis d'une
<lb/> flesche qui lui fu traitte dudit fort.
<lb/> APRèS la mort duquel messire Gouffier, par aucuns ses
<lb/> parans et amis, il qui parle fu baillié en garde à Richart
<lb/> de Neuville, escuïer engleiz, lequel il a servi comme
<lb/> varlet, et portant son bacinet après lui, par l'espace de
<lb/> quatre ans ou environ; et tant et jusques ad ce que le
<lb/> duc de Lenclastre passa par ledit pays de Lymosin, ou
<lb/> derrenier voyage que il y fist, que par Geraut du Seel,
<lb/> escuïer, oncle de lui qui parle, il fu presenté audit duc,
<lb/> disant qu'il estoit personne aagée et souffisant pour le servir
<lb/> et soy armer, et que à le servir il voulsist lui qui parle
<lb/> recevoir, et lui fere faire le serement en tel cas acoustumé.
<lb/> Auquel duc de Lenclastre, et en sa main, il fist lors serement,
<lb/> et par la foy de son corps promist et s'obliga servir
<lb/> bien et loyalment le roy d'Engleterre et ledit duc de Lenclastre
<lb/> à tousjours mais, envers et contre toutes personnes
<lb/> quelconques, sanz soy departir dudit service aucunement
<lb/> sanz le congié d'iceulx; et de tenir et acomplir sesdites
<pb n="187"/>
<lb/> foy et serement s'obliga, en la main dudit duc de Lenclastre,
<lb/> icellui son oncle, par la foy et serement de son
<lb/> corps, et sur l'obligacion de tous ses biens quelconques,
<lb/> corps pour corps et avoir pour avoir.
<lb/> Et dit que, en la compaignie de sondit oncle, et en
<lb/> son service soubz lesdiz roy d'Engleterre et duc de Lenclastre,
<lb/> il fu en service par l'espace de quatre ans ou environ
<lb/> avant ce qu'il se armast oncques en nulle maniere.
<lb/> En la compaignie duquel son oncle, il, puis ledit temps
<lb/> jusques environ le jour de l'an derrenierement passé, qu'il
<lb/> fu prins et emprisonné, a continuelment chevauchié, a
<lb/> sui et frequenté les guerres, et que, à une armée ou
<lb/> assemblée qui fu au devant du fort de Salignac, il se arma
<lb/> la premiere fois. Et lors il qui parle, sondit oncle, Pierre
<lb/> Le Biernoiz, capitaine de Chalucet, et autres, furent prins
<lb/> et desconfiz par <abbr>mons.</abbr> le mareschal de Sanxerre, et
<lb/> en après, par raençon, mis au delivre.
<lb/> Dit avec ce, que, depuis celui temps, il a esté prins
<lb/> prisonnier, et en fait de guerre, par deux ou trois fois;
<lb/> et continuelment en la compaignie, force et ayde desdiz
<lb/> Engleiz s'est tousjours, puis le temps dessus dit, armé et
<lb/> porté greve, et domaigié le roy et son royaume, oudit
<lb/> pays de Lymosin et aillieurs là où il a esté, au mieux
<lb/> qu'il a peu et sceu, tant à prendre prisonniers François
<lb/> et forteresses, les mettre et composer à finences et
<lb/> raençons; et aussi les pays voisins d'environ ledit lieu
<lb/> de Salucet a paytiz à son singulier prouffit, et aux
<lb/> autres prouchains capitaines d'illec environ tenans le
<lb/> parti dudit roy engleis, et fait tout fait que l'en puet
<pb n="188"/>
<lb/> et doit faire de bonne guerre, comme de prendre François,
<lb/> les mettre à raençons, prins et pillié sur le pays,
<lb/> mené routes de gens, soubz son gouvernement, par
<lb/> le royaume de France, et bouté et fait bouter feux en
<lb/> icellui.
<lb/> ITEM, dit que, pour le serement et promesses dessus
<lb/> diz, par lui faiz audit duc de Lenclastre, ce aussi que
<lb/> sondit oncle l'avoit plegié par la maniere que dit est cy-dessus,
<lb/> esperant aussi que, pour ce qu'il est descort entre
<lb/> le roy de France et le roy d'Engleterre, et aussi le duc de
<lb/> Lenclastre, de la terre dudit pays de Limosin, lequel
<lb/> chascun dit à soy appartenir, saichant que l'en traitte de
<lb/> la paix d'iceulx deux roys, considerant en soy que ou cas
<lb/> que le pays de Lymosin demourroit audit roy d'Engleterre
<lb/> ou duc de Lenclastre, qu'il leur povoit bien dire
<lb/> et monstrer, ou faire dire et monstrer, comment il a esté
<lb/> tousjours bien son obeissant et tenant son parti, le servi
<lb/> à son povoir le plus diligenment qu'il a peu et sceu, et
<lb/> afin qu'il eust lui qui parle pour mieux recommandé et
<lb/> en sa grace, et lui feist aucuns biens, pour les peines,
<lb/> travaux et vexacions que prins avoit en sondit service
<lb/> faisant, et qu'il avoit et a bien gardé sondit serement; et
<lb/> que s'il avenoit que ladite terre et pays de Limosin retournast
<lb/> en l'obeissance du roy de France, il convendroit
<lb/> que ce feust du consentement dudit roy d'Engleterre et
<lb/> duc de Lenclastre, cuidant, par ces causes et moyens,
<lb/> estre remis à son premier estat et obeissance dudit roy de
<lb/> France, non pensant ou saichant en ce aucune chose
<lb/> avoir mal fait, ne en aucune maniere offendu contre ledit
<lb/> roy de France, mais pour sauver sondit serement,
<lb/> fait par la maniere que dit est cy-dessus, se estoit tousjours
<lb/> tenu et tenoit en l'obeissance et service d'iceulx
<lb/> Engleis, et les conseilloit, confortoit et aydoit de son
<lb/> povoir, et eust aidié tant qu'il eust peu, et jusques en la
<pb n="189"/>
<lb/> fin de ces presentes trèves faillies, et qu'il eust sceu
<lb/> auquel desdiz seigneurs ledit pays de Limosin feust appartenu,
<lb/> qu'il eust tenu le parti de celui à qui il feust venu
<lb/> et escheu, jà soit ce que tousjours il qui parle eust esperance
<lb/> de s'en retourner en l'obeissance du roy nostredit
<lb/> seigneur.
<lb/> DIT oultre, sur ce requis, que <num>XV</num> ans sont passez et plus
<lb/> qu'il ne receupt nostre sauveur Jhesu-Crixst, jà soit ce que,
<lb/> depuis celui temps, il ait esté par chascun Karesme confessé.
<lb/> ITEM, cogneut que, entre la Toussains et Noël derrenierement
<lb/> passé, lui qui parle, Guillaume Remon de Bedos,
<lb/> escuïer, estans lors en une forteresse que l'en appelle
<lb/> le Bois, près de la riviere de Dourdonne, pourparlerent
<lb/> ensamble de plusieurs choses, entre lesqueles icellui
<lb/> escuïer, qui estoit de la garnison du chastel de Carlat,
<lb/> dist et enseigna à lui qui parle comment il lui feroit bien
<lb/> prendre ledit chastel; et vouloit, se ainsi estoit qu'il feust
<lb/> prins, que il deposant en feust seigneur; disant à lui qui
<lb/> parle que, en l'estable où les chevaux dudit Guillaume
<lb/> estoient, avoit un très-grant pertuis, qui passoit et yssoit
<lb/> au dehors de la muraille dudit chastel; que icellui pertuis
<lb/> il destouperoit et feroit descombrer, et que par illec,
<lb/> lui qui parle et autres ses compaignons pourroient entrer
<lb/> et faire tout leur plaisir et voulenté d'icellui chastel.
<lb/> ITEM, cogneut que, environ <num>IIIJ</num> jours après Noël derrenierement
<lb/> passé, deux ses varlez, l'un nommé Perrot et
<lb/> l'autre Le Monjat, qui venoient tout droit des prisons de
<pb n="190"/>
<lb/> Ventadour, où ilz avoient un pou paravant esté prisonniers,
<lb/> distrent, enseignerent et menerent de nuyt lui qui
<lb/> parle espier ledit lieu de Ventadour, en sa compaignie un
<lb/> autre sien varlet nommé Robin, lesquieulx adviserent et
<lb/> conceurent ensamble que icellui fort estoit prenable par
<lb/> eschielement entre le pal et la tour neufve, pour ce que
<lb/> l'en n'y faisoit point de guet, si comme sesdiz deux varlès
<lb/> avoient veu et sceu, durant le temps qu'ilz avoient esté
<lb/> prisonniers oudit lieu de Ventadour. Et celle nuyt qu'il
<lb/> fu espier et aviser ce que dit est, ne fist autre chose; mais
<lb/> au temps du premier jour de l'an, il qui parle faisoit son
<lb/> assemblée oudit pays de gens et d'eschieles pour prendre
<lb/> ladite place et chastel, s'il eust bonnement peu; mais il
<lb/> fu de ce destourbé et empeschié, parce que alors il fu
<lb/> prins et emprisonné par un nommé Tournemine, et,
<lb/> en après ce, baillié et livré par ledit Tournemine audit
<lb/> messire Jehan de Blaisi, et par lui admené prisonnier oudit
<lb/> Chastellet, ouquel il est de present prisonnier.
<lb/> Et dit que tous ceulx dudit pays de Limosin tenans le
<lb/> parti des Englois qui povoient savoir l'entreprinse de lui
<lb/> qui parle, en avoient très-grant joye, et que s'est le fort
<lb/> d'environ tout ledit pays de Limosin de la prinse duquel
<lb/> ilz auroient la plus grant joye.
<pb n="191"/>
<lb/> ITEM, et avec ce, dit que, puis un an a ou environ,
<lb/> lui qui parle et Perrot Le Biernois, capitaine de Chalucet,
<lb/> estans ensamble audit lieu de Chalucet, et qu'ilz
<lb/> orent longuement parlé ensemble, icellui Biernois dist à
<lb/> lui qui parle que par aucuns ses amis, lesquieulx il ne lui
<lb/> voult nommer, il estoit advisé et enseignié comment il
<lb/> pourroit avoir et recouvrer le fort de Nonnecte, appartenant
<lb/> à <abbr>mons.</abbr> de Berry, en lui desclairant la maniere
<lb/> comment, c'est assavoir: qu'il convendroit que de nuyt,
<lb/> et à eschieles, l'en entrast <num>XX</num> ou <num>XXX</num> personnes en la basse-court
<lb/> dudit chastel, laquelle n'estoit aucunement gardée,
<lb/> ou au moins n'y avoit nulles guettes de nuyt qui veillassent
<lb/> icelle basse-court, et que iceulx hommes se boutassent en
<lb/> certaine vielle estable estant en ladite basse-court, en laquelle
<lb/> a plusieurs vielz fus de queues wides et merrien,
<lb/> et illec se tenissent jusques environ après heure de soleil
<lb/> levant, que le capitaine et portier d'icellui chastel à cop
<lb/> et à très-grant haste mettent ceulx qui ont gueritié ycelle
<lb/> nuyt hors dudit chastel, et que quant ilz ystroient hors
<lb/> d'icellui, le portier dudit chastel <supplied resp="#editor">laisseroit</supplied> l'uys et guichet
<lb/> dudit chastel ouvert tout communéement, tant et jusques
<lb/> ad ce qu'il <supplied resp="#editor">auroit</supplied> ouvert la porte d'icelle basse-court pour
<lb/> lesdiz gueitteurs mettre hors, et que sytost comme iceulx
<lb/> <num>XX</num> ou <num>XXX</num> hommes sauroient et verroient que ledit portier
<lb/> se seroit trait arriere et eslongnée la porte dudit chastel
<lb/> pour aler mettre hors yceulx gueitteurs, et auroit lessié
<lb/> l'uis ou guichet d'icellui ouvert, que ilz se boutassent,
<lb/> meissent et entrassent entre ledit portier et la maistre
<lb/> porte dudit chastel; par laquelle porte ainsi lessiée ouverte,
<lb/> comme dit est, ilz pourroient avoir et recouvrer
<lb/> icelle forteresse et chastel de Nonnete, sans aucune
<lb/> offence ou peril, pour ce que dedens icellui chastel ne
<pb n="192"/>
<lb/> demoure que pou ou nulles gens pour garder icellui
<lb/> chastel.
<lb/> Et dit, sur ce requis, que oncques entre ledit Biernois
<lb/> et lui qui parle, de prendre icelle forteresse ou autres
<lb/> quelconques, n'ot entre eulx aucune foy, promesse ou
<lb/> paction bailliée d'un costé ne d'autre, jà soit ce qu'ilz
<lb/> soient bienvueillans et amis li uns de l'autre, et qu'ilz
<lb/> aient encouvenencié de parolles entre eulx non porter
<lb/> ou faire guerre li uns à l'autre; aussi ne s'entredemandent-ilz
<lb/> aucune chose.
<lb/> ITEM, cognoist que, puis <num>IIIJ</num> ans ençà, un nommé Perrotin
<lb/> Dardies, sergent du conte Dalphin d'Auvergne, et
<lb/> gouverneur et receveur des patis voisins, que les habitans
<lb/> d'environ paient chascun an à lui qui parle, l'a conseillié
<lb/> et aidié, et aussi lui baillié un bacinet et une espée,
<lb/> et plusieurs autres choses neccessaires pour vivre, en lui
<lb/> baillant l'argent ou valeur que lesdites parties povoient
<lb/> valoir.
<lb/> DIT avec ce, lui qui parle, que ou mois d'aoust derrenierement
<lb/> passé, que Richart Scosse, escuïer, commissaire
<lb/> de par le roy d'Engleterre à faire tenir les treves ou
<lb/> pays de Limosin, vint veoir lui qui parle au Roc de Vendas,
<lb/> par lui enforcié de nouvel, et que icellui commissaire
<lb/> lui ot fait commandement de par le roy d'Engleterre
<lb/> qu'il se partist dudit fort, et desemparast icellui, et tenist
<lb/> et gardast lesdites treves, sur peine d'estre bany, et reputé
<lb/> et tenu pour rebelle, desobeissant et traitre dudit
<lb/> roy d'Engleterre, et sur toutes les autres deffences que
<lb/> il lui povoit fere et dire, et que icellui commissaire ot
<lb/> requis il qui parle de lui monstrer et enseigner les garnisons
<lb/> qu'il avoit et estoient oudit Roc, icelli commissaire
<lb/> dist à part à lui qui parle, tout seul, qu'il se tenist fort et
<lb/> se deffendeist tout le mieux qu'il pourroit et sauroit, puisqu'il
<pb n="193"/>
<lb/> se <supplied resp="#editor">mettroit</supplied> en rebellion. Ouyes lesqueles parolles,
<lb/> et non cuidans aucunement mesprendre, veu ce que dit
<lb/> lui avoit icellui commissaire, il, depuis iceulx commandemens
<lb/> à lui faiz, et aussi les sommacions et requestes
<lb/> des officiers du roy estans oudit païs, afin qu'il vuidast
<lb/> icellui fort, a, depuis ce, tenu et occupé ledit fort du
<lb/> Roc de Vendas, et jusques ad ce que, par certain accort
<lb/> fait entre messire le vicomte de Meaux et messire Guillaume
<lb/> Le Bouteillier, dessus nommez, ou nom du roy, et
<lb/> lui, il s'est partiz d'icellui fort, et l'a mis et baillié en
<lb/> l'obeissance du roy.
<lb/> DIT oultre que, deux ans a ou environ, il oy dire,
<lb/> n'est record du nom des personnes, que un nommé Eliot
<lb/> Le Vassal, escuïer tenant la forteresse d'Algonde, soubz
<lb/> la Dourdoigne, avoit offert à livrer icelle forteresse à
<lb/> Guillaume de Campane, capitaine de Carlate; mais il ne
<lb/> scet par quel maniere ne combien. Et dit, sur ce requis,
<lb/> que, entre lui et ledit de Vassal, d'icelle forteresse ou
<lb/> autre quelconques, n'ot oncques parolles entre eulx.
<lb/> ITEM, cogneut que, environ <num>XV</num> jours avant Noël derrenierement
<lb/> passé, il qui parle, par l'ennortement d'un
<lb/> sien varlet, appellé Robin Le Galois, et lequel estoit un
<lb/> po paravant revenu du pays d'Arragon, en la compaignie
<pb n="194"/>
<lb/> du conte de Charroloiz, advisa il qui parle de la
<lb/> maniere comment il pourroit prendre le fort du Melle,
<lb/> estant oudit pays. Par l'ennortement duquel il et autres
<lb/> ses varlès en sa compaignie, ou temps dessus dit, environ
<lb/> minuyt, monterent et eschelerent deux des fors dudit
<lb/> lieu du Merle, et commençoyent à vouloir escheler le
<lb/> tiers et derrenier fort d'icellui; mais par cas d'aventure,
<lb/> aucun des gens dudit fort fist cheoir un grant bacin contre
<lb/> terre, qui fist moult grant noise, par laquele noise ceulx
<lb/> qui faisoient le guet en icelle forteresse se esveillerent et
<lb/> commencerent à faire moult grant cry et hu; pour doubte
<lb/> et paour desquelx, et que il et ceulx de sadite compaignie
<lb/> ne feussent veuz, apperceuz et cogneuz, il et sesdiz compaignons
<lb/> se treyrent et yssirent hors de toutes icelles forteresses
<lb/> ainsi par eulx eschelées, comme dit est; et pour
<lb/> doubte aussi qu'ilz ne feussent prins, poursuiz et aconceuz,
<lb/> laisserent audit lieu du Merle leurs eschieles et
<lb/> autres habilemens par le moyen desquelx ilz avoient fait
<lb/> ledit eschielement.
<lb/> ITEM, cogneut que, <num>VIIJ</num> ans a ou environ, il ot premierement
<lb/> cognoissance du seigneur de Vauxeaux, demourant
<lb/> près d'Orival, appellé Guillaume Treuquie,
<lb/> lequel vint veoir plusieurs fois lui qui parle au Roc de
<lb/> la Borde, que tenoit lors et occupoit icellui Merigot deposant;
<lb/> et lequel de Vausseaux, environ la Toussains
<lb/> derrenierement passée, autrement du temps n'est record,
<lb/> demanda à lui qui parle s'il vouloit prendre le fort de
<lb/> Montrignon, et il lui enseigneroit, ou à ses gens pour
<lb/> lui, la maniere comment l'en le pourroit faire, disant
<pb n="195"/>
<lb/> que, à quatre bracées près de la maistre porte dudit chastel,
<lb/> et au costé senestre, avoit et a une faulce porte, laquelle
<lb/> de present est murée, et contre laquelle a une
<lb/> grant vielle sale par dedens, par laquele porte, et à
<lb/> bien petit d'ayde et de peine, il pourroit entrer en icellui
<lb/> fort; et ne lui pourroit l'en meffaire, pour ce qu'il y a
<lb/> une grant arche de pierre au-dessus. Et lequel de Vausseaux
<lb/> lui promist par sa foy et serement le aidier, conforter
<lb/> et conseillier en ce. Et, en perceverant en ce, prindrent
<lb/> ensamble certaine journée en un lieu dont il n'est
<lb/> record; auquel jour et lieu, il qui parle envoya un nommé
<lb/> Ferrando et un autre ses serviteurs, autrement n'est record
<lb/> de leurs noms, pour veoir et adviser ycelle place,
<lb/> et le lui rapporter, en la compaignie dudit de Vausseaux.
<lb/> Lequel, lesdiz serviteurs de lui qui parle, se assemblerent
<lb/> au lieu que prins, dit et nommé avoient; mais pour aucunes
<lb/> causes et empeschemens qui lors survindrent, n'est
<lb/> record quelz, ilz s'en retournerent sanz autre chose faire,
<lb/> et ne alerent aucunement veoir ne adviser icellui fort.
<lb/> ITEM, dit que ledit de Vausseaux, paravant ce que dit
<lb/> est, a mené et guidé il qui parle en plusieurs lieux par le
<lb/> pays d'Auvergne, en sa compaignie Jennequin Legleiz,
<lb/> connestable du Roc du Sap, et Gouin de Seterées et
<lb/> autres, juques au nombre de <num>X</num> à <num>XIJ</num> personnes, et ont alé
<lb/> le grant chemin au-dessoubz de Montrignon; et que quant
<lb/> icellui de Vausseaulx ot mis au grand chemin lui qui parle
<lb/> et ceulx de sa compaignie, pour eulx en aler où ilz vouloient
<lb/> aler, et qu'il fu environ l'aube du jour, icellui de
<lb/> Vausseaux et autres, pour doubte qu'ilz ne feussent cogneuz,
<lb/> leissoyent lui qui parle et sesdiz compaignons, et
<lb/> s'en retournerent leur chemin là où bon leur sambloit.
<pb n="196"/>
<lb/> ET DIT, sur ce requis, que audit de Vauxeaux il a
<lb/> plusieurs fois promis lui faire grant quantité de biens, et
<lb/> aussi aucunes fois lui a donné le tout ou partie des patis
<lb/> que lui qui parle prenoit sur la terre d'icellui de
<lb/> Vausseaux.
<lb/> DIT avec ce, que les treves qui sont entre les deux
<lb/> roys sont grandement domagables au roy de France et à
<lb/> son royaume, parce que ou pays d'Engleterre a très-grant
<lb/> famine, et que, durant icelles treves, les Engleiz se sont
<lb/> fort avitailliés des biens creus et estans ou royaume de
<lb/> France, et que aussi plusieurs marchans de France en y
<lb/> ont fait mener très-grant quantité; et scet ces choses par
<lb/> plusieurs Engleiz et François, des noms desquieulx il
<lb/> n'est record, qui le lui ont dit.
<lb/> ITEM, dit que, un an a ou environ, le duc de Lenclastre
<lb/> lui envoya certaines lettres closes en son nom, qui lui
<lb/> furent presentées par messire Richart Credo, chevalier
<lb/> engleiz; et contenoient icelles lettres, si comme il se recorde,
<lb/> que il qui parle se tenist bel et bien, ainsi qu'il
<lb/> avoit acoustumé de faire, et se gouvernast et gardast ses
<lb/> forteresses au mieulx qu'il pourroit et sauroit, et que, les
<lb/> treves faillies, il passeroit la mer et entreroit ou royaume
<lb/> de France à très-grant puissance, sanz aucune faulte. Et
<lb/> dit, sur ce requis, qu'il ne lui escripvoit autre chose dont
<lb/> il soit record, ne aussi en quel partie du royaume il
<lb/> descendroit.
<lb/> ITEM, scet que se <num>XIJc</num> hommes d'armes et <num>IIJc</num> arbalestriers
<lb/> estoient ou pays de Guienne et tenoient les champs
<pb n="197"/>
<lb/> par un an, ilz ne trouveroient homme nul oudit pays qui
<lb/> les combatist, s'il ne survenoit à l'ayde d'icellui pays,
<lb/> par le roy d'Engleterre ou le duc de Lenclastre, secours
<lb/> et ayde d'autres gens.
<lb/> ITEM, scet que se le roy de France ou aucuns ses officiers
<lb/> aloient oudit pays de Guienne acompaigniés desdites
<lb/> gens d'armes et arbalestriers, il a oudit pays cent forteresses,
<lb/> que grandes que petites, lesqueles, soubz umbre
<lb/> de ce qu'ilz se pourroient excuser par devers les Englès
<lb/> qu'ilz se seroient rendus François pour la doubte et paour
<lb/> d'iceulx, et qu'ilz ne destruisissent eulx et leurs biens, se
<lb/> rendroient voulentiers François, sanz aucune force ou
<lb/> contrainte leur faire.
<lb/> ITEM, scet que par aucuns Englois dudit pays de
<lb/> Guiengne que, les treves faillies, et le roy de France ou
<lb/> ses gens pour lui se boutent et mettent fors les premiers
<lb/> oudit pays de Guienne, qu'ilz feront en ycellui pays et
<lb/> auront toute tele obeissance qu'ilz vouldront, et ne trouveront
<lb/> homme nul dudit pays qui les combate. Et se
<lb/> ainsi n'est fait, et les Engleiz se mettent aussi samblablement
<lb/> les premiers oudit pays de Guienne, ilz tendront
<lb/> icellui pays en très-grant subgection, et feront et porteront
<lb/> moult de domaige à ceulx du pays d'ilec environ
<lb/> tenens le parti et bienveuillant du roy et de son royaume.
<lb/> Et ne scet, sur ce requis, nommer les personnes qui le
<lb/> lui ont dit, mais il est tout commun oudit pays.
<lb/> ITEM, dit qu'il scet du duc de Lenclastre et autres
<lb/> gens du pays d'Engleterre qui lui ont dit, et des noms
<lb/> desquieulx il n'est record, qu'ilz aimeroient mieux combatre
<lb/> le roy de France en son royaume atout <num>Xm</num> bacinez
<lb/> et <num>Vm</num> archiers, qu'il ne feroit combatre les François ou
<lb/> pays d'Engleterre à <num>XXm</num> Engleiz contre <num>Xm</num> François; car
<pb n="198"/>
<lb/> tousjours sont les François telz comme ilz ont tousjours
<lb/> esté François, et les Angleiz sont Engleiz comme ilz ont
<lb/> acoustumé d'estre.
<lb/> ITEM, dit que un nommé Le Bourc de Malencontre,
<lb/> duquel est faite mencion ès articles cy-devant escrips, a
<lb/> eu de lui qui parle, pour paiement et salere des vivres
<lb/> et services que faiz lui a, en lui administrant vivres et
<lb/> faisant administrer par ses gens, lui estant au roc de Vendas,
<lb/> plusieurs paiemens des patis dudit pays de Limosin
<lb/> composé à lui qui parle, et n'est record jusques à quel
<lb/> somme.
<lb/> ITEM, et que Bertrandon de Vez, capitaine de Rochefort,
<lb/> escript en yceulx articles, lui envoya audit Roc de
<lb/> Vendas, de sa voulenté, et sanz ce qu'il feust envers lui,
<lb/> pour cause de patis ou autrement, tenu en aucune maniere,
<lb/> trois sommes de feves, paravant que l'en meist le
<lb/> siege au devant de lui.
<lb/> ITEM, dit oultre et par dessus ce qu'il a depposé, que à
<lb/> Guillaume Constans, demourant au Pont-Gibaut, en recompensacion
<lb/> des services, dons et biens que faiz lui a,
<lb/> il qui parle lui a aucunes fois, et par divers intervales de
<lb/> temps, donné le prouffit qu'il lui povoit competer et
<lb/> appartenir, pour cause de patiz, en aucunes parroisses
<lb/> d'icellui pays composé à lui, et aussi lui a administré et
<lb/> baillié par plusieurs fois dagues, espées, bacinès et autres
<lb/> armeures et chevaux.
<lb/> ITEM, cogneut que, quant les treves furent criées et
<lb/> publiées oudit pays de Limosin, il, en obeissant aus criz
<pb n="199"/>
<lb/> et ordonnances sur ce faites, se parti et vuida de toutes
<lb/> les forteresses qu'il tenoit et occupoit oudit pays, et les
<lb/> mist en l'obeissance du roy de France et autres, ainsi
<lb/> comme par ceulx qui ordonnoient et faisoient garder et
<lb/> maintenir icelles treves fu dit et ordonné.
<lb/> ITEM, cogneut que depuis lesdites treves, par la maniere
<lb/> que dit est, il, pour ce qu'il ne savoit où se logier,
<lb/> et n'avoit aucune forteresse ou retrait pour soy retraire,
<lb/> enforça et fist emparer et fortefier la place et lieu du Roc
<lb/> de Vendas seulement; et que, pour ce que par le conte
<lb/> d'Armignac lui est deu certaine et grant somme d'argent
<lb/> pour son service par lui fait ou voyage d'Arragon, ou
<lb/> service dudit conte, a tenu ledit fort pour soy recompenser
<lb/> sur icellui et ses hommes; et lequel fort il a depuis
<lb/> rendu et mis en l'obeissance du roy, et baillié la possession
<lb/> d'icellui à messire le viconte de Meaux et messire Guillaume
<lb/> Le Bouteillier dessus diz.
<lb/> COGNEUT avec ce, que, environ an et demi a, icellui
<lb/> conte d'Ermignac, par ses lettres closes, seellées de son
<lb/> seel, manda lui qui parle qu'il venist parler à lui au fort
<lb/> de Rodès, et lesqueles lettres lui furent apportées par
<lb/> Gaillart de Bessynes, seneschal de Rouergue; auquel
<lb/> mandement il qui parle ala audit lieu de Rodès, et là trouva
<lb/> ledit conte acompaignié dudit seneschal et de Gaillart de
<lb/> Wibarc, bourgois de Rodès, et d'autres chevaliers et
<lb/> escuïers. Lequel conte trait à part lui qui parle, et, en
<lb/> la presence d'iceulx seneschal et Gaillart, requist lui qui
<lb/> parle qu'il feust son homme, et lui feist serement de le
<pb n="200"/>
<lb/> servir contre tous qui pevent vivre et morir, et qui mal
<lb/> lui vouldroient faire et porter, excepté contre le roy
<lb/> d'Engleterre; et oultre, lui accorda et consenti qu'il peust
<lb/> faire son prouffit partout là où il porroit et sauroit, sauf
<lb/> en sa terre. Et afin qu'il lui tenist ses foy et serement, lui
<lb/> promist donner la ville et chastel de Saint-Geniers, soubz
<lb/> la riviere d'Oc; et tient que icellui fort fu baillié audit
<lb/> conte par le roy de France, ne scet la cause pourquoy,
<lb/> avec environ <num>IIJc</num> livres de rente appartenans et appendans
<lb/> audit chastel, et quatre mil frans en or comptant.
<lb/> Ouye la requeste duquel conte, et dons à lui fais par
<lb/> icellui, il qui parle fist le serement dessus dit audit conte;
<lb/> et, ce fait, par icellui conte ou ses gens lui fu baillée la
<lb/> possession et saisine des ville et chastel dessus diz et ses
<lb/> appartenances, et, avec ce, lui fu baillié en chevaux la
<lb/> value de mil frans; par lequel moyen il qui parle a servi
<lb/> ledit conte d'Ermignac ou voyage d'Arragon au mieulx
<lb/> qu'il a peu et sceu; et duquel voyage, pour ses gaiges et
<lb/> ceulx de sa compaignie, lui est deu par ledit conte d'Ermignac
<lb/> grant quantité d'argent, et afin d'estre de ce recompensé,
<lb/> il avoit fait edifier ledit Roc.
<lb/> COGNEUT aussi, sur ce requis, que par aucun des serviteurs
<lb/> du seigneur de Mont-Rodas, des noms desquieulx
<lb/> il n'est record, lui estant oudit fort du Roc de Vendas,
<lb/> lui ont esté bailliées et livrées, pour son argent, plusieurs
<lb/> espées et dagues, et, avec ce, lui ont promis en baillier
<lb/> toutes fois qu'il en vouldroit avoir pour son argent payant.
<lb/> Et dit que autre chose du fait d'entre les François et les
<lb/> Engloiz, ou aliances, il ne scet autre chose que dit a
<lb/> cy-dessus.
<lb/> DIT OULTRE, sur ce requis, que depuis le temps dessus
<lb/> dit qu'il se commença à armer et tenir le parti des Engleiz,
<lb/> il, par plusieurs foiz, en la compaignie de plusieurs
<pb n="201"/>
<lb/> Engleiz, de gens des pays d'Auvergne et de Limosin, a
<lb/> suy et frequenté routes de gens d'armes, et mené routes
<lb/> de gens par les fins et mettes du royaume de France,
<lb/> prins et aidié à prendre et espier les forteresses dessus
<lb/> dites, et aussi prins chevaliers, escuïers, gens de commun,
<lb/> beufs, vaches, moutons et tous vivres, en la terre du
<lb/> roy et en son royaume, rençonné et bouté et fait bouter
<lb/> feux en plusieurs lieux oudit royaume.
<lb/> APRèS lesqueles confessions ainsi faites par ledit Merigot,
<lb/> prisonnier, le mardi ensuivant, <num>XJe</num> jour dudit mois
<lb/> de juillet, l'an dessus dit, par devant <abbr>mons.</abbr> le prevost,
<lb/> presens nobles hommes messire Robert de Bethune, viconte
<lb/> de Meaux; messire Guillaume Le Bouteillier, messire
<lb/> Berart du Bois-Rogier, messire Jehan de Blaisy, chevaliers;
<lb/> maistres Guillaume Porel, Nicole de Buyencourt,
<lb/> conseillers du roy nostre sire en parlement; Dreue d'Ars,
<lb/> lieutenant dudit <abbr>mons.</abbr> le prevost; Andrieu Le Preux,
<lb/> procureur du roy nostre sire en Chastellet; Girart de La
<lb/> Haye, examinateur illec, et Guillaume Cochetart, notaire
<lb/> du roy nostre sire ou bailliage de Saint-Pere le Monstier;
<lb/> fu attaint et fait venir en jugement, sur les quarreaulx
<lb/> dudit Chastellet, le dessus dit prisonnier Merigot Marchez,
<lb/> lequel, sanz aucune force ou contrainte, et après
<lb/> ce qu'il ot juré aus sains Euvangiles de Dieu dire verité,
<lb/> continua et persevera ès confessions cy-dessus escriptes,
<lb/> par lui autresfois faites, lesqueles lui furent leues mot
<lb/> après autre, et afferma par serement les fais contenus en
<lb/> icelles, et tout ce qui cy-dessus est escript, par lui avoir
<lb/> esté fait, commis et perpetré, non cuidant aucune chose
<lb/> mesprendre ou offencer contre la magesté royal, esperant,
<lb/> comme dit est cy-dessus, que se le pays de Limosin, par
<lb/> le traittié de la paix que l'en espere qui se doit faire entre
<lb/> les deux roys, est rendu aus Engloiz ou au duc de Lenclastre,
<lb/> que tousjours il, par ce, demourast en sa bonne
<pb n="202"/>
<lb/> grace et amour; et s'il advenoit que ledit pays feust et
<lb/> demourast au roy de France, que tout ce qui par lui avoit
<lb/> esté fait lui seroit pardonné, remis et quittié par un chascun
<lb/> desdiz roys, et que, par ce moyen, il auroit sa paix
<lb/> et pourroit demourer seurement avec lequel que bon lui
<lb/> sembloit. Et neantmoins dit, sur ce requis, que plustost
<lb/> il eust prins et tenu le parti du roy d'Engleterre et ses
<lb/> aliez que celui du roy de France. Et ne voult autre chose
<lb/> cognoistre ou confesser, et, pour ce, fu fait remettre à
<lb/> part sur lesdiz quarreaux.
<lb/> ET, CE FAIT, par ledit <abbr>mons.</abbr> le prevost demandé fu
<lb/> ausdiz presens conseillers leurs advis et oppinions comment
<lb/> l'en avoit à proceder contre ledit Merigot, prisonnier,
<lb/> et s'il y avoit cause assez contre ledit Merigot par
<lb/> quoy l'en le deust justicier, et qu'il eust desservi mort, et
<lb/> aussi s'il avoit assez confessé et dit tout ce qu'il povoit
<lb/> savoir, pour le bien publique, du pays de Limosin et
<lb/> autres lieux voisins, à l'onneur du roy et au prouffit de
<lb/> son royaume. Tous lesquelx, veu que par iceulx chevaliers
<lb/> fu tesmoignié, et par leurs seremens, que au temps
<lb/> qu'ilz ont esté oudit pays de Limosin, ès frontieres dudit
<lb/> pays, pour deffendre icellui et resister à la male entreprinse
<lb/> dudit Merigot, Perrot Le Biernois et autres ses
<lb/> complices, et mesmement durant le temps qu'ilz ont esté
<lb/> et tenu siege au devant de lui à la Roche de Vendas,
<lb/> icellui Merigot tousjours a esté pourveu et avitaillié de
<lb/> vivres par aucunes gens du pays, dont ilz ne povoient
<lb/> savoir la verité ne en avoir la cognoissance, et qu'ilz
<lb/> esperent mieulx que autrement que par aucuns grans voisins
<lb/> dudit pays icellui Merigot fu et a esté visité, conforté,
<lb/> conseillié, prouveu et avitaillié de vivres et autres
<lb/> choses neccessaires pour le fait de la guerre, et à sa deffense
<lb/> contre eulx et ceulx de leur compaignie qui estoient
<lb/> audit siege, delibererent et furent d'oppinion que pour
<pb n="203"/>
<lb/> en savoir plus à plain par sa bouche les noms d'iceulx,
<lb/> avec les aliances, foy et promesses qu'il avoit à eulx, et
<lb/> des dons par lui à eulx fais, s'aucuns fais en avoit, et des
<lb/> autres crimes et deliz que faiz avoit, si comme il est voix
<lb/> et commune renommée oudit pays de Limosin que icellui
<lb/> prisonnier est chargé d'avoir tué et occiz de sa main plusieurs
<lb/> François, puis le temps desdites treves criées oudit
<lb/> pays, et d'avoir fait sauldre les François, ou aucuns
<lb/> de ceulx que prins avoit oudit Roc de Vendas ou val
<lb/> d'icelle Roche, par quoy ilz estoient murdriz et affolez,
<lb/> icellui Merigot feust une fois questionné, pour savoir
<lb/> qu'il vouldroit sur ce dire. Ausqueles oppinions ycellui
<lb/> <abbr>mons.</abbr> le prevost s'accorda, et ainsi le prononça.
<lb/> EN enterinant lequel jugement, ledit <abbr>mons.</abbr> le prevost
<lb/> fist venir par devant lui le dessus dit prisonnier Merigot
<lb/> Marchès, et, après plusieurs interrogatoires à lui faites
<lb/> sur la maniere des foy et serement, et aussi des aliances
<lb/> qu'il puet avoir et a à aucuns gens tenans le parti et bienveuillans
<lb/> du roy nostre sire, lequel ne voult autre chose
<lb/> cognoistre que dit est cy-dessus et escript; et, pour ce,
<lb/> fu despouillié tout nu, mis, lyé et estendu à la question
<lb/> de la coustepointe sur le petit tresteau; et, avant ce qu'il
<lb/> feust aucunement tiré, ne jetté eaue sur lui, requist instanment
<lb/> que l'en le meist jus d'icelle question, et il diroit
<lb/> verité. Si fu mis hors d'icelle question, et deslié, ledit
<lb/> Merigot, prisonnier, du commandement dudit <abbr>mons.</abbr> le
<lb/> prevost; et, en après ce qu'il ot esté au feu et se choffé,
<lb/> fu ramené en jugement sur les quarreaux dessus diz. Ouquel
<lb/> lieu, sanz aucune force ou contrainte de gehine,
<lb/> icellui prisonnier, après ce que de rechief il ot fait serement
<lb/> aus sains Euvangiles de Dieu dire verité de tout ce
<lb/> qu'il avoit fait, et aussi de tout ce qu'il en sauroit, supposé
<lb/> ores que l'en ne lui en demandast ou deist aucune
<lb/> chose; et, en perseverant et continuant ès autres confessions
<pb n="204"/>
<lb/> cy-dessus escriptes, par lui autrefois faites, et oultre
<lb/> et par-dessus icelles, cogneut et confessa que un nommé
<lb/> Jehannot Dordades, famillier et serviteur du conte Dalphin,
<lb/> lui a plusieurs fois vendu, baillié et livré haches,
<lb/> arbalestres, bacinez, espées et tous autres harnois de
<lb/> guerre, tant pour hommes que pour chevaux, desquieulx
<lb/> il a baillié l'argent audit Jehannot paravant les treves
<lb/> derrenieres et durant ces presentes treves.
<lb/> COGNEUT aussi que, sept ans a ou environ, ledit conte
<lb/> Dalphin, par unes lettres de sauf-conduit, envoya querre
<lb/> lui qui parle, et lui manda qu'il venist parler à lui en son
<lb/> hostel, à Arges en Auvergne; avecques lequel il qui parle,
<lb/> puis ledit temps, a continuelment, par chascun an une
<lb/> foiz, beu et mengié en son hostel. Et par lequel conte,
<lb/> afin que lui qui parle ne degastast sa terre, son pays et
<lb/> ses hommes, durant le temps dessus dit, et afin que les
<lb/> gens d'icellui pays peussent dire à tous qu'ilz feussent des
<lb/> patis composez et raençonnez audit Merigot, lui fu lors
<lb/> premierement, et depuis tousjours, par chascun an et par
<lb/> trois quartiers de l'an, à chascun d'iceulx quartiers, païé
<lb/> la somme de <num>XIIJxx</num> frans, une piece de cire, une piece de
<lb/> satin et douze aulnes de drap, d'une part; et pour la
<lb/> terre de Blaisve, estant oudit pays dudit conte Dalphin,
<lb/> et appartenant à une dame de religion, parente dudit
<lb/> conte Dalphin, il qui parle, par un chascun d'iceulx sept
<lb/> ans, a reçu par maniere de patis raençonné, et par la
<lb/> main dudit conte ou ses commis et deputez, soixante
<lb/> frans; parmi payant lesqueles raençons ou patis, il qui
<lb/> parle n'a aucune chose mesfait, prins, pillié, robé ou
<lb/> couru la terre dudit conte Dalphin, mais icelle lui a gardée
<lb/> à son povoir du mieux qu'il a peu et sceu.
<lb/> COGNEUT avec ce, il qui parle, que un pou paravant
<lb/> les sept ans dessus diz, à l'ayde d'aucuns ses gens et aliez,
<pb n="205"/>
<lb/> prindrent de fait le chastel de Marqueux, appartenant
<lb/> audit conte Dalphin, ouquel, si comme il fu lors dit, avoit
<lb/> bien, tant en joyaulx d'or, d'argent, reliques, or et argent
<lb/> monnoyé, comme autres utencilles et mesnaiges
<lb/> d'ostel, la value de <num>XXXm</num> livres ou plus. Tout lequel
<lb/> chastel, ensamble tous les biens qui dedens estoient, il
<lb/> qui parle delaissa audit conte, pour l'onneur de lui, parmy
<lb/> la somme de <num>IIIJm</num> frans en or comptant, qu'il en receupt,
<lb/> et deux courciers ou pris de <num>Vc</num> frans, <num>XXV</num> draps de soye,
<lb/> deux houppelandes nuefves fourrées d'escureux et <num>XX</num> mars
<lb/> en vaissele d'argent, que icellui conte lui envoya. Et partant,
<lb/> lui qui parle et ceulx de sa compaignie se departirent
<lb/> dudit fort et le rendirent audit conte ou ses gens,
<lb/> par la fourme et maniere que dit est cy-dessus. Et dit que
<lb/> tout ce qu'il a fait de mal contre le roy de France et son
<lb/> royaume, il a cogneu et confessé; et autre chose ne plus
<lb/> que dit est ne sauroit dire. Et, pour ce, fu fait remettre
<lb/> en la prison de laquele il avoit esté attaint.
<lb/> OYES lesqueles confessions d'icellui Merigot, prisonnier,
<lb/> et lesqueles furent leues mot après autre en l'an et
<lb/> jour dessus et derrenierement diz, et en la presence des
<lb/> conseilliers et assistens cy-dessus escrips et nommez, ledit
<lb/> <abbr>mons.</abbr> le prevost demanda à iceulx conseilliers dessus
<lb/> nommez qu'il leur sambloit bon d'estre fait dudit prisonnier,
<lb/> comment l'en avoit à proceder contre lui, se il seroit
<lb/> plus mis à question, et s'il avoit assez cogneu par
<lb/> quoy il deust estre condempnez à souffrir mort, et quele.
<lb/> Tous lesquieulx furent d'oppinion qu'il ne feust plus
<lb/> questionné, et que, attendu ce que il est nez du royaume
<lb/> de France, que ses feu pere et Mathi Marchez, escuïer,
<lb/> son frere, et autres ses amis, ont tous les jours de leurs
<lb/> vies tenu le parti du roy nostre sire et de son royaume,
<pb n="206"/>
<lb/> au veu et au sceu dudit Merigot, lequel ilz n'ont aucunement
<lb/> peu retraire à eulx, si comme icellui Mathe a
<lb/> rapporté et dit ausdiz chevaliers, qui ainsy le afferment
<lb/> par leurs seremens; que au temps qu'il se arma premierement,
<lb/> il estoit aagiez de <num>XV</num> à <num>XVJ</num> ans, et, par ce, povoit
<lb/> bien <supplied resp="#editor">avoir</supplied> advis et conseil à sondit feu pere, à son
<lb/> frere, et à ses oncles et autres parens et amis estans et
<lb/> demourans oudit pays de Lymosin, et bienveuillans du
<lb/> roy nostredit seigneur, s'il eust bien fait ou non de tenir
<lb/> le parti d'iceulx Engloiz; que, par sadite confession, il a
<lb/> moult de fois esté en sa possibilité de soy traire devers le
<lb/> roy et tenir son parti, s'il eust voulu; mesmement que,
<lb/> par sa confession, il a mené routes de gens d'armes et
<lb/> esté le chief d'eulx; ce aussi qu'il cognoist et advoue à
<lb/> tenir de l'evesque de Limoges tout ce de terre, rente et
<lb/> revenue qui lui eschei par la mort de sondit feu pere,
<lb/> lequel evesque tient nuement en foy du roy nostre sire;
<lb/> les chevauchées, armées, roberies et larrecins, feux boutez,
<lb/> prinses de gens tenans le parti du roy nostre sire et
<lb/> de son royaume, et des prinses de villes et de chasteaulx;
<lb/> que par sa confession appert qu'il a conquestés, avant
<lb/> icelles treves entre les deux roys et durant icelles treves,
<lb/> plusieurs forteresses, et aucunes desqueles, qui estoient
<lb/> lors siennes, il a delessiées; ce aussi que, durant icelles
<lb/> treves, et oultre et par-dessus les deffences et commandemens
<lb/> à lui fais, tant par le roy nostre sire ou ses gens,
<lb/> commiz et deputez, comme par le roy d'Engleterre et
<lb/> ses commis, il a edifié, emparé et fait fort le Roc de Vendas,
<lb/> et lequel, contre leur voulenté, il a detenu et fait
<lb/> guerre contre iceulx et le pays d'environ; les rebellions
<lb/> et desobeissances par lui faites et commises contre lesdiz
<lb/> roys de France et d'Engleterre, pilleries, roberies et depredacions
<lb/> que faites a par sa force et oultrage, sanz
<lb/> cause et raison, contre le roy nostre sire et ses subgets;
<lb/> que audit prisonnier, qui n'est pas chief de guerre, le roy
<pb n="207"/>
<lb/> n'a aucune guerre formele ou deffiances precedans, mais
<lb/> par maniere de traïson veult prendre, exiger et lever en
<lb/> son royaume patis et raençons, comme desjà a fais depuis
<lb/> le temps d'icelles treves criées, et pendant ce que les
<lb/> chevaliers dessus diz pour le roy nostredit seigneur ont
<lb/> mis le siege au-devant de lui, lequel à force il a rendu
<lb/> au roy ou ses commis, comme dit est; et que jà soit ce
<lb/> qu'il n'eust aucun retrait oudit pays, toutesvoyes chascun
<lb/> jour il couroit raençonner, pilloit, buvoit, mengoit et se
<lb/> gouvernoit, lui et ses gens et aliez, sur le roy nostredit
<lb/> seigneur et ses hommes et subgets; attendu aussi les perseveracions
<lb/> et continuacions des crimes, excez, aguez
<lb/> appensez et autres deliz cy-dessus escrips, faiz par ledit
<lb/> prisonnier, esquelz il, de son povoir vouloit perseverer,
<lb/> le serement aussi par lui fait ausdiz duc de Lenclastre et
<lb/> conte d'Ermignac, l'affection singuliere qu'il avoit à
<lb/> yceulx contre le roy de France nostre sire, qui est droiturier
<lb/> seigneur et naturel, et dequel terre et royaume il
<lb/> est nez et subget; consideré aussi l'aage que ledit prisonnier
<lb/> avoit au temps qu'il dist qu'il fu baillié à servir un
<lb/> Engleiz; lesqueles choses et chascune d'icelles il a faites
<lb/> contre le bien publique et utilité du roy nostre sire; delibererent
<lb/> et furent d'oppinion qu'il estoit très-fort traitre
<lb/> dudit seigneur et de son royaume, et un très-fort larron,
<lb/> murdrier et bouteur de feux, et que, comme tel, il avoit
<pb n="208"/>
<lb/> desservi à estre excecuté solempnelment, pour ce qu'il
<lb/> est nobles homs et de noble ligniée; et afin qu'il en soit
<lb/> perpetuel memoire, et que tous autres y preignent exemple,
<lb/> en la maniere qui ensuit, c'est assavoir: que icellui
<lb/> Merigot, prisonnier, soit trainé sur une claye, comme
<lb/> gentilhomme, et, en après, assis en hault sur un haiz mis
<lb/> au travers des paumeles d'une charrete, et que, à trompes
<lb/> cornans, il soit menez tant ès hales de Paris comme
<lb/> aillieurs, aus notables portes de la ville de Paris, et esqueles
<lb/> hales icellui Merigot feust decapité, et la teste mise
<lb/> au bout d'une lance sur l'eschaffaut; en après les quatre
<lb/> membres d'icellui pendus aus quatre portes d'icelle ville
<lb/> de Paris, et le corps dudit Merigot pendu à la justice du
<lb/> roy nostredit seigneur, à Paris.
<lb/> VEU lequel present procès, et ouyes icelles oppinions,
<lb/> ledit <abbr>mons.</abbr> le prevost condempna icellui Merigot, prisonnier,
<lb/> à estre excecuté par la maniere que dit est, ou
<lb/> jour de demain, heure deue et competente.
<lb/> OUQUEL jour de demain, qui fu le mercredi <num>XIJe</num> jour
<lb/> dudit mois de juillet, l'an dessus dit, par devant <abbr>mons.</abbr> le
<lb/> prevost, presens les dessus diz viconte de Meaux, messire
<lb/> Guillaume Le Bouteillier, maistres Guillaume Porel et
<lb/> Robert Broisset, conseilliers du roy nostre sire en parlement;
<lb/> Beraut Brisson, esleu à Paris sur le fait des aydes;
<lb/> Jehan Truquan et Dreux d'Ars, lieuxtenans dudit <abbr>mons.</abbr>
<lb/> le prevost, et Hutin de Ruit, examinateur de par le roy
<lb/> nostre sire ou Chastellet de Paris; fu attaint et fait venir
<lb/> en jugement, sur les quarreaux dudit Chastellet, le dessus
<lb/> dit prisonnier Merigot Marchez, lequel, après ce qu'il
<lb/> ot juré aus sains Euvangiles de Dieu dire verité des
<lb/> choses qui lui seroient demandées, oultre et par-dessus
<lb/> ce que confessé a cy-dessus, dist et afferma par son serement,
<lb/> et requis par ledit <abbr>mons.</abbr> le prevost de dire queles
<pb n="209"/>
<lb/> paccions, fois, loyaltez, promesses, seurté, accointance
<lb/> et affinité il a aus chevaliers et escuïers par lui offers, et
<lb/> dit et soy fait fort qu'ilz caucionneront et plegeront ycellui
<lb/> Merigot corps pour corps et avoir pour avoir, de
<lb/> tenir fermement et acomplir les offres et promesses par
<lb/> lui faites, contenues et desclairées ès articles cy-dessus
<lb/> escrips; que à iceulx chevaliers et escuïers par lui nommez,
<lb/> en la fourme et maniere que escrips sont, il n'a
<lb/> aucunes paccions, foy baillée ou promesses quelconques,
<lb/> par quoy il se asseure en eulx de le plegier des offres et
<lb/> promesses par lui faittes, mais seulement se asseure et affie
<lb/> en yceulx, pour ce que la plus grant et saine partie d'iceus
<lb/> sont, li uns son frère, les autres ses oncles, serourges,
<lb/> cousins germains, remués de germain, et autres amis en
<lb/> mendre degré de ligne de lui qui parle, et de Marie, sa
<lb/> femme et espouse, senz ce que oncques il requist iceulx
<lb/> ou aucun d'eulx de le plesgier par quelque maniere que
<lb/> ce feust, ne aussi, alors qu'il estoit demourant au pays,
<lb/> il ne pensoit point d'avoir à faire ou besoignier d'aucun
<lb/> plesge, et ne cuidast en nul jour de sa vie venir à l'estat
<lb/> et fin où il est de present.
<lb/> ITEM, fu ycellui Merigot requis par ledit <abbr>mons.</abbr> le prevost
<lb/> qu'il enseignast et deist quele chevance il avoit, et
<lb/> où elle estoit, et que le roy avoit voulu et ordonné que
<lb/> sur ses biens, pourveu qu'il enseignast iceulx et deist la
<lb/> verité là où ilz estoient, il feist de sesdiz biens tel testament
<lb/> que bon lui sembleroit. Lequel Merigot, après ce
<pb n="210"/>
<lb/> qu'il ot juré de rechief aus sains Euvangiles de Dieu qu'il
<lb/> diroit verité, dist et afferma par son serement que en sa
<lb/> possession, ne de sa femme aussi, il ne scet denier ne maille
<lb/> en argent comptant, et qu'il ne sauroit où prendre, ne
<lb/> faire prendre, ne enseignier argent ne chevance qu'il eust
<lb/> pour faire testament, et que s'il en faisoit aucun, si ne le
<lb/> sauroit-il de quoy le faire et acomplir, jà soit ce qu'il ait
<lb/> assez de biens montans à la somme de <num>VIIJ</num> ou <num>IX</num> mil frans,
<lb/> tant en or comme en vaisselle d'argent et en joyaux, lesquieulx
<lb/> il seul a mis et mucez si secrettement, et en plusieurs
<lb/> lieux et places divers, que nul autre personne que
<lb/> lui qui parle ne le sauroit où prendre, ne trouver iceulx.
<lb/> Et lesquieulx ses biens il qui parle, c'est assavoir environ
<lb/> de cinq à six mil frans, tant en escuz que en frans, il
<lb/> qui parle a mucez et mis en petiz coffrez ferrez ès riviere
<lb/> de Venves, près d'Archez, à une lieue au-dessus
<lb/> d'icelle ville et de ladite riviere, du costé de devers le
<lb/> pays d'Auvergne. Et ne les sauroit autrement enseignier,
<lb/> parce qu'il n'y a mis aucun merc à l'endroit, et aussi que
<lb/> le cours d'icelle riviere va et court par-dessus iceulx
<lb/> coffres.
<lb/> Dit avec ce, que dedens icelle riviere, et aussi près et
<lb/> sur les rivages d'icelle, il a mucé et bouté, tant en plaz,
<lb/> escueles, couppes couvertes, cuilliers et aiguieres d'argent,
<lb/> compris en ce environ <num>LX</num> ou <num>LXX</num> mars d'argent; et
<lb/> que il qui parle laissa par devers sa femme, quant il parti
<lb/> derrenierement d'elle, environ <num>IIJc</num> et <num>LXX</num> mars de vaissele
<lb/> d'argent, toute laquele il a telement mucée, que nul que
<pb n="211"/>
<lb/> lui <supplied resp="#editor">qui</supplied> parle ne le pourroit ou sauroit trouver, comme
<lb/> dit a de l'or et argent par lui mis en sesdiz coffres.
<lb/> COGNEUT aussi avoir baillié, deux ans a ou environ,
<lb/> en gaiges au bastart de Moyerart, un drageoir pesant
<lb/> <num>XXIJ</num> mars d'argent, et quatre tasses d'argent pesans cinq
<lb/> mars ou environ, sur laquele vaissele il a emprumpté dudit
<lb/> bastart la somme de <num>C</num> frans.
<lb/> ITEM, avoir engaigé, un an a ou environ, à Bouisson
<lb/> de Lescluse, <num>LIJ</num> mars de vaissele d'argent en plas et un
<lb/> bacin à laver mains, tout d'argent, pour la somme de
<lb/> <num>XVIJ</num> frans à lui prestez par icellui Buisson.
<lb/> ITEM, avoir emprumpté, sur unes bouteilles d'argent
<lb/> pesant <num>IX</num> mars, quatre pintes et un gobelet d'argent pesans
<lb/> onze mars, par lui bailliés à Perrigot du Moulin, en gaiges
<lb/> de <num>VIJxx</num> frans, à lui prestez à son besoing, puis trois
<lb/> quars d'an ençà.
<lb/> ITEM, puis un an a ou environ, avoir baillées à un
<lb/> Engleiz nommé Paignas, <num>IIJ</num> escueles d'argent pesans six
<lb/> mars ou environ, pour la somme de <num>XXX</num> frans à lui prestez
<lb/> à son besoing par ledit Paignas.
<lb/> ITEM, cogneut que, an et demi a ou environ, il qui
<lb/> parle bailla à un nommé Chapito, demourant à Seignes,
<lb/> marchant françois, un chappel à bacinet couvert de perles,
<lb/> qui bien vault la somme de <num>IJc</num> frans, sur lequel gaige icellui
<lb/> marchant lui a baillié et livré certaine quantité de
<lb/> draps, dont il n'est record quele somme ce puet monter,
<lb/> et s'en atent de tout ce qu'il lui puet devoir à cause de
<pb n="212"/>
<lb/> ce et sur icellui gaige, à la voulenté et conscience dudit
<lb/> marchant.
<lb/> DIT avec ce, que par devers sa femme sera trouvé par
<lb/> escript en un memoire tout l'argent par lui presté tant aux
<lb/> Angleiz comme aux François.
<lb/> COGNEUT aussi que, au commencement du voyage par
<lb/> lui fait ou service du conte d'Ermignac pour aler ou pays
<lb/> d'Arragon, il presta à messire Aubert de Montvert
<lb/> <num>VIIJc</num> frans en or, pour le aidier à acomplir ledit voyage,
<lb/> et desquelx il qui parle tient en sa conscience que ledit
<lb/> messire Aubert a bien desservi et gaignié la somme de
<lb/> <num>VJc</num> frans; et ainsi lui est deu par icellui messire Aubert
<lb/> environ deux cens frans.
<lb/> ITEM, cogneut avoir baillié à Berart de La Todie, qui
<lb/> est de la garnison de Chalucet, un chapperon de perles
<lb/> où il a <num>IX</num> fermaux d'or à perles et à pierre, un colier de
<lb/> perles, un chappel de perles qui vaut bien <num>Vc</num> frans; et
<lb/> sont toutes ces choses baillées en gaige audit Berart pour
<lb/> la somme de <num>Vc</num> frans, à lui prestés à son besoing.
<lb/> ET dit, sur ce requis, que il ne scet aucuns autres
<lb/> biens qui lui competent ou appartiengnent que ceulx
<lb/> cy-dessus escrips, par lui enseigniez et desinez; et ne les
<lb/> sauroit autrement enseignier que dit a cy-dessus.
<lb/> APRèS lesqueles choses ainsi faites, ledit <abbr>mons.</abbr> le prevost,
<lb/> en la presence des conseilliers dessus nommez, et
<pb n="213"/>
<lb/> oudit jour d'uy <num>XIJe</num> jour dudit mois de juillet, l'an dessus
<lb/> dit, dist et prononça, en la presence dudit Merigot, prisonnier,
<lb/> le jugement ou jour d'yer contre icellui prisonnier
<lb/> conseillié. Et atant fu icellui Merigot mené à son
<lb/> derrenier tourment, et ledit jugement excecuté; et illec
<lb/> fina ses derreniers jours.
<lb/> <abbr>AL.</abbr> CACHEMARéE.
</p>
</div>
<div>
<head>JEHANNIN DROUET.</head>
<p>
<lb/> L'AN MIL <num>CCC</num> QUATREVINS ET ONZE, le jeudi <num>IIJe</num> jour
<lb/> d'aoust, par devant maistre Jehan Truquan, lieutenant
<lb/> de <abbr>mons.</abbr> le prevost de Paris, en la presence de
<lb/> maistres Miles de Rouvroy, Jehan Fouquere, examinateurs,
<lb/> et Jehan Maugier, notaire du roy ou Chastellet de
<lb/> Paris, fu attaint et admené Jehannin Drouet, tixerrant,
<lb/> prisonnier oudit Chastellet, pour souspeçon qu'il n'eust
<lb/> mal prins et emblé une çainture ferrée d'argent, une
<lb/> bourse de soye à petiz boutons d'argent du pris de <num>XXVIIJ</num> <abbr>s.</abbr>
<lb/> parisis, une autre petite çainture d'argent, deux bourses de
<lb/> soye, deux espingliers, une çainture de fer et un coustel,
<lb/> du pris de <num>XIIIJ</num> <abbr>s.</abbr> parisis, tout à usaige de femme; un
<lb/> petit livret, un mantel, un chapperon sangle de violete
<lb/> morée et une petite croix d'argent doré; desquelles choses
<lb/> il fu trouvé saisi en la rue des Juifs, à Paris.
<lb/> Lequel prisonnier, examiné et interrogué par serement
<lb/> en jugement sur les quarreaux oudit Chastellet, tant sur
<lb/> ce que dit est comme sur son estat et gouvernement,
<lb/> cogneut et confessa que il avoit esté et fu né en la ville
<pb n="214"/>
<lb/> de Troyes en Champaigne, et que de present il estoit
<lb/> aagié de <num>XXVIIJ</num> ans ou environ, et estoit tixerrant et marié
<lb/> en ladite ville, de laquele il s'estoit partiz depuis quatre
<lb/> jours ou environ, en entencion de venir à Paris pour soy
<lb/> esbatre et savoir s'il pourroit trouver maistre pour ouvrer
<lb/> de sondit mestier de tixerrant.
<lb/> Et dit que, au partir de ladite ville de Troyes, il n'avoit
<lb/> que <num>VIIJ</num> <abbr>s.</abbr> <abbr>par.</abbr> . Et pour soy aidier à faire ses despens en
<lb/> venant de ladite ville à Paris, lui furent baillées, par sa
<lb/> femme et sa suer, lesdites bourses, çaintures et livret,
<lb/> et la croix d'argent il avoit achatée, lui arrivé à Paris,
<lb/> c'est assavoir hier sur le soir, à un orfevre demourant devant
<lb/> le Palais, en gaige de laquele croix il avoit baillié
<lb/> audit orfevre un chapperon noir; et le manteau dessus
<lb/> dit il avoit acheté, demi-an avoit ou environ, et samblablement
<lb/> ledit chapperon, en ladite ville de Troyes,
<lb/> la somme de cinquante souls <abbr>par.</abbr> . Et pour ce que ledit
<lb/> prisonnier avoit une de ses oreilles coppée, lui fu requis
<lb/> et demandé qui icelle lui avoit coppée; lequel dist et
<lb/> respondi que un homme d'armes qu'il servoit ou pays
<lb/> de Limosin, en la compaignie de <abbr>mons.</abbr> le mareschal
<lb/> de Sancerre, lui coppa laditte oreille devant le chastel
<lb/> de Penaudon, pour ce, si comme sondit maistre disoit,
<lb/> qu'il lui avoit emblé aucuns de ses biens oudit pays
<lb/> de Limosin, jà soit ce qu'il n'en feust riens. Et dist
<lb/> que tele estoit la verité des choses dessus dites, et non
<lb/> autrement.
<lb/> APRèS laquele confession ainsi faite par ledit Drouet,
<lb/> prisonnier, pour ce que grant presumpcion estoit contre
<lb/> lui qu'il n'eust lesdites choses emblées, consideré son
<lb/> gouvernement, l'estat de sa personne, les bourses et çaintures
<lb/> qui estoient non pareilles, et qu'il n'estoit pas à
<lb/> presumer que sadite femme et seur les lui eussent baillées
<lb/> pour venir à Paris demourer, les variacions par lui sur
<pb n="215"/>
<lb/> ce faites, et ce qu'il avoit l'oreille coppée, fu, par ledit
<lb/> lieutenant, demandé aus dessus nommez presens leurs
<lb/> advis et oppinions qu'il estoit bon de faire dudit prisonnier,
<lb/> lesquieulx dirent que, consideré ce que dit est, l'en
<lb/> ne le povoit espargnier qu'il ne feust mis à question, pour
<lb/> savoir par sa bouche la verité où il avoit prinses les choses
<lb/> dessus dites et aussi de ses autres fais. Lesquelx oppinions
<lb/> oïz, il fu ad ce condempné par ledit lieutenant.
<lb/> L'AN et le jour dessus diz, en enterinant ledit jugement,
<lb/> pour ce que ledit prisonnier ne voult autre chose cognoistre
<lb/> oultre ce que dessus est dit, lui sur ce requis et
<lb/> interrogué, icellui prisonnier fu mis à question, en laquele
<lb/> il cogneut et confessa que, pour ce qu'il estoit parent
<lb/> et avoit acoustumé d'aler et repairier avecques et
<lb/> en l'ostel d'un appellé Guillemin Jacob, cordouennier,
<lb/> demourant à Troyes, près de la Magdalene, icellui prisonnier
<lb/> saichant les gens dudit hostel estre hors d'icellui,
<lb/> environ <num>XV</num> jours a, un jour de mercredi matin, entra
<lb/> oudit hostel, monta en une chambre par hault, en laquelle
<lb/> avoit un coffre, lequel il rompi à l'ayde d'un petit
<lb/> de fer, et en icellui print et embla la croix, bourses et
<lb/> çaintures dont il fu trouvé saisi.
<lb/> Item, confessa que paravant ce, à un jour de mercredi,
<lb/> environ heure de vespres, il print et embla, en
<lb/> l'ostel d'un cousturier nommé Drouet, demourant en
<lb/> ladite ville, les mantel et chapperon dont il fu samblablement
<lb/> trouvé saisi. Et dit que autre chose il n'avoit
<lb/> mesfait.
<lb/> Après laquele confession ainsi faite, pour ce que ledit
<lb/> prisonnier ne voult autre chose confesser, fu de rechief
<lb/> lyé à la question, en laquele, sanz autre contrainte, il
<lb/> cogneut et confessa que puis demi-an ençà, lui, Guillemin
<lb/> Drouet, son frere, demourant à la Magdalene, en
<lb/> ladite ville de Troyes, et un appellé Jehannin, cordouennier,
<pb n="216"/>
<lb/> homme marié, demourant à Saint-Estienne de Meleun,
<lb/> aagé de <num>XXIJ</num> ans ou environ, en venant eulx trois
<lb/> ensamble de la ville de Meleun en la ville de Nangis,
<lb/> trouverent en leur chemin, environ heure de prime, un
<lb/> homme que ilz ne cognoissoient, auquel homme ilz demanderent
<lb/> de l'argent, lequel fu refusant de leur en bailler;
<lb/> pour lequel reffus ilz lui donnerent et frapperent,
<lb/> c'est assavoir: ledit prisonnier et sondit frere chascun un
<lb/> coup de baston, et ledit cordouennier un coup de coustel;
<lb/> pour lesqueles batures ledit homme mouru en la place.
<lb/> Et sur icellui trouverent deux frans en or et deux frans
<lb/> en menue monnoye, et leisserent sa robe, pour ce que
<lb/> elle ne valoit riens.
<lb/> LE SAMEDI ensuivant, <num>Ve</num> jour dudit mois d'aoust, par
<lb/> devant <abbr>mons.</abbr> le prevost, en la presence de maistres Jehan
<lb/> Truquan et Dreue d'Ars, ses lieuxtenans; Andry Le Preux,
<lb/> procureur du roy; Jaques du Bois, advocat; Jehan de
<lb/> Tuillieres, Ernoul de Villiers, Gieffroy Le Goibe, Jehan
<lb/> Fouquere, examinateurs, et Jehan Delcy; fu attaint et
<lb/> admené en jugement sur les quarreaux ledit Jehannin
<lb/> Drouet, prisonnier, auquel fu leue et recitée sa confession
<lb/> cy-dessus escripte, en laquelle il continua et persevera en
<lb/> tant que touche la croix d'argent et mantel et le chapperon;
<lb/> et en tant que touche le fait de l'omme qui fu tué,
<lb/> il nya pleinement et absolument ledit fait, et que par la
<lb/> force de la gehine il l'avoit confessé; et quant aus bourses
<lb/> et çaintures dont cy-dessus est faite mencion, il dist et
<lb/> confessa que, quelque chose qu'il eust paravant dit et
<lb/> confessé desdites bourses et çaintures, verité estoit et est
<lb/> que, demain aura <num>XV</num> jours, de jour, il seul print et embla
<lb/> la grant çainture d'argent, une paire de gans, une bourse
<lb/> et un espinglier, en l'ostel d'un cordouennier, tavernier,
<lb/> demourant en ladite ville de Troyes, lequel cordouennier
<lb/> il ne cognoissoit ne ne cognoist. Et dit que alors oudit
<pb n="217"/>
<lb/> hostel il n'avoit homme ne femme que la chamberiere
<lb/> dudit hostel, qui dormoit.
<lb/> ITEM, confessa que la petite sainture d'argent, la çainture
<lb/> de fer, les deux autres bourses et espinglier, le livre
<lb/> et le coustel, il seul print et embla, de jour, en l'ostel de sa
<lb/> seur, femme Guillemin Martin, demourant à Prese, près
<lb/> de Troyes; lesqueles choses estoient en un coffre duquel
<lb/> il portoit les clefs. Et dit que alors n'y avoit oudit hostel
<lb/> homme ne femme que un sien nepveu, filz de sadite seur.
<lb/> Item, cognut et confessa, oultre ce que dessus est dit,
<lb/> que en ceste presente sepmaine, en l'ostel du chauderonnier
<lb/> demourant soubz les pilliers, ès halles, ouquel il
<lb/> avoit esté logié, il entra par une luquerne en une chambre
<lb/> dudit hostel, et illec print et embla une courte houppelande
<lb/> de drap pers doublé de boucassin, et un pourpoint,
<lb/> qu'il vendi <num>X</num> <abbr>s.</abbr> <abbr>par.</abbr> oultre Petit-Pont. Print aussi
<lb/> et embla, oudit hostel, unes chauces et un chapperon
<lb/> vermail, qu'il vendi <num>VJ</num> <abbr>s.</abbr> ès hales de Paris. Et atant fu
<lb/> renvoïé en sa prison.
<lb/> CE JOUR de samedi, par devant <abbr>mons.</abbr> le prevost, en
<lb/> la presence de maistres Jehan Truquan et Dreue d'Ars,
<lb/> ses lieuxtenans; Andry Le Preux, procureur du roy;
<lb/> Jaques du Bois, advocat; Jehan de Tuillieres, Gieffroy
<lb/> Le Goibe, Jehan Fouquere, examinateurs, et Pierre de
<lb/> Fresnes, clerc de la prevosté de Paris; fu de rechief attaint
<lb/> et admené ledit Jehannin Drouet, prisonnier, auquel fu
<lb/> dit, par ledit <abbr>mons.</abbr> le prevost, que de la maniere et comment
<lb/> il et ses compaignons avoient tué et occis l'omme
<lb/> dont cy-dessus est faite mencion, et aussi de ses autres
<lb/> mesfaiz et larrecins, il deist pleinement la verité. Lequel
<lb/> prisonnier dist et respondi que dudit murdre il ne savoit
<pb n="218"/>
<lb/> rien, et que ce qu'il en avoit dit et confessé avoit esté et
<lb/> fu pour la crainte de la question, et que aussi plus, ne
<lb/> autre chose oultre ce que dessus avoit dit et confessé, il
<lb/> n'avoit mesfait, si comme il disoit. En laquelle il continua
<lb/> et persevera, et icelle afferma estre vraye. Et, ce fait,
<lb/> par ledit <abbr>mons.</abbr> le prevost demandé fu aus dessus nommez
<lb/> leurs oppinions et advis. Tous lesquieulx dirent que ledit
<lb/> prisonnier estoit larron, veue sa confession, et furent
<lb/> d'oppinion, sauf ledit Fouquere, qu'il feust pendu comme
<lb/> tel, et que l'en ne l'en povoit espargnier. Lesquieulx
<lb/> oppinions oyz et veu ce present procès, ledit Jehannin
<lb/> Drouet fu ad ce condempné par ledit <abbr>mons.</abbr> le prevost.
<lb/> APRèS laquele condempnation ainsi faite par ledit <abbr>mons.</abbr>
<lb/> le prevost contre ledit Jehannin Drouet, prisonnier, icellui
<lb/> Jehannin, par devant lui, en la presence des dessus
<lb/> nommez, et en soy corrigant et amendant des autres confessions
<lb/> par lui faites, et nonobstant icelles, cogneut et
<lb/> confessa que, en la ville de Bouleurre, assez près de
<lb/> la Chappelle de Crecy en Brie, vendredi derrenierement
<lb/> passé ot <num>XV</num> jours, ala par derrieres à l'uys d'une
<lb/> taverne où l'en vendoit vin en icelle ville, lequel huys,
<lb/> qui n'estoit fermé que à une cheville de bois, il hurta et
<lb/> eslocha tant et telement qu'il entra dedens icellui hostel,
<lb/> ouquel, pour ce qu'il n'y trouva aucune personne en
<lb/> icellui, il ala en une chambre dudit hostel, en laquelle il
<lb/> trouva un coffre ouvert, ouquel il print un mantel court
<lb/> sengle, de drap brun, et une houpelande courte de pareil
<lb/> drap, tout à usaige d'omme; deux chapperons, n'est record
<lb/> de quelle couleur, la petite çainture ferrée d'argent
<lb/> à usaige d'enfant, une bourse à ymages, un baston de fer,
<pb n="219"/>
<lb/> par lui mis en gaige au Gros tournois, à la porte Baudet;
<lb/> deux plotons à enfans, unes Heures ou livret couvert de
<lb/> soye, une bourse de soye à femme et une autre petite
<lb/> bourse à usaige d'omme, tout de soye, avec un coustel
<lb/> à deux viroles d'argent, et deux brayes; de toutes lesqueles
<lb/> choses il fu trouvé saisi, et lesqueles et chascune
<lb/> d'icelles, suaf lesdiz deux chapperons, lui furent monstrez
<lb/> en nostre presence, avec une houpelande courte, rouge,
<lb/> et à usaige d'omme, doublée de noir, laquele il deposant,
<lb/> ou jour qu'il fu emprisonné, il donna pour Dieu à un
<lb/> compaignon qu'il ne cognoist, qui estoit mal vestu.
<lb/> Item, cogneut que en ycellui temps mesmes, en venant
<lb/> de Provins à Crecy, et à sept lieues par deçà ledit lieu
<lb/> de Crecy, il, en passant par un vilaige, veant que en
<lb/> une taverne où l'en vendoit vin n'avoit aucune personne
<lb/> qui gardast icelle, et que l'uys estoit ouvert, tempté de
<lb/> l'ennemi, monta par une fenestre oudit hostel, environ
<lb/> heure de prime, et illec, en la chambre dudit hoste, qu'il
<lb/> trouva ouverte, il mal print et embla la grant bourse à
<lb/> rosettes et la sainture ferrée de fer dont il a esté trouvé
<lb/> saisi, avec un fromaige par lui prins oudit hostel, et en
<lb/> laquelle bourse avoit <num>VJ</num> <abbr>s.</abbr>, et aussi un petit coustel à usaige
<lb/> de femme, dont il a esté trouvé saisi, comme dit est.
<lb/> Cogneut, avec ce, avoir entré en un villaige que l'en
<lb/> dit Montigny, puis <num>XV</num> jours a ou environ, ainsi comme
<lb/> à heure de vespres, et entré en l'ostel d'un homme d'icelle
<lb/> ville par derriere, par une fenestre qu'il trouva ouverte,
<lb/> ouquel hostel, et en la chambre dudit hoste, il print une
<lb/> mauvaise petite çainture à usaige de femme, dont il a
<lb/> este trouvé saisi, sanz ce qu'il y prenist autre chose quelconques,
<lb/> jà soit ce qu'il y trouvast du linge très-grant
<lb/> quantité.
<lb/> Cogneut aussi que, <num>IIJ</num> ans a ou environ, autrement du
<lb/> temps ne du jour n'est record, il, de jour, entra par derriere,
<lb/> par une fenestre, en l'ostel d'un homme dont il ne
<pb n="220"/>
<lb/> scet le nom, demourant a Troyes, ouquel hostel il trouva
<lb/> un mantel sengle de drap pers, assez long, à usaige
<lb/> d'omme, qui pendoit à une perche, lequel il appliqua à
<lb/> son usaige, et icellui a vestu tant qu'il a peu et qu'il a
<lb/> esté d'aucune valeur.
<lb/> Item, cogneut que, un an a ou environ, il, de jour,
<lb/> environ heure de midi, estant en la ville de Chaalons,
<lb/> monta et entra en l'ostel et estable aus chevaulx d'un
<lb/> homme demourant en icelle ville, dont il ne scet le nom,
<lb/> et illec, sanz ce qu'il trouvast aucune personne oudit
<lb/> hostel ou estable, print unes besaces qu'il trouva, esqueles
<lb/> avoit trois aulnes de drap gris, dont il fist faire une houpelande
<lb/> qu'il a usée; et, avec ce, print oudit hostel deux
<lb/> fromaiges et ne scet jusques à quel nombre d'oeufs, qu'il
<lb/> emporta avec soy.
<lb/> Item, cogneut que, puis un an a ou environ, il, de
<lb/> jour, mal print et embla en ladite ville de Troyes, en
<lb/> l'ostel de Guillemin Drouet, son frere, une fourche de
<lb/> fer avec un hoeau, par lui venduz, en icelle ville,
<lb/> <num>XIJ</num> <abbr>d.</abbr> <abbr>par.</abbr> .
<lb/> Cogneut aussi que oudit temps, en icelle ville de Troyes,
<lb/> en un hostel assez près de la porte Saint-Jehan, il entra
<lb/> en icellui par le pressouir dudit hostel, qu'il trouva ouvert,
<lb/> ouquel il mal print, en la sale dudit hostel, unes
<lb/> patenostres à usaige de femme, qu'il vendi illec la somme
<lb/> de <num>IIIJ</num> <abbr>s.</abbr> <abbr>paris.</abbr> . Et semblablement, en icellui temps mesmes,
<lb/> un ou deux jours ensuivans ce que dit est, et lui estant
<lb/> logié en une hostelerie en ladite ville de Troyes, avoir
<lb/> prins de nuit, oudit hostel, les patenostres de la dame
<lb/> d'icellui hostel, avec une barrete à usaige d'omme, par
<lb/> lui venduz, en icelle ville de Troyes, la somme de <num>IIIJ</num> <abbr>s.</abbr>
<lb/> <abbr>par.</abbr> . Et autre chose, ne plus, ne voult cognoistre ne
<lb/> confesser.
<lb/> ET, POUR CE, en enterinant icellui jugement, ledit
<pb n="221"/>
<lb/> Jehannin Drouet fu mené à son derrenier tourment, ouquel
<lb/> lieu il continua et persevera ès confessions cy-dessus
<lb/> escriptes, par lui faites, et ne voult plus ne autre chose
<lb/> cognoistre en son prejudice. Et, ce fait, icelli prisonnier
<lb/> en cest estat fina ses derreniers jours.
<lb/> TOUS lesquelx biens prins en ladite ville de Bouleurre
<lb/> ont aujourd'ui, <num>XIXe</num> jour d'aoust mil <num>CCC</num> quatre-vins et
<lb/> onze, esté rendus et restituez à Colin Blanchet, arpenteur,
<lb/> demourant en icelle ville, enquel hostel ilz avoient
<lb/> esté prins, si comme par maistre Jehan Truquan, lieutenant
<lb/> de <abbr>mons.</abbr> le prevost, a, ou jour dessus dit, esté rapporté
<lb/> et dit; et les autres à ceulx à qui ilz appartenoient,
<lb/> si comme par leurs quittances puet apparoir.
<lb/> Et n'avoit aucuns biens autres.
<lb/> <abbr>AL.</abbr> CACHEMARéE.
</p>
</div>
<div>
<head>GIRART LE BOUVIER.
<lb/> ROBIN COSSIN.
<lb/> JEHAN PEGIN.
<lb/> PERRIN HOUSSAUT.
<lb/> PHELIPOT LE VACHIER.
<lb/> MACEOT BEAUTé.</head>
<p>
<lb/> L'AN DE GRACE MIL <num>CCC</num> QUATREVINS ET ONZE, le
<lb/> lundi <num>XXIXe</num> jour de may, par devant <abbr>mons.</abbr> le prevost,
<lb/> lui estant en jugement sur les quarreaux, presens maistres
<lb/> Dreue d'Ars, lieutenant dudit <abbr>mons.</abbr> le prevost; Miles
<lb/> de Rouvroy et Gieffroy Le Goibe, examinateurs de par
<lb/> le roy nostre sire en son Chastellet de Paris; furent fais
<lb/> venir et attains des prisons dudit Chastellet Girart Le
<pb n="222"/>
<lb/> Bouvier, Robin Cossin, Jehan Pegin, Perrin Houssaut,
<lb/> Phelipot Le Vachier et Maceot Beauté, tous prisonniers
<lb/> detenus oudit Chastellet, et accusez de plusieurs crimes,
<lb/> excez et delis, bailliez par desclaracion par les curé, marguliers
<lb/> et habitans de la ville de Rungy, et Robin
<lb/> Berart, pour tant comme à chascun touche, contenant
<lb/> ceste fourme:
<lb/> <hi rend="ital">Memoire à <abbr>mons.</abbr> le procureur du roy de pourveoir sur les
<lb/> choses qui cy-après sont contenues à l'encontre de Girart Le
<lb/> Bouvier, Jehan Cardin, Hemery, varlet du musnier de Lonc-Jumel,
<lb/> et autres prisonniers, c'est assavoir: deux ou Chastellet
<lb/> de Paris, et deux mesmement de leurs complices prisonniers
<lb/> à Sainte-Geneviesve, pour et à la requeste des
<lb/> habitans, marguliers et autres, demourans à Rungi.</hi>
<lb/> PREMIEREMENT, il est vray que lundi derrenierement
<lb/> passé, l'andemain de Penthecouste, environ <num>X</num> heures de
<lb/> nuyt, les prisonniers dessus nommez furent et se transporterent
<lb/> en ladite ville de Rungy, et assamblerent devant
<lb/> le monstier, rompirent de fait les huys et les portes
<lb/> dudit monstier, et entrerent dedens.
<lb/> ITEM, samblablement rompirent les huys de la maison
<lb/> au curé de ladite ville, et entrerent dedens.
<lb/> ITEM, et quant ilz furent dedens, certains chappellains,
<lb/> veans la force d'iceulx malfaitteurs, comme tous esbayz,
<lb/> s'enfuirent et monterent en la tour dudit monstier, afin
<lb/> d'eschever plus grant inconveniant.
<lb/> ITEM, et quant iceulx prisonniers virent que iceulx
<pb n="223"/>
<lb/> chappellains estoient montez en la tour dudit monstier,
<lb/> ilz vouldrent aler après; mais lesdiz chappellains, veans
<lb/> que c'estoient gens qui pour lors estoient sanz raison, se
<lb/> deffendirent à pierres, et tant que lesdiz malfaitteurs n'y
<lb/> porent monter; mais quant ilz virent qu'ilz n'y pourroient
<lb/> monter, ilz tirerent l'eschiele à eulx, l'emporterent, et
<lb/> de fait monterent icelle eschiele sur la toit dudit monstier,
<lb/> et casserent et briserent les tuilles dudit monstier,
<lb/> et espuierent ladite eschiele encontre ladite tour, pour
<lb/> vouloir entrer à yceulx chappellains; mais l'eschiele fu
<lb/> trop courte, par quoy ilz n'y porent entrer; et quant ilz
<lb/> virent qu'ilz n'y pourroient entrer, ilz despecerent et
<lb/> rompirent ladite eschiele en quatre ou cinq tronçons.
<lb/> ITEM, et ledit lundi au soir mesmes, le curé de ladite
<lb/> ville, qui venoit, lui et un sien petit clerc, de Paris, de
<lb/> achater de la char, et avoit du sel et du pain, tout ce que
<lb/> dit est envelopé en une touaille, veant et ouant la cruauté
<lb/> que faisoient iceulx gens, comme tous esbayz, leur encommença
<lb/> à dire que c'estoit et qui ilz estoient qui ainsi
<lb/> gastoient le monstier et l'eglise de Dieu; lesquieulx lui
<lb/> respondirent: <q rend="ital">«Mais toy, qui es-tu?»</q> Lequel leur respondi:
<lb/> <q rend="ital">«Je suis un presbtre de ceste ville qui vien de Paris.»</q>
<lb/> ITEM, et alors, quant ilz oyrent dire que il estoit
<lb/> prestre, dirent par le sang Dieu que c'estoit le curé de
<lb/> ladite ville, en ferant, sanz plus mot dire, sur lui d'espées
<lb/> et d'autres bastons, le despouillerent et lui osterent la
<lb/> viande qu'il apportoit, et, lui estant ainsi nu, le navrerent
<lb/> moult durement et tellement, qu'ilz le navrerent sur la
<lb/> main et lui firent plusieurs playes, tant sur la teste comme
<lb/> aillieurs, et tant qu'il ne s'en puet aidier et ne puet
<lb/> chanter messe.
<lb/> ITEM, et que en faisant ce que dit est, par les dessus
<pb n="224"/>
<lb/> nommez, audit curé, un nommé Robin Berart, frere du
<lb/> maire de la ville, qui venoit de souper de la ville et s'en
<lb/> aloit couchier chiex son pere, vint et passa d'aventure
<lb/> par là, et dist aus dessus nommez que c'estoit mal fait de
<lb/> ainsi batre en lieu benoit un homme. Et quant iceulx malfaitteurs
<lb/> oyrent ce que dit est, lui dirent: <q rend="ital">«T'en fault-il
<lb/> parler?»</q> Et, sanz plus autre chose dire, le batirent, navrerent
<lb/> et mutilerent moult fort dedens ledit monstier, et encores,
<lb/> non contens de ce, lui osterent et emporterent une
<lb/> bonne aumusse doublé de vermail et un bon chapperon
<lb/> vermail; et depuis ne les vit icellui Robin. Et, avec ce,
<lb/> lui osterent un bazelaire qu'il avoit, qu'ilz emporterent
<lb/> aussi.
<lb/> ITEM, et non contens de ce que dit est, rompirent oudit
<lb/> monstier la lanterne à quoy l'en porte par nuyt Nostre-Seigneur,
<lb/> rompirent et ardirent aussi les cierges et tout
<lb/> le luminaire dudit monstier, rompirent les cordes des sains
<lb/> de ladite eglise, et les custodes de l'autel, et les boucles
<lb/> d'icelles custodes, la salliere au prestre, ses pos, ses
<lb/> poëlles, tout le meuble entierement dudit curé, et tout
<lb/> dedens le monstier, lui emblerent ses gelines et emporterent,
<lb/> et brulerent le coq dedens mesmes ledit monstier.
<lb/> ITEM, ilz burent son vin, et entierement lui firent,
<lb/> tant en sa presence comme en son absence, tout le despit
<lb/> que ilz porent.
<lb/> SY supplient, lesdiz habitans et marguliers de ladite
<lb/> ville, à justice de pourveoir sur ce que dit est, et que
<lb/> briefment en soit expedié; car ilz sont tous laboureurs,
<lb/> et n'ont mestier de venir ne d'aler trop ne excessivement.
<lb/> ITEM, il fault païer ausdiz habitans et parrochiens,
<lb/> pour le sanc qui fu espendu dedens ladite eglise pour
<pb n="225"/>
<lb/> ledit fait, à l'evesque de Paris, douze livres <abbr>par.</abbr> ,
<lb/> pour icelle eglise reconcilier et regenerer, ou autrement
<lb/> l'en n'y chanteroit jamaiz messe.
<lb/> LESQUIEULX prisonniers examinez à part, et chascun
<lb/> separéement, sur les excez, deliz et articles dessus diz,
<lb/> et autres choses qui leur seroient demandées, et qu'ilz
<lb/> orent juré aus sains Euvangiles de Dieu qu'ilz diroient
<lb/> verité, cogneurent et confesserent, c'est assavoir ledit
<lb/> Girart Le Bouvier, qu'il est nez de la ville de Fresnes,
<lb/> homme de labeur, qui chascun jour a gaignié sa vie à la
<lb/> peine de son corps au mieux qu'il a peu et sceu. Et est
<lb/> voir que lui, les dessus diz compaignons par lui, en la
<lb/> presence dudit <abbr>mons.</abbr> le prevost, veuz, et un autre Breton,
<lb/> varlet d'un nommé Chemin, demourant en la ville de
<lb/> Lay, estans, le lundi de Penthecouste derrenierement
<lb/> passée, en la ville d'Enthoigny, à la feste que l'en faisoit
<lb/> en icelle ville, oyrent dire au filz du curé de la ville de
<lb/> Fresnes, nommé Jehannin Cardin, estant lors en icelle
<lb/> ville d'Anthoigny, que en la ville de Rungy avoit, en
<lb/> l'ostel du curé d'icelle ville, une belle jeune fille, et que
<pb n="226"/>
<lb/> bon seroit que l'en feist tant que l'en eust icelle. Par l'ennortement
<lb/> duquel filz, et en entencion d'avoir icelle fille,
<lb/> eulx tous dessus nommez se partirent ensamble d'icelle
<lb/> ville d'Enthoigny, et alerent boire en la ville de Fresnes,
<lb/> et d'illec alerent en icelle ville de Rungy, là où ilz demanderent
<lb/> à un des chappellains de la cure dudit lieu de
<lb/> Rungy, du nom duquel il n'est record, s'il avoit icelle
<lb/> fille, et qu'il convenoit qu'il la leur baillast, disans que
<lb/> se voulentiers ne le vouloit faire, que, voulsist ou non, il
<lb/> seroit ainsi, et l'auroient. Lequel Phelipot Le Vachier,
<lb/> estant auprès du cimitiere d'icelle eglise, crioit de tout
<lb/> son povoir et à haulte voix: <q rend="ital">«Elas! comment auray-je ma
<lb/> fuer, qui est en l'ostel de ce prestre?»</q> faignant que elle feust
<lb/> sa suer, et en soy estordant de ces membres. Et pour ce
<lb/> que par aucuns des habitans d'icelle ville leur fu dit et
<lb/> prié que en ladite ville de Rungy ilz ne feissent aucune
<lb/> sorce ou injure quelconques audit curé, au monstier, ne
<lb/> aussi aus gens et habitans d'icelle ville, et que ladite fille
<lb/> il leur feroient voulentiers baillier et delivrer, se deporterent
<lb/> atant et alerent boire en icelle ville de Rungy en
<lb/> la maniere qu'ilz avoient acoustumé de faire, sanz ce que
<lb/> paravant ilz eussent esté en icelle ville, ne aussi que depuis
<lb/> il qui parle ne aucuns des dessus diz, qu'il saiche,
<lb/> retournassent, en quelque maniere que se fust, en ladite
<lb/> ville de Rungy, ne qu'ilz y feissent fracture d'uys, de
<lb/> fenestres, verrieres, cierges alumez ou autre meffait
<lb/> quelconques.
<lb/> Et dit que de ladite ville de Rungy ilz, de hault soleil,
<lb/> ou au moins à grant jour, se partirent tous ensamble,
<lb/> en leur compaignie une jeusne fille qu'ilz trouverent au
<lb/> bout d'icelle ville de Rungy, par devers la ville de
<lb/> Fresnes, et s'en vindrent boire et souper en ladite ville
<lb/> de Fresnes, en laquele, et ou jardin d'un nommé Robert
<lb/> Beson, ilz souperent; et en après ce qu'ilz se furent
<lb/> esbatus aus champs et eu compaignie charnele à ladite
<pb n="227"/>
<lb/> fille, s'en alerent couchier chascun là où bon lui sembla,
<lb/> et il qui parle s'en ala couchier en icelle ville de
<lb/> Fresnes, au lieu qu'il avoit acoustumé; ne oncques,
<lb/> puis l'eure dessus dite jusques ad ce qu'il a esté prisonnier
<lb/> admené oudit Chastellet, ne vit aucuns d'iceulx
<lb/> compaignons, et par especial lesdiz Phelipot Le Vachier
<lb/> et Maceot Beauté, pour ce qu'ilz sont gens non
<lb/> demourans en icelle ville de Fresnes, de laquele il n'a
<lb/> aucunement acoustumé de soy partir, mais y fait par
<lb/> chascun jour son labour de bras, pour avoir sa vie et
<lb/> sustentacion.
<lb/> Robin Cossin, dessus nommé, juré et examiné de dire
<lb/> verité sur les accusacions dessus dites, dit et deppose
<lb/> par son serement que verité est que le jour de la Penthecouste
<lb/> derrenierement passé, par un nommé Robin, varlet
<lb/> du maire de Rungy, lui fu dit que en la ville de
<lb/> Rungy, en l'ostel du curé d'icelle ville, avoit une jeusne
<lb/> fille qui nagueires avoit esté prinse en l'hostel d'un nommé
<lb/> Chemin, demourant à Lay; et que le lundi ensuivant,
<lb/> qu'il estoit alez en la ville d'Enthoigny pour soy esbatre,
<lb/> avec plusieurs compaignons, à la feste qui estoit en icelle
<lb/> ville, il, par l'ennortement des dessus nommez prisonniers,
<lb/> et d'un autre appellé Jehannin Cardin, et Le Breton,
<lb/> varlet dudit Jehan Chemin, se partirent d'icelle ville
<lb/> d'Enthoigny pour venir en icelle ville, veoir s'ilz pourroient
<lb/> avoir et recouvrer icelle fillete; et tant firent qu'ilz
<lb/> arriverent ensamble en icelle ville de Rungy ainsi comme
<lb/> environ vespres, en laquelle, tant au prestre d'icelle ville,
<lb/> en l'ostel duquel l'en disoit icelle fille estre, comme à
<lb/> plusieurs des habitans d'icelle ville, lui qui parle et lesdiz
<lb/> compaignons prisonniers demanderent moult de fois
<lb/> ladite fillete, afin que l'en la leur baillast, sans ce que en
<lb/> ycelle ville ou monstier, aus biens estans en icellui, ou
<lb/> en l'ostel dudit curé, ne autre part quelconques, il feist
<pb n="228"/>
<lb/> noise, riote, fracture d'uys ou de biens quelconques,
<lb/> ne batist, navrast ou ferist personne aucune; mais quant
<lb/> ilz virent tous qu'ilz ne povoient avoir icelle fillete, s'en
<lb/> retournerent en la ville de Fresnes pour boire et soupper
<lb/> ensamble, en laquele ilz beurent par certain long espace
<lb/> de temps, et en après s'en alerent esbatre aus champs,
<lb/> ouquel lieu il print congié des compaignons dessus diz,
<lb/> et s'en retourna gesir à Fresnes, en l'ostel de son maistre,
<lb/> ainsi qu'il avoit acoustumé de faire. Et nye à plain oncques,
<lb/> depuis l'eure dessus-dite, avoir esté en celle nuyt, en ladite
<lb/> ville, au debat et à la noise que l'en dit qui y fu pour
<lb/> cause de ladite fillete, ne aussi celle nuyt dessus dite avoir
<lb/> veu iceulx compaignons.
<lb/> Jehan Pegin, prisonnier dessus nommé, juré aus sains
<lb/> Euvangiles de Dieu de dire verité sur ce que dit est, dit
<lb/> et afferme par serement qu'il se recorde que le jour de
<lb/> Penthecouste derrenierement passé, lui qui parle, acompaignié
<lb/> desdiz Bouvier et Cossin, se partirent après disner
<lb/> de la ville de Fresnes, et alerent en ladite ville de Rungy,
<lb/> en entencion de veoir icelle fillete que l'en disoit estre
<lb/> sur le prestre de la ville, vindrent boire et desjeuner à
<lb/> Fresnes, d'ilec alerent en la ville d'Enthoigny, à la feste
<lb/> d'icelle ville, et ce jour mesmes, eulx acompaigniez des
<lb/> dessus diz prisonniers, et aussi desdiz Jehannin Cardin et
<lb/> Breton, varlet dudit Chemin, environ heure de vespres,
<lb/> retournerent en icelle ville de Rungy pour avoir ladite
<lb/> fillete, et demanderent au curé de ladite ville et autres
<lb/> gens d'icelle que l'en leur baillast icelle, lesquieulx n'en
<lb/> voldrent riens faire; et pour ce qu'ilz ne porent avoir
<lb/> icelle, sanz aucune chose mesfaire en ladite eglise ou autre
<lb/> personne quelconques, s'en retournerent en ladite ville
<pb n="229"/>
<lb/> de Fresnes, environ heure de soleil couchié, en laquele
<lb/> ilz soupperent; et d'icelle ne parti oncques puis en celle
<lb/> nuyt, mais jeut celle nuyt en l'ostel de son maistre, ouquel
<lb/> il avoit acoustumé de gesir.
<lb/> Perrin Houssaut, prisonnier cy-dessus escript, juré et
<lb/> examiné l'an et jour dessus diz, par serement, de dire
<lb/> verité sur les accusacions dessus dites, dit et afferme par
<lb/> serement qu'il est demourant en icelle ville de Rungy,
<lb/> en l'ostel Jehan du Pressouir, et que au temps et heure
<lb/> du lundi de Penthecouste, que l'en dit que iceulx compaignons
<lb/> prisonniers dessus nommez furent en icelle ville
<lb/> de Rungy, il estoit present quant ilz vindrent en icelle
<lb/> ville de Rungy, environ heure de vespres, et vit et oy
<lb/> que iceulx compaignons demandoient moult fort à avoir
<lb/> icelle fillete; et disoit l'un d'iceulx compaignons que icelle
<lb/> fillete estoit sa suer. Mais il ne sera jà sceu ou prouvé contre
<lb/> lui qu'il feust venus en leur compaignie, ne aussi que la
<lb/> nuyt dudit lundi il feust avec eulx aus excez et deliz que
<lb/> l'en dit par eulx avoir esté commis, tant en la personne
<lb/> du curé de ladite ville, au frere du maire de Rungy, en
<lb/> l'ostel du curé d'icelle ville, comme en l'eglise.
<lb/> Et dit que cedit jour il souppa en l'ostel de sondit
<lb/> maistre avec sa femme, et que quant il ot soupé, incontinant,
<lb/> sanz partir hors de l'ostel, il s'en ala couchier
<lb/> ainsi qu'il avoit acoustumé de faire, et fu le landemain,
<lb/> le soleil levé bien hault, avant ce qu'il se descouchast,
<lb/> et, par ce, ne fu point en la compaignie desdiz prisonniers
<lb/> ce jour, ne depuis ne oncques puis ne les vit, jusques
<lb/> à present que l'en lui a monstré iceulx. Et plus ne
<lb/> autre chose ne scet des choses dessus dites.
<lb/> Phelipot Le Vachier, pescheur, demourant au pont de
<lb/> Charenton, examiné sur lesdites accusacions, et juré, l'an
<lb/> et jour dessus diz, aus sains Euvangiles de Dieu de dire
<pb n="230"/>
<lb/> vérité, dit et deppose par son serement qu'il est record
<lb/> que, lui et un nommé Maceot Beauté, pescheur, demourant
<lb/> audit lieu de Charenton, se partirent d'icelle ville
<lb/> pour aler à la feste à Anthoigny, qui estoit le lundi ensuivant
<lb/> la Penthecouste derrenierement passée. En laquelle
<lb/> ville d'Anthoigny, ainsi qu'il s'esbatoit avec les
<lb/> compaignons d'icelle ville et de la ville de Fresnes, il
<lb/> ouy dire que en l'ostel du curé de la ville de Rungy avoit
<lb/> une jeusne fille qui faisoit pour les compaignons; et, pour
<lb/> ce, se partirent d'icelle ville d'Anthoigny, vindrent boire
<lb/> en la ville de Fresnes, et d'illec alerent en la ville de
<lb/> Rungy dessus dite, en laquele, après heure de nonne, ilz
<lb/> arriverent au-devant de l'ostel du presbitaire, ouquel lieu
<lb/> il qui parle par plusieurs fois demanda ladite fille, disant
<lb/> que elle estoit sa suer, et se complaingnoit moult fort de
<lb/> l'extorcion et injure que l'en lui faisoit, et que se l'en ne
<lb/> lui rendoit, et bailloit sadite suer, que il feroit tant, feust
<lb/> par amours ou par force, que il l'auroit; et que pour ce
<lb/> que par les voisins dudit curé lui fu dit que ilz ne savoient
<lb/> se ladite fille estoit en l'ostel dudit curé, ou non, et que
<lb/> se ilz veoient icelle fille, qu'ilz feroient tant que lui qui
<lb/> parle la rauroit, et que, pour l'amour d'eulx, il et sesdiz
<lb/> compaignons ne voulsissent aucune chose mesfaire en
<lb/> icelle ville. à la priere et requeste desquelx habitans
<lb/> d'icelle ville, après ce qu'ilz orent beu du vin d'aucuns
<lb/> habitans d'icelle ville, se partirent et alerent de rechief
<lb/> eulx esbatre et boire ensamble en ladite ville de Fresnes,
<lb/> de laquele, après ce qu'ilz orent beu et mengié, et alé en
<lb/> esbatement aus champs, lui qui parle et ledit Maceot s'en
<lb/> alerent au giste en la ville de Vittry, sanz aucune autre
<lb/> chose mesfaire ou mesdire à nulle personne quelconques.
<lb/> Maceot Beauté, pescheur, demourant audit lieu de
<pb n="231"/>
<lb/> Charenton, examiné et juré, l'an et jour dessus diz, de
<lb/> dire verité sur lesdites accusacions, dit et deppose par
<lb/> son serement qu'il est vray que lui et ledit Phelipot Le
<lb/> Vachier se partirent de ladite ville de Charenton le lundi
<lb/> ensuivant la Penthecouste derrenierement passée, et vindrent
<lb/> en la ville d'Anthoigny pour eulx esbatre à la feste
<lb/> d'icelle ville, en laquele ilz oyrent dire aus compaignons
<lb/> de la ville de Fresnes, qui là estoient, que le curé de la
<lb/> ville de Rungy avoit en son hostel une jeusne fille qui
<lb/> faisoit pour les bons compaignons. Et, pour ce, lui qui
<lb/> parle, ledit Phelipot et autres compaignons dessus nommez,
<lb/> jusques au nombre de sept, se partirent d'icelle ville
<lb/> d'Anthoigny, vindrent à Fresnes boire, et d'ilec alerent
<lb/> en ladite ville de Rungy, en entencion et voulenté de
<lb/> cuidier avoir et recouvrer icelle fille, laquele, pour ce
<lb/> qu'ilz ne trouverent pas le curé d'icelle ville qui la tenoit
<lb/> en sa maison, si comme l'en leur avoit rapporté, ilz
<lb/> demanderent aus voisins prouchains dudit curé, qui ne
<lb/> leur vouldrent enseignier aucunement. Et, pour ce, sanz
<lb/> autre chose faire ou dire, ne meffaire à aucun, se partirent
<lb/> de ladite ville de Rungy de hault jour, vindrent
<lb/> souper en la ville de Fresnes, et après ce qu'ilz se feurent
<lb/> longuement esbatus, retournerent, lui qui parle et ledit
<lb/> Phelipot Le Vachier, coucher en la ville de Vittry. Et
<lb/> dit, sur ce requis, que il vit ledit Vachier qui disoit que
<lb/> ycelle fille estoit sa suer, et qu'il la requeroit moult fort.
<lb/> Et nye oncques depuis ladite heure avoir esté en icelle
<lb/> ville de Rungy, ne du jour aussi, autrement que sadite
<lb/> depposicion le contient, ne avoir veu les prisonniers
<lb/> dessus diz à lui oujourd'ui monstrez.
<lb/> Après lesqueles depposicions et confessions faites par
<lb/> iceulx prisonniers dessus nommez, commandé fu à maistre
<lb/> Gieffroy Le Goibe, examinateur de par le roy nostre sire
<lb/> ou Chastellet de Paris, que, oultre et par-dessus les informacions
<pb n="232"/>
<lb/> cy-dessus escriptes et accousues, il examinast
<lb/> Aimery Remond, varlet musnier, demourant au molin
<lb/> Jumel, en la parroisse de Rungy, et Robin Gaultier,
<lb/> charretier du maire de Rungy, et leurs diz et depposicions,
<lb/> au plus brief que bonnement pourroit, il rapportast
<lb/> par escript, afin de veoir au surplus lesdites informacions,
<lb/> et pourveoir à la delivrance d'iceulx prisonniers
<lb/> ou leur eslargissement, comme il seroit à faire de raison.
<lb/> Le jeudi ensuivant, <num>VIIJe</num> jour de juin, l'an mil <num>CCCIIIJxx</num>
<lb/> et onze dessus dit, par devant <abbr>mons.</abbr> le prevost,
<lb/> presens maistres Dreux d'Ars, lieutenant dudit <abbr>mons.</abbr> le
<lb/> prevost; Ernoul de Villiers et Hutin de Ruit, examinateurs
<lb/> oudit Chastellet; nous rapporta maistre Gieffroy Le
<lb/> Goibe, examinateur aussi en ycellui Chastellet, comme
<lb/> dit est cy-dessus, qu'il avoit ouy et examiné lesdiz Aymery
<lb/> Remond et Robin Gaultier, dessus nommez, et
<lb/> leurs diz et depposicions avoit fait mettre par escript en
<lb/> la fourme et maniere qui ensuit:
<lb/> Aymery Remond, varlet musnier, demourant au molin
<lb/> Jumel, en la paroisse de Rungy, aagé de <num>XL</num> ans ou environ,
<lb/> si comme il dit, juré, oy, examiné et requis ou
<lb/> Chastellet de Paris sur ledit fait, l'an mil <num>CCCIIIJxx</num> et onze,
<lb/> le mercredi <num>VIIJe</num> jour de juing, par moy Gieffroy Le
<lb/> Goibe, examinateur, deppose par son serement que il se
<lb/> recorde bien que le lundi d'après la Penthecouste derrenierement
<lb/> passée, aussi comme à l'eure de soleil couchant,
<lb/> il estoit et fu present en icelle ville, où il vit venir <num>VJ</num> ou
<lb/> <num>VIIJ</num> compaignons, entre lesquieulx estoit Maceot Beauté,
<lb/> Phelipot Le Vachier, du pont de Charenton, et Robin
<lb/> Gaultier, compaignon de lui qui parle, prisonniers ou
<lb/> Chastellet de Paris pour ledit fait, et le surplus desdiz
<lb/> six ou huit compaignons sont prisonniers oudit Chastellet
<lb/> pour ledit cas, si comme il a oy dire, mais de leurs noms
<pb n="233"/>
<lb/> de present il ne se recorde. Lequel qui parle, ainsi acompaignié,
<lb/> se transporta devant le monstier de ladite ville,
<lb/> et là vit et oy que ledit Phelipot demanda à plusieurs
<lb/> personnes de ladite ville de Rungy, des noms desquieulx
<lb/> il ne se recorde à present, où estoit sa suer, la chamberiere
<lb/> du prestre. Auquel, en la presence de lui qui parle,
<lb/> fu respondu que elle n'avoit point de frere. Et plus
<lb/> n'en scet.
<lb/> Robin Gaultier, charretier du maire de Rungy, aagé
<lb/> de <num>XXX</num> ans ou environ, si comme il dit, juré, oy, et examiné,
<lb/> et requis, oudit Chastellet, l'an et jour dessus diz,
<lb/> deppose par son serement tout ainsi et par la fourme et
<lb/> maniere que a fait, dit et depposé cy-dessus Aymery Remond,
<lb/> tesmoing precedent. Et dit oultre, sur ce requis,
<lb/> que il vit lesdiz Aymery, Maceot, et Phelipot, et Jehannin
<lb/> Le Talvassier, et leurs complices, qui ferirent à ladite
<lb/> heure plusieurs cops des piez et autrement, par grant
<lb/> despit, aus huys dudit monstier de Rungy. Et, pour ce,
<lb/> lui qui parle leur fist deffence de par ledit maire, qui ce
<lb/> lui avoit dit et commandé, que ilz ne mesfeissent aucunement
<lb/> audit monstier. Lesquieulx atant se partirent et
<lb/> alerent boire en ladite ville de Rungy. Et plus n'en scet.
<lb/> Lorens Berart, maire de la ville de Rungy, demourant
<lb/> en icelle ville, aagé de <num>XXX</num> ans ou environ, si comme il
<lb/> dit, juré par honorable homme et saige maistre Jehan
<lb/> Truquan, lieutenant de noble homme et saige <abbr>mons.</abbr>
<lb/> Jehan, seigneur de Foleville, chevalier, conseillier du
<lb/> roy nostre sire et garde de la prevosté, lui estant en jugement
<lb/> sur les quarreaux ou Chastellet de Paris, en la presence
<lb/> de Gerart Le Bouvier, prisonnier oudit Chastellet,
<lb/> oy, examiné et requis sur ledit fait, l'an mil <num>CCCIIIJxx</num> et
<lb/> onze, le mardi <num>XIIJe</num> jour de juing, lequel Gerart Le Bouvier
<lb/> s'est rapporté à la depposicion dudit Lorens; dit et
<pb n="234"/>
<lb/> deppose par son serement tout aussi et par la fourme et
<lb/> maniere que autrefois a dit, et que contenu est en sa
<lb/> depposicion par lui autrefois faite, cy-dessus escripte,
<lb/> laquele depposicion lui a huy par moi, Gieffroy Le
<lb/> Goibe, examinateur, esté leue et exposée mot à mot. Et
<lb/> plus n'en scet.
<lb/> Ouquel jeudi <num>VIIJe</num> jour d'icellui mois de juing, l'an
<lb/> dessus dit, et après ce que iceulx tesmoings, c'est assavoir
<lb/> lesdiz Aymery Remond, Robin Gaultier et Lorens Berart,
<lb/> orent juré et depposé en jugement en la presence
<lb/> de <abbr>mons.</abbr> le prevost, lui estant sur les quarreaux, presens
<lb/> maistres Dreux d'Ars, lieutenant dudit <abbr>mons.</abbr> le prevost;
<lb/> Ernoul de Villiers et Hutin de Ruit, examinateurs, <abbr>etc.</abbr>;
<lb/> furent de rechief fais venir en jugement lesdiz prisonniers
<lb/> Robin Cossin, Gerart Le Bouvier, Jehan Begin et Perrin
<lb/> Houssaut, lesquieulx, examinez, et chascun separéement
<lb/> et diviséement, et tant en leurs presences comme en leurs
<lb/> absences, et par serement requis de dire la verité des
<lb/> accusacions cy-dessus escriptes, contre eulx proposez, et
<lb/> du cas ne vouldrent aucune chose autre que dit ont cy-dessus
<lb/> cognoistre en leur prejudice, disans et affermans
<lb/> que d'icelles accusacions ilz se rapportoient à tout ce
<lb/> que li uns d'eulx, feust en leurs presences ou absences,
<lb/> et aussi en ce que Phelipot Le Vachier et Maceot Beauté,
<lb/> prisonniers oudit Chastellet, cy-dessus escrips, en vouldroient
<lb/> dire et depposer par leurs seremens, et en chascun
<lb/> d'eulx, feust pour eulx ou contre eulx, et par leurs
<lb/> diz et depposicions, vouloient prendre droit. Ouyes lesqueles
<lb/> responces faites par iceulx prisonniers et leurs
<lb/> submissions, ledit <abbr>mons.</abbr> le prevost fist venir et attaindre
<lb/> en jugement sur les quarreaux iceulx Phelipot Le Vachier
<lb/> et Maceot Beauté, lesquieulx et chascun d'eulx il fist jurer
<pb n="235"/>
<lb/> solempnelment aus sains Euvangiles de Dieu, et en la
<lb/> presence des dessus diz prisonniers, qui en aucune maniere
<lb/> ne les contredirent, que des accusacions dessus dites
<lb/> ilz deposeroient et diroient la verité de tout ce qu'ilz en
<lb/> savoient et avoient veu, et ne le laisseroient, pour crainte,
<lb/> doubte, amour ou faveur qu'ilz eussent à eulx ou autre
<lb/> personne quelconques. Et, ce fait, furent leurs diz et
<lb/> depposicions redigez et mis par escript en la fourme et
<lb/> maniere qui ensuit:
<lb/> C'est assavoir ledit Phelipot Le Vachier, aagé de
<lb/> <num>XXIIIJ</num> ans ou environ, examiné le samedi <num>Xe</num> jour de juing
<lb/> ensuivant, l'an dessus dit, par devant <abbr>mons.</abbr> le prevost,
<lb/> lui estant en jugement sur les quarreaux, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Martin Double, advocat du roy en Chastellet;
<lb/> Hutin de Ruit et Gieffroy Le Goibe, examinateurs
<lb/> oudit Chastellet; cogneut et confessa par serement, en
<lb/> soi corrigant des autres confessions par lui faites, et sanz
<lb/> aucune force ou contrainte, que verité est que lui qui
<lb/> parle, ensamble tous les autres prisonniers qui par lui ont
<lb/> aujourd'uy esté veuz en jugement sur les quarreaux,
<lb/> accusez du fait commis au curé de ladite ville de Rungy
<lb/> et en l'eglise d'icelle ville de Rungy, eulx estans en la
<lb/> ville de Anthoigny le lundi l'andemain de la Penthecouste
<lb/> derrenierement passée, et regardant la feste que l'en faisoit
<lb/> lors en icelle ville, furent avisez et leur fu dit par
<lb/> Jehannin, filz messire Jehan Cardin, prestre, nagueires
<lb/> curé de la ville de Fresnes, que en la ville de Rungy, en
<lb/> l'ostel du curé d'icelle ville, estoit venue de nouvel une
<lb/> jeune fille qui faisoit pour les bons compaignons. Et,
<lb/> pour ce, par l'ennortement dudit Cardin, et appointement
<lb/> fait entre eulx, se partirent d'icelle ville d'Anthoigny,
<lb/> vindrent boire en la ville de Fresnes, et d'ilec alerent
<lb/> en ladite ville de Rungy, en laquele ilz arriverent
<pb n="236"/>
<lb/> environ heure de nonne, demanderent aus habitans
<lb/> d'icelle ville et voisins dudit curé qu'ilz voulsissent tant
<lb/> faire par devers ledit curé qu'ilz eussent icelle fille, et
<lb/> que se par amours ilz ne l'avoient, qu'ilz feroient tant,
<lb/> feust par force ou autrement, qu'ilz l'auroyent. Lequel
<lb/> qui parle disoit lors aus habitans d'icelle ville que icelle
<lb/> fille estoit sa suer, et se complaignoit et gemissoit moult
<lb/> fort des injures et villenies que ledit curé avoit fait et
<lb/> faisoit à sadite suer. Et jà soit ce qu'ilz feissent de parole
<lb/> tout leur povoir afin d'avoir icelle fille, toutesvoyes alors
<lb/> ilz ne firent aucune force ou violence en icelle ville,
<lb/> eglise, ne au curé et habitans de ladite ville, mais leur fu
<lb/> donné à boire par aucuns des habitans de ladite ville, et
<lb/> en leurs maisons, où ilz furent menez par aucuns d'iceulx.
<lb/> De laquele ville de Rungy, et de hault soleil, ilz se partirent
<lb/> et vindrent boire en ladite ville de Fresnes, en un
<lb/> jardin d'icelle ville, acompaigniez d'une jeune fille par
<lb/> eulx trouvée au dehors d'icelle ville de Rungy, ouquel
<lb/> jardin ilz se esbatirent avec icelle fille, tous et chascun
<lb/> d'eulx, jusques environ heure de minuyt, que de rechief
<lb/> ilz retournerent en ladite ville de Rungy tous ensamble,
<lb/> et garniz, les uns d'une espée et d'une taloche, les autres
<lb/> d'un badelaire, et les autres de grans bastons, sanz avoir
<lb/> aucunes autres armeures ou bastons que dit est, et ceulx
<lb/> mesmes que un chascun d'eulx avoient apporté quant ilz
<lb/> estoient venuz audit lieu d'Anthoigny, pour eulx esbatre
<lb/> et veoir la feste que l'en faisoit en icelle ville. à l'entrée
<lb/> de laquelle ville de Rungy il vit et oy que aucun d'eulx,
<lb/> ne scet lequel, trouverent un qui se disoit prestre et curé
<lb/> d'icelle ville, acompaignié d'un varlet avec lui, qui portoit
<lb/> en unes bezaces du pain et de la char, si comme depuis
<lb/> il le oy dire à iceulx ses compaignons; et aussi ouy
<lb/> bien que l'un de leurs compaignons fery et navra icellui
<lb/> prestre assez prez et au dehors du cimitiere d'icelle ville
<lb/> de Rungy, mais il ne scet ne n'est record par lequel de
<pb n="237"/>
<lb/> ses compaignons ledit prestre fu feru et navré, pour ce
<lb/> qu'il estoit nuyt, et n'y veoit l'en aucunement. Et, ce
<lb/> fait, alerent, lui et ledit Maciot, à l'uys du monstier
<lb/> d'icelle ville, et cuiderent entrer dedens pour avoir icelle
<lb/> fille, laquele l'en leur avoit dit que elle estoit lors au
<lb/> monstier d'icelle ville; mais ilz ne porent entrer en icellui
<lb/> monstier, pour ce qu'il estoit fermé bien et fort, et ne le
<lb/> porent aucunement ouvrir, jà soit ce qu'ilz y hurtassent
<lb/> plusieurs coups, tant du pié, des mains et de bastons,
<lb/> comme de grosses pierres. Et toutesvoyes, assez tost après,
<lb/> ilz oyrent et entendirent les dessus diz compaignons par
<lb/> eulx nommez qui estoient entrez dedens icelle eglise, par
<lb/> lesquelz icellui huys leur fu ouvert; et lui qui parle,
<lb/> ensamble ledit Maceot, entrerent oudit monstier par ledit
<lb/> huys, et illec virent et apperceurent lesdiz compaignons
<lb/> qui aloient et venoient par ledit monstier, et serchoient
<lb/> partout pour cuidier trouver et avoir icelle fille.
<lb/> Et vit, il qui parle, que les cierges d'icelle eglise estoient
<lb/> alumez et ardoient si cler, que l'en veoit par toute icelle
<lb/> eglise; par le moyen de laquelle clarté, il qui parle vit
<lb/> et apperceut que les verrieres d'icelle eglise et la couverture
<lb/> dudit monstier estoient froissiez et rompus, et
<lb/> sambla lors à lui qui parle que par illec les dessus diz compaignons
<lb/> feussent entrez en icelle eglise, et laquele chose
<lb/> il leur ouy celle nuyt mesmes cognoistre et confesser, jà
<lb/> soit ce qu'il ne les veist aucunement entrer en icelle eglise
<lb/> par nul desdiz lieux.
<lb/> Dit avec ce, que, durant le temps qu'il fu en ladite
<lb/> eglise, il vit comme le varlet d'un nommé Chemin,
<lb/> demourant à Lay, bati et feri dedens icelle eglise le
<lb/> frere du maire d'icelle ville de Rungy, pour ce qu'il
<lb/> parloit lors à lui et le blasmoit des fractions et excez fais en
<lb/> icelle eglise. Et aussi vit comme la corde à laquelle l'en
<pb n="238"/>
<lb/> sonne les cloches de ladite eglise estoit coppée; mais il
<lb/> ne scet ne n'est record lequel desdiz compaignons coppa
<lb/> icelle corde. Et dit que, en ladite eglise, lui et ledit
<lb/> Maceot ne firent force, bature ou injure quelconques,
<lb/> ne aussi en l'ostel d'icelui curé n'entra oncques celle nuyt,
<lb/> paravant ne depuis, et que durant le temps qu'il fu en
<lb/> icelle eglise, lui et ledit Maceot ne firent aucune chose,
<lb/> mais que seulement serchier et tachier à avoir icelle fille,
<lb/> que l'en disoit qui estoit montée ou clochier d'icelle
<lb/> eglise, ouquel il et ledit Maciot, et aussi le varlet dudit
<lb/> Chemin, avoient voulu monter; mais ceulx qui estoient
<lb/> en icellui clochier avoient jetté contreval icelle eschiele
<lb/> plusieurs pierres, de l'une desqueles le varlet dudit Chemin
<lb/> avoit esté bleciés et navrez. Et, en après ce, s'estoient
<lb/> partiz dudit monstier, et au dehors d'icelle ville de Rungy
<lb/> laisserent, lui et ledit Maceot, les compaignons dessus diz,
<lb/> ausquelx ilz oyrent lors dire que aucun d'eulx avoient
<lb/> esté en l'ostel dudit curé, et qu'ilz y avoient ordonné le
<lb/> mesnaige et les biens d'icellui curé que trouvez y avoient.
<lb/> Et, avec ce, furent, lui qui parle et ledit Maceot, requis
<lb/> par iceulx compaignons de Fresnes d'eulx en aler avec
<lb/> eulx en ladite ville, et que là ilz buveroient et mengeroient
<lb/> le pain et la char que prins et trouvé avoient en
<lb/> la possession du varlet d'icellui curé; lesquieulx n'y voldrent
<lb/> aler, mais lui qui parle et ledit Maceot s'en retournerent
<lb/> et alerent au giste en la ville de Vittry; et oncques
<lb/> puis ne vit, il qui parle, lesdiz compaignons prisonniers
<lb/> à lui ce jourd'ui monstrez, ne ne parla aucunement à
<lb/> yceulx jusques ad present et oujourd'ui dessus dit. Et
<lb/> autre chose ne plus ne scet des choses dessus dites à lui
<lb/> requises; et, pour ce, fu fait remettre à part en la prison
<lb/> de laquelle il avoit esté attaint.
<lb/> Maceot Beauté, aagé de <num>XXV</num> ans ou environ, juré aus
<lb/> sains Euvangiles de Dieu de dire verité sur les accusacions
<pb n="239"/>
<lb/> dessus dites, contre lui imposées, cogneut et confessa,
<lb/> sanz aucune force ou contrainte, et en soy corrigant
<lb/> des autres confessions par lui faites, et en augmentant
<lb/> icelles, qu'il fu et a esté present et en la compaignie de
<lb/> Phelipot Le Vachier, cy-dessus nommé et escript, à faire
<lb/> les excez et deliz par lui cogneuz et confessés en sa confession
<lb/> cy-devant escripte, le avoir aidié et tenu compaignie
<lb/> à faire iceulx par la fourme et maniere que escrips,
<lb/> desclairés et contenus sont en la depposicion et confession
<lb/> dudit Phelipot Le Vachier, cy-dessus escripte, qui lui
<lb/> fu leue mot après autre, et en icelle persevera et continua,
<lb/> sauf tant qu'il ne scet ne n'est aussi record des noms
<lb/> de ceulx qui batirent lesdiz curé et frere du maire de
<lb/> Rungy, ne aussi de ceulx qui osterent au varlet dudit
<lb/> curé le pain, char et sel qu'il portoit après lui.
<lb/> Après lesqueles depposicions faites par iceulx Phelipot
<lb/> Le Vachier, Maceot Beauté, et releuez en la presence
<lb/> dudit <abbr>mons.</abbr> le prevost, lui estant en jugement sur les
<lb/> quarreaux, et aussi de honorables hommes et saiges maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Martin Double, advocat du roy en Chastellet;
<lb/> Oudart de Montchauvet, advocat illec; Miles de
<lb/> Rouvroy, Ernoul de Villiers, Nicolas Bertin, Hutin de
<lb/> Ruit et Gieffroy Le Goibe, examinateurs de par le roy
<lb/> nostre sire oudit Chastellet, icellui <abbr>mons.</abbr> le prevost demanda
<lb/> aus presens conseilliers leurs advis et oppinions
<lb/> qu'il estoit bon de faire et la maniere comment l'en avoit
<lb/> à proceder contre iceulx prisonniers. Tous lesquieulx,
<lb/> veue l'informacion faite par ledit Gieffroy Le Goybe, les
<lb/> confessions faites par iceulx Phelipot Le Vachier et Maceot
<lb/> Beauté, et en leur charge, la maniere du cas advenu,
<lb/> qui fu fait d'aguet appensé et de nuyt, la traïson et appensement
<pb n="240"/>
<lb/> des delinquans, le crime et force commise en
<lb/> l'eglise d'icelle ville de Rungy, la fraction faite en icelle
<lb/> et le sacrilege de la rompture faite des fenestres et couverture
<lb/> d'icelle eglise, le furt commis en ostant le pain,
<lb/> char et sel que le varlet du curé d'icelle ville faisoit porter
<lb/> avec lui, les batures et navreures commises et perpetrées
<lb/> ès personnes des dessus diz bleciez, avec l'assemblée
<lb/> et fait appensé fait par iceulx complices prisonniers, et
<lb/> la maniere des delis et fraccions des biens dudit curé
<lb/> commis en son hostel, delibererent et furent d'oppinion
<lb/> que pour savoir par leur bouche la verité dudit fait, ilz
<lb/> feussent mis à question; et ad ce furent les autres prisonniers
<lb/> dessus diz, c'est assavoir Gerart Le Bouvier, Robin
<lb/> Coissin et Jehan Pegin, dit Le Talvassier, condempnez
<lb/> par ledit <abbr>mons.</abbr> le prevost et en leurs presences.
<lb/> En enterinant lequel jugement, ledit Girart Le Bouvier
<lb/> fu fait venir en jugement sur lesdiz quarreaux, et
<lb/> illec, en la presence desdiz conseilliers, lui fu, par ledit
<lb/> <abbr>mons.</abbr> le prevost, dit et commandé que des excez dessus
<lb/> diz, par lui et les autres prisonniers dessus nommez, il
<lb/> deist verité, ou l'en lui feroit dire par force, et seroit
<lb/> mis à question. Et, pour ce que autre chose ne voult
<lb/> cognoistre que dit avoit cy-dessus, fu mis à question sur
<lb/> le petit tresteau; et, assez tost après ce qu'il ot eu un
<lb/> petit d'eaue, requist que l'en le meist hors d'icelle question,
<lb/> et il diroit verité de ce que l'en lui demanderoit,
<lb/> et autres crimes et delis qu'il avoit fais. Si fu mis hors
<lb/> d'icelle question, mené chauffer en la maniere acoustumée,
<lb/> et illec, sanz aucune force ou contrainte, et hors
<lb/> de toute question, dist et afferma, et par serement, la
<lb/> verité du fait et assamblée fait en la ville de Rungy, ou
<lb/> monstier d'icelle ville, ès personnes du curé, et du frere
<lb/> du maire d'icelle ville, et du varlet dudit curé, avec la
<lb/> rompture et cassement de verrieres et couverture d'icelle
<pb n="241"/>
<lb/> eglise, dont plus à plain avoient dit et depposé en sa presence
<lb/> lesdiz Phelipot Le Vachier et Maceot Beauté,
<lb/> estoient vrais par la fourme et maniere que dit et depposé
<lb/> l'avoient, que, à toutes et chascune des choses faites en
<lb/> icelle nuyt, il fu present et les autres prisonniers comme
<lb/> lui. Et n'est record qui furent les compaignons qui rompirent
<lb/> les verrieres et la couverture de ladite eglise, ne
<lb/> aussi qui furent ceulx qui batirent et navrerent ceulx qui
<lb/> furent bleciez; car il qui parle entra en icelle eglise par
<lb/> l'uis qui lui fu ouvert, et lors vit et apperceut les cordes
<lb/> des cloches de ladite eglise coppées, les cierges alumez,
<lb/> et lesdiz curé et frere du maire qui desjà estoient navrez.
<lb/> Et dit oultre, que dudit monstier ilz alerent tous ensamble
<lb/> en l'ostel du curé d'icelle ville, et son mesnaige
<lb/> remuerent et mirent de place en autre et en divers lieux
<lb/> par son hostel. Et ne sera jà sceu ou prouvé contre lui
<lb/> qu'il ait feru, batu, navré, rompu ou cassé ne malfait,
<lb/> autrement que dit est, en la compaignie dessus dite, et
<lb/> de estre present à faire ce qu'ilz firent. Et dit, sur ce
<lb/> requis, qu'il leur eust aidié s'ilz eussent eu besoing. Et,
<lb/> pour ce qu'il estoit environ heure de minuyt, ne pot, il
<lb/> qui parle, recognoistre ne adviser ceulx qui batirent et
<lb/> navrerent iceulx curé et frere du maire, ne qui osta au
<lb/> varlet dudit curé ses besaces, le pain et la char dont
<lb/> dessus est faite mencion, ne oncques, depuis ne paravant
<lb/> ce, n'en avoit riens veu, ne vit ou apperceut aucunement.
<lb/> De laquele ville de Rungy, ce fait, il et lesdiz
<lb/> compaignons se partirent et prindrent congié li uns à
<lb/> l'autre, et s'en vint, il qui parle, celle dite nuyt, couchier
<lb/> en icelle ville de Fresnes, en son hostel, sanz en
<lb/> admener la fillete que l'en disoit estre par devers ledit
<lb/> curé, en ladite eglise. Et est voir que paravant ce que
<lb/> dit est, et ou jour mesmes, environ heure de nonne, il
<lb/> avoit esté avec tous lesdiz compaignons en ladite ville
<lb/> de Rungy, pour savoir s'ilz pourroient avoir ne recouvrer
<pb n="242"/>
<lb/> la fillete que l'en disoit estre par devers le curé de
<lb/> ladite ville de Rungy.
<lb/> Cogneut avec ce, sur ce requis, que, trois ans a ou
<lb/> environ, lui, acompaignié d'un nommé Jehannin Chappon
<lb/> et Denisot Le Briois, tous demourans en ladite ville
<lb/> de Fresnes, ainsi qu'ilz s'en aloient esbatre au dehors
<lb/> d'icelle ville et au bout de la petite rue, trouverent et
<lb/> encontrerent d'aventure une fille de vie nommée La Poulaine,
<lb/> et laquelle avoit esté par longtemps amie du musnier
<lb/> de Lay; à laquelle ledit Chappon, après plusieurs
<lb/> parolles eues entre eulx, ot compaignie charnele en sa
<lb/> presence. Et que pour ce que icelle Poulaine fu refusant
<lb/> et contredit, ne voult souffrir qu'il eust semblablement
<lb/> compaignie à elle, de ce courroucié et indigné, feri icelle
<lb/> Poulaine en la mamele d'un petit coustel qu'il portoit,
<lb/> et ledit Chappon d'un autre coustel fery samblablement
<lb/> icelle fille en l'aine, et illec la laisserent, cuidans que elle
<lb/> feust morte; et laquelle, assez tost après ce, fu apportée
<lb/> en garde en icelle ville de Fresnes, en laquelle, environ
<lb/> quatre ou cinq jours après ce que dit est, elle ala de vie
<lb/> à trespassement. Pour doubte et paour duquel fait, icellui
<lb/> Chappon s'est par longtemps absentez dudit pays, et semblablement
<lb/> ledit Briois; mais lui qui parle ne s'en parti
<lb/> ou tray oncques arriere du pays. Et plus ne autre chose
<lb/> ne voult cognoistre. Si fu remis en la prison de laquelle
<lb/> il avoit esté attaint.
<lb/> Robin Cossin et Jehan Pegin, dit Le Talvassier, prisonniers
<lb/> dessus nommez, ont esté fais venir et attains en
<lb/> jugement sur lesdiz quarreaux, et par ledit <abbr>mons.</abbr> le prevost
<lb/> leur fu dit, et à chascun d'eulx separéement, que des
<lb/> accusacions contre eulx dites ilz deissent verité, ou l'en
<lb/> leur feroit dire par force et par leurs bouches. Lesquieulx
<lb/> et chascun d'eulx ne voldrent aucune chose cognoistre
<lb/> que dit est et escript cy-dessus en leurs confessions; et,
<pb n="243"/>
<lb/> pour ce, en enterinant ledit jugement contre eulx prononcé,
<lb/> furent mis li uns après l'autre, et en l'absence
<lb/> l'un de l'autre, à la question sur le petit et le grant tresteau,
<lb/> et ne vouldrent aucune chose autre que escript est
<lb/> cy-dessus cognoistre en leur prejudice. Si furent mis hors
<lb/> d'icelle question, menez chauffer en la cuisine en la maniere
<lb/> acoustumée, et en après remis ès prisons dudit
<lb/> Chastellet, desqueles ilz avoient esté attains.
<lb/> PERRIN Houssaut, prisonnier dessus nommé, a esté de
<lb/> rechief fait venir en jugement sur lesdiz quarreaux, et
<lb/> en la presence des dessus diz <abbr>mons.</abbr> le prevost et conseilliers
<lb/> assistens. Auquel, par ledit <abbr>mons.</abbr> le prevost, lui fu
<lb/> dit que du fait dessus dit et accusacions contre lui imposées
<lb/> il deist la verité, ou l'en lui feroit dire par sa bouche.
<lb/> Lequel prisonnier, sur ce juré en l'an et jour dessus dit,
<lb/> ne voult autre chose cognoistre que dit a cy-dessus en la
<lb/> depposicion, qui lui fu leue mot après autre, mais continua
<lb/> en icelle, requerant humblement que de ce ledit
<lb/> <abbr>mons.</abbr> le prevost voulsist faire fere l'examen et informacion.
<lb/> Ouye la requeste duquel prisonnier, et consideré
<lb/> sa jeunesce, ledit <abbr>mons.</abbr> le prevost, par l'oppinion des
<lb/> conseilliers assistens, commanda à maistre Gieffroy Le
<lb/> Goibe, examinateur, que il alast sur le lieu, et se informast
<lb/> des excusacions et <hi rend="ital">alibi</hi> proposez par ledit prisonnier,
<lb/> et le plus briefment qu'il pourroit rapportast ce qu'il auroit
<lb/> fait et trouvé; et par ledit <abbr>mons.</abbr> le prevost fu dit
<lb/> que l'en surserroit de plus avant proceder contre ledit
<lb/> Houssaut, prisonnier, jusques ad ce que l'en verroit le
<lb/> rapport et informacion que trouvé auroit icellui
<lb/> examinateur.
<lb/> LE SAMEDI ensuivant, <num>VIIJe</num> jour de juillet, l'an mil <num>CCCIIIJxx</num>
<lb/> et onze, par devant <abbr>mons.</abbr> le prevost, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<pb n="244"/>
<lb/> d'Ars, auditeur; Andrieu Le Preux, procureur du roy;
<lb/> Robert Petit-Clerc, Gerart de La Haye, Miles de Rouvroy,
<lb/> Ernoul de Villiers, Robert de Pacy, Robert de
<lb/> Tuillieres, Hutin de Ruit et Jehan Fouquere, examinateurs
<lb/> de par le roy nostredit seigneur en son Chastellet
<lb/> de Paris; furent faiz venir li uns après l'autre en jugement,
<lb/> sur les quarreaux dudit Chastellet, Phelipot Le
<lb/> Vachier et Maceot Beauté, prisonniers, cy-dessus escrips,
<lb/> lesquieulx continuerent et persevererent ès confessions
<lb/> par eulx autresfois faites, qui leur furent leues mot après
<lb/> autre, cy-dessus escriptes. Et, ce fait, fu samblablement
<lb/> fait venir en jugement Girart Le Bouvier, prisonnier,
<lb/> cy-dessus nommé et enregistré, lequel dist et afferma par
<lb/> serement que la confession autrefois par lui faitte, il avoit
<lb/> faite par force et contrainte, et que, nonobstant chose
<lb/> qu'il eust cogneu en icelle, qui lui fu leue mot après
<lb/> autre, quant ad ce que elle faisoit mencion qu'il eust esté
<lb/> present avec lesdiz Phelipot Le Vachier, Maceot Beauté
<lb/> et les autres prisonniers cy-dessus nommez et escrips, qui
<lb/> furent de nuyt en la ville et eglise de Rungy, ne aussi
<lb/> d'icelle malonne par lui cogneue, il n'en est riens; en
<lb/> requerant instanment que à sa delivrance nous voulsissions
<lb/> entendre. Et, sanz autrement ne plus avant proceder
<lb/> contre lesdiz prisonniers, ledit <abbr>mons.</abbr> le prevost commanda
<lb/> iceulx prisonniers estre remis ès prisons desqueles ilz
<lb/> avoient esté attains.
<lb/> ITEM, le mardi premier jour d'aoust ensuivant, oudit
<lb/> an mil <num>CCCIIIJxx</num> et onze, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Dreux d'Ars, lieutenant dudit monseigneur le prevost;
<lb/> Martin Double, advocat du roy oudit Chastellet; Andrieu
<lb/> Le Preux, procureur du roy illec; Michel Marchant,
<lb/> Jaques du Bois, advocas en icellui Chastellet; Nicolas
<lb/> Chaon, Hutin de Ruit et Gieffroy Le Goibe, examinateurs;
<pb n="245"/>
<lb/> après ce que Phelipot Le Vachier et Maceot
<lb/> Beauté, prisonniers dessus nommez, orent continué et
<lb/> perseveré ès confessions par eulx autrefois faites, sanz
<lb/> aucune force ou contrainte, et lesqueles leur furent leues
<lb/> mot après autre, et que yceulx prisonniers orent esté remis
<lb/> ès prisons dont ilz avoient esté attains, et, ce fait,
<lb/> après ce que maistre Gieffroy Le Goibe, dessus nommé,
<lb/> ot fait son rapport de l'excusacion, et <hi rend="ital">alibi</hi>, et continuele
<lb/> residence et demeure dudit Perrin Houssaut, prisonnier,
<lb/> dessus nommé, par lui aleguée, si comme il est plus à plain
<lb/> contenu et escript cy-dessus, ledit <abbr>mons.</abbr> le prevost demanda
<lb/> ausdiz presens conseilliers leurs advis et oppinions
<lb/> qu'il estoit bon de faire d'iceulx prisonniers en tant qu'il
<lb/> touche justice, et quele pugnicion estoit à faire d'iceulx,
<lb/> et aussi s'il y avoit assez procès fait et complect par quoy
<lb/> l'en les peust condempner et asseoir jugement sur eulx,
<lb/> et quel jugement. Tous lesquieulx, veu ce present procès,
<lb/> et les confessions faites par iceulx Phelipot Le Vachier
<lb/> et Maceot Beauté dessus diz, prinses en leurs prejudices,
<lb/> et aussi ou prejudice desdiz Robin Cossin, Jehan
<lb/> Pegin, Gerart Le Bouvier et Perrin Houssaut, lesquieulx,
<lb/> par les depposicions d'iceulx Phelipot et Maceot, après
<lb/> ce qu'ilz les ont voulu croirre, et du tout se sont rapportez
<lb/> en eulx, et par leurs diz et depposicions voulu
<lb/> prendre droit; attendu la preuve ou enseignement que
<lb/> s'est efforciez de prouver icellui Houssaut, qui est insouffisanment
<lb/> fait, la maniere des cas advenuz, fais, commis
<lb/> et perpetrez de nuyt, lesquieulx l'en ne puet prouver
<lb/> que par ceulx qui estoient presens, que tous furent ensamble
<lb/> delinquans, le propos appensé par eulx de la ville
<lb/> d'Anthoigny venir en icelle ville de Rungy, de jour, et
<lb/> fere leur effort d'acomplir leur dampnable propos, fait
<lb/> soubz umbre de fournicacion et ravissement, les perseveracions
<lb/> d'icelles assamblées par eulx faites en retournant
<lb/> d'icelle ville de Rungy en la ville de Fresnes, et de ladite
<pb n="246"/>
<lb/> ville de Fresnes retourné de rechief et par nuyt
<lb/> audit lieu de Rungy; que, de droit et de raison, icelles
<lb/> assemblées et conspiracions par eulx faites sont deffendues
<lb/> et contre tout le bien commun et publique, le furt fait
<lb/> en ostant au varlet dudit curé de Rungy les bezaces
<lb/> d'icellui, esqueles avoit pain, et char, et sel, pour la
<lb/> garnison de l'ostel et despence dudit curé, les batures et
<lb/> navrures faites à icellui curé pour deffendre le sien et
<lb/> garder, les assaulx et invasions, romptures et froissemens
<lb/> tant de verrieres comme de tuiles et lates dudit monstier,
<lb/> comme le sacrilege fait en icellui, en despeçant, gastant
<lb/> et dissipant les biens et cierges ordenez à faire le service
<lb/> divin en ladite eglise, la bature et navrure faite au frere
<lb/> dudit maire de Rungy, et la force par eulx faite aus
<lb/> portes d'icelle eglise, et, en après, les oultraiges par eulx
<lb/> ou aucun d'eulx fais et commis en l'ostel d'icellui curé,
<lb/> qui est le propre presbitaire de la cure, en desrompant
<lb/> son mesnaige; delibererent et furent d'oppinion que,
<lb/> pour amende de justice, tous iceulx prisonniers fussent
<lb/> menez dimenche prouchain venant en ladite ville de
<lb/> Rungy, et que illec, à la pourcession que feroit le curé
<lb/> d'icelle ville, ilz feussent menez tous nus piez, et sanz
<lb/> chapperon et chemise, chascun tenant un cierge ou chandelle
<lb/> de cire en sa main, et, en après ce, eulx revestuz,
<lb/> feussent tous mis à l'eschiele ou carrefour et le lieu plus
<lb/> notable d'icelle ville de Rungy; et que yceulx Phelipot
<lb/> Le Vachier, Maceot Beauté et Perrin Houssaut, feussent
<pb n="247"/>
<lb/> fait despouillier tous nuz, et, par l'excecucion de
<lb/> la justice du roy nostredit seigneur, batus sur le lieu au
<lb/> plus près de ladite eglise que l'en pourroit bonnement;
<lb/> et que illec l'en deist publiquement que, pour certaines
<lb/> causes qui ad ce avoient meu le conseil, lesdiz Robin
<lb/> Coissin, Jehan Pegin et Gerart Le Bouvier, n'estoient
<lb/> aucunement batus, et est la cause tele, c'est assavoir pour
<lb/> ce qu'ilz avoient esté questionnez, comme il appert plus
<lb/> à plain par le procès cy-dessus escript; et que, ces choses
<lb/> ainsi faites, tous iceulx prisonniers feussent ramenez soubz
<lb/> seure garde prisonniers oudit Chastellet, et illec tenir
<lb/> prison jusques ad ce que parties seroient d'eulx contentes.
<lb/> Ouyes lesqueles oppinions et veu ce present procès,
<lb/> ledit <abbr>mons.</abbr> le prevost condempna ad ce iceulx prisonniers;
<lb/> et, pour ladite sentence mettre à excecucion,
<lb/> fu commis ledit maistre Gieffroy Le Goibe, examinateur.
<lb/> LEQUEL jugement cy-dessus conseillié et prononcié fu,
<lb/> par ledit maistre Gieffroy Le Goibe, fait mettre à excecution
<lb/> en la ville de Rungy, assez près de l'eglise d'icelle
<lb/> ville, en la presence de plusieurs personnes notables,
<lb/> tant officiers du roy comme autres, illec assemblez pour
<lb/> veoir acomplir et enteriner ledit jugement, le dimenche,
<lb/> <num>Ve</num> jour du mois d'aoust, oudit an mil <num>CCCIIIJxx</num> et onze,
<lb/> environ heure de tierce; et, en après ce, furent tous
<lb/> iceulx prisonniers ramenez prisonniers oudit Chastellet,
<lb/> duquel ilz avoient esté attains oudit jour d'uy mesmes,
<lb/> au matin.
<lb/> <abbr>AL.</abbr> CACHEMARéE.
</p>
<pb n="248"/>
</div>
<div>
<head>SIMONNETE LA FOURNIERE.</head>
<p>
<lb/> L'AN MIL <num>CCCIIIIxx</num> ET ONZE, le mardi <num>VIIJe</num> jour d'aoust,
<lb/> par devant honorable homme et saige maistre Jehan
<lb/> <supplied resp="#editor">Truquan</supplied>, lieutenant de <abbr>mons.</abbr> le prevost, presens maistres
<lb/> Dreux d'Ars, lieutenant dudit <abbr>mons.</abbr> le prevost, et Ernoul
<lb/> de Villiers, examinateurs de par le roy nostre sire ou
<lb/> Chastellet de Paris, et Jehan du Chesne, procureur oudit
<lb/> Chastellet, fu faite venir et attainte en jugement, sur les
<lb/> quarreaux dudit Chastellet, Symonnete La Fourniere,
<lb/> prisonniere, detenue oudit Chastellet, pour souspeçon
<lb/> d'avoir mal prins et emblé certaine et grant quantité de
<lb/> grappes de verjus, par elle oujourd'uy apportez à Paris
<lb/> pour vendre, et desqueles icelle femme fu trouvée saisie,
<lb/> duquel verjus a environ <num>VJxx</num> grappes. Laquele prisonniere,
<lb/> jurée sur ce aus sains Euvangiles de Dieu de dire
<lb/> verité, et d'autres choses qui lui seroient demandées,
<lb/> cogneut et confessa que elle est née de Pacy, et femme
<lb/> d'un nommé Perrinet Le Fournier, homme de labeur, et
<lb/> demourant audit lieu de Pacy; et que oujourd'ui matin,
<lb/> elle qui parle, en la compaignie de Regnaut Garembourt,
<lb/> son pere, demourant à Saint-Cloui, eulx estans ès vignes
<lb/> de sondit pere, et par le congié d'icellui et en sa presence,
<lb/> cueilly tout ledit verjus, et, par son commandement, le
<lb/> apporta vendre à Paris, pour ce que sa dame, femme de
<lb/> sondit pere, est trop fesble et vielle, et n'eust icellui
<lb/> peu apporter à Paris. Par lequel son pere lui fu commandé
<lb/> que elle en feist son prouffit le mieulx que elle
<lb/> porroit, et que tout l'argent que elle recevroit de ce,
<lb/> elle lui apportast, et que de ce elle se rapportoit à sondit
<lb/> pere. Et, ce fait, ouye icelle prisonniere, ledit lieutenant
<lb/> commanda et dist à Denisot de Chaumont, sergent
<lb/> à verge du Chastellet, que audit lieu de Saint-Clou il
<pb n="249"/>
<lb/> alast, et admenast briefment icellui Regnaut oudit Chastellet,
<lb/> pour estre sur ce examiné en la presence d'icelle
<lb/> prisonniere, et en oultre fait comme de raison sera; et
<lb/> aussi s'il trouvoit ledit Fournier, mary d'icelle Simonnete,
<lb/> qu'il le admenast avec soy, pour estre sur ce examiné
<lb/> comme dit est.
<lb/> MERCREDI ensuivant, <num>IXe</num> jour dudit mois d'aoust, l'an
<lb/> dessus dit, par devant <abbr>mons.</abbr> le prevost, lui estant en
<lb/> jugement sur les quarreaux, presens maistres Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars,
<lb/> auditeur; Andrieu Le Preux, procureur du roy; Nicolas
<lb/> Bertin, Robert de Pacy et Jehan Fouquere, examinateurs,
<lb/> et Jehan Filleul, lieutenant du receveur de Paris;
<lb/> fu fait venir Regnaut Garembout, demourant à Saint-Clou,
<lb/> pere de Symonnete La Fourniere, dessus nommée.
<lb/> Lequel Regnaut, après ce qu'il ot juré aus sains Euvangiles
<lb/> de Dieu dire verité des choses qui lui seroient demandées,
<lb/> presente icelle Symonnete, et que elle se fu
<lb/> rapportée ou dit de sondit pere, feust pour elle ou contre
<lb/> elle, et de tout l'eust voulu croirre, et par sadite depposicion
<lb/> prendre droit, icellui Regnaut dist et afferma par
<lb/> serement, et cogneut, sur ce requis, que passés sont
<lb/> <num>XV</num> jours et plus qu'il n'avoit veue ladite Symonnete, sa
<lb/> fille, que oujourd'uy et presentement en jugement par
<lb/> devant ledit <abbr>mons.</abbr> le prevost.
<lb/> Et dit oultre, sur ce requis, que à sadite fille il ne
<lb/> bailla de ceste année presente, ne ne fist baillier, ne commanda
<lb/> ou ordonna à estre baillié à icelle sa fille, pour
<lb/> aporter vendre à Paris ou aillieurs, verjus quelconques,
<lb/> jà soit ce qu'il soit verité qu'il ait plusieurs vignes en
<lb/> icelle ville de Saint-Clou et territoire d'icellui, et aussi
<lb/> qu'il saiche bien que sadite fille, ne aussi son mary, ayent
<lb/> en la ville de Pacy aucunes vignes; mais il est voir que,
<lb/> en ceste presente année, il a dit par plusieurs fois à sadite
<pb n="250"/>
<lb/> fille que elle ne se meist en aucun dangier envers personne
<lb/> quelconques pour avoir du verjus, se elle en vouloit
<lb/> avoir pour donner en aucun lieu, et que elle venist
<lb/> devers lui à Saint-Clou, et il lui en donrroit assez.
<lb/> Dit aussi, sur ce requis, que en ceste presente année,
<lb/> en la compaignie de ladite Simonnete, sa fille, il n'a esté
<lb/> en lieu, place ou vigne quelconques, feussent les siennes
<lb/> ou autres, où verjus aucun ait esté cueilly.
<lb/> ET, ce fait, ouye la depposicion dudit Regnaut, ledit
<lb/> <abbr>mons.</abbr> le prevost fist de rechief jurer laditte Symonnete,
<lb/> prisonniere, et lui requist que elle lui deist verité là où
<lb/> elle avoit prins ledit verjus en si grant nombre. Et, après
<lb/> plusieurs variacions par elle faites, cogneut et confessa
<lb/> que le mardi dessus dit, environ heure de prime, elle
<lb/> estant en la ville de Pacy, en l'ostel où elle et ledit Pierre
<lb/> Le Fournier, son mary, sont demourans, par ledit son
<lb/> mary lui fu baillié à porter à Paris, pour vendre, tout le
<lb/> verjus dont elle a esté oujourd'uy trouvée saisie; et que
<lb/> ledit son mary dist à elle qui parle que se l'en lui demandoit
<lb/> où elle avoit prins et cueilly ledit verjus, que elle
<lb/> deist que ledit Regnaut, son pere, et elle qui deppose,
<lb/> l'avoient cueilly ensamble en ses vignes de Saint-Clou,
<lb/> et les lui avoit bailliés pour apporter vendre à Paris, et
<lb/> l'argent que elle en recevroit pour baillier à sondit pere.
<lb/> Requise se ledit son mary lui dist où il avoit cueilly icellui
<lb/> verjus, dit par son serement que non, et aussi que elle
<lb/> ne lui demanda aucunement. Et dit, sur ce requise, que
<lb/> sa voulenté et entencion estoit que l'argent que elle recevroit
<lb/> dudit verjus par elle apporté pour venfre à Paris,
<lb/> elle eust appliqué au prouffit dudit son mary et de elle
<lb/> qui parle.
<lb/> APRèS lesqueles choses, ledit <abbr>mons.</abbr> le prevost demanda
<lb/> audit Denisot, sergent, s'il avoit esté en la ville de Pacy,
<pb n="251"/>
<lb/> et fait venir Perrin Le Fournier, mary d'icelle prisonniere;
<lb/> lequel dist que en icelle ville de Pacy il avoit esté,
<lb/> et avoit fait la plus grant diligence que bonnement avoit
<lb/> peu et sceu, afin de prendre et apprehender icellui
<lb/> Fournier, mais il ne l'avoit peu trouver aucunement.
<lb/> Et lui avoient dit les voisins dudit Fournier que, au
<lb/> jour dudit mardi matin, il s'estoit absentez d'icelle
<lb/> ville, et avoit dit qu'il s'en aloit gaignier à soyer là où
<lb/> il pourroit trouver à gaignier, et que l'aoust estoit finé
<lb/> et failly oudit pays de Pacy, et n'y trouvoit mais que
<lb/> gaignier.
<lb/> EN l'an dessus dit, le vendredi <num>XJe</num> jour dudit mois
<lb/> d'aoust, par devant <abbr>mons.</abbr> le prevost, lui estant en jugement
<lb/> sur les quarreaux, presens maistres Dreux d'Ars,
<lb/> lieutenant dudit monseigneur le prevost; Guillaume
<lb/> Drouart, Martin Double, advocas du roy; Jaques du
<lb/> Bois, Denis de Bausmes, advocas en Chastellet; Nicolas
<lb/> Bertin, Robert de Pacy et Jehan de Fouquere, examinateurs
<lb/> oudit Chastellet; fu veu et leu, mot après autre,
<lb/> ce present procès. Par tous lesquieulx conseilliers fu dit
<lb/> et deliberé, veu ce que il est publiquement et nottoirement
<lb/> crié, sur la peine du pilory, que nul ne aporte
<lb/> verjus vendre à Paris sans avoir cedule et enseignement
<lb/> des justices des lieux où eulx auroient prins iceulx; que
<lb/> ladite prisonniere n'a de ce apporté ne aussi s'est ventée
<lb/> de avoir aucun enseignement; delibererent et furent
<lb/> d'oppinion que l'en ne la povoit espargnier que elle ne
<lb/> feust tournée ou pilory, un chappiau de grappes mis sur
<lb/> sa teste. Ouyes lesqueles oppinions et veu ce present
<lb/> procès, ledit <abbr>mons.</abbr> le prevost condempna ad ce icelle
<lb/> prisonniere, et en sa presence.
<pb n="252"/>
<lb/> Lequel jugement fu excecuté le samedi <num>XIJe</num> jour dudit
<lb/> mois d'aoust mil <num>CCC</num> quatrevins et onze.
<lb/> <abbr>AL.</abbr> CACHEMARéE.
</p>
</div>
<div>
<head>JEHENNETE LA GROSSE.</head>
<p>
<lb/> L'AN DE GRACE MIL <num>CCC</num> QUATRE-VINS ET ONZE,
<lb/> le lundi <num>XXIIIJe</num> jour de juillet, en jugement sur les
<lb/> quarreaux, par devant <abbr>mons.</abbr> le prevost, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy en
<lb/> Chastellet; Hutin de Ruit et Jehan Fouquere, examinateurs
<lb/> de par le roy nostre sire ou Chastellet de Paris; fu
<lb/> attainte et faite venir Jehennete La Grosse, demourant à
<lb/> Paris, en la rue Saint-Julien, prisonniere detenue oudit
<lb/> Chastellet, et admenée par Jehennotin aus Trumeaux et
<lb/> Estionnot Belin, gardes des marès de Paris, pour ce que,
<lb/> environ <num>X</num> heures de nuyt, elle a esté trouvée esdiz marais
<lb/> garnie de <num>LXX</num> grappes de verjus, et pour souspeçon
<lb/> que elle n'ait emblé icelles grappes. à laquele prisonniere,
<lb/> après ce que elle ot juré aus sains Euvangiles de
<lb/> Dieu dire verité des choses qui lui seroient demandées,
<lb/> et que par ledit <abbr>mons.</abbr> le prevost elle ot esté requise de
<lb/> quel estat, vie et gouvernement elle estoit, et se elle
<lb/> estoit mariée, icelle prisonniere cogneut et confessa estre
<lb/> femme mariée, non saichant faire nul labeur de ses mains,
<lb/> sinon filer un bien petit, et non pas bien, et que pour la
<lb/> mauvaise compaignie que son mary, qui maine brouetes
<lb/> parmi la ville de Paris, avec lequel elle a esté passez sont
<lb/> <num>X</num> ans, et lequel, paravant ce, l'avoit prinse à femme au
<lb/> temps que elle estoit plus jeusne, et se seoit aus champs
<pb n="253"/>
<lb/> avec les autres filles de vie, et que sondit mary ne lui
<lb/> faisoit aucun ou pou de bien, va et vient par chascun
<lb/> jour seoir aus champs comme fille de vie, pour avoir sa
<lb/> substentacion.
<lb/> Et dit que samedi derrenierement passé, environ neuf
<lb/> heures devers le soir, et en s'en revenant pour coucher
<lb/> à Paris, ou lieu où elle a acoustumé à couchier, qui est
<lb/> sur les loges et vielz maisons qui sont sur les fossez de la
<lb/> ville de Paris, et non pas en la compaignie de sondit
<lb/> mary, saichant que illec n'avoit point de feurre sur quoy
<lb/> elle se peust couchier, vit et apperceut esdiz marez un
<lb/> tas de chaume, auquel, en entencion d'en apporter un
<lb/> fais pour soy couchier, elle ala, et que quant elle fu audit
<lb/> tas de chaume, un compaignon que elle ne cognoist, ne
<lb/> ne sauroit nommer, ot illec compaignie charnele à elle
<lb/> qui parle, et au departir qu'il fist de sadite compaignie,
<lb/> lui bailla tout le verjus dont elle a esté trouvée saisie
<lb/> pour son paiement, sanz ce que de lui elle eust aucun
<lb/> autre paiement; et ainsy comme elle vouloit commencer
<lb/> à faire un fardel dudit chaume, fu prinse et admenée, par
<lb/> les gardes d'iceulx marès, prisonniere oudit Chastellet,
<lb/> ouquel elle est ad present. Requise se elle sauroit où
<lb/> trouver, monstrer ou enseignier celui compaignon que
<lb/> elle dit qui lui bailla ledit verjus, dit par son serement
<lb/> que non.
<lb/> EN l'an dessus dit, le vendredi <num>XJe</num> jour d'aoust, par
<lb/> devant <abbr>mons.</abbr> le prevost, presens maistres Guillaume
<lb/> Drouart et Dreux d'Ars, lieuxtenans dudit <abbr>mons.</abbr> le prevost;
<lb/> Martin Double, advocat du roy en Chastellet;
<lb/> Jaques du Bois, Denis de Bausmes, advocas oudit Chastellet;
<lb/> Nicolas Bertin, Robert de Pacy et Jehan Fouquere,
<lb/> examinateurs oudit Chastellet, eulx estans en jugement
<lb/> sur les quarreaux, fu faite venir et attainte en jugement,
<lb/> sur les quarreaux dudit Chastellet, Jehennete La Grosse,
<pb n="254"/>
<lb/> prisonniere dessus nommée, laquelle, et par serement,
<lb/> continua et persevera en la confession cy-dessus escripte,
<lb/> par elle autrefois faite, et laquele lui fu leue mot après
<lb/> autre, et, ce fait, fu fait remettre à part en la prison dont
<lb/> elle avoit esté attainte. Après lesqueles choses ainsi faites,
<lb/> et que lesdiz Jehennotin aus Trumeaux et Estienot Belin
<lb/> orent dit et tesmoignié que alors qu'ilz trouverent icelle
<lb/> prisonniere esdiz marès, il n'y avoit en iceulx homme
<lb/> nul qu'ilz eussent sceu ne ouy en quelque maniere que
<lb/> ce feust, et trouverent icelle prisonniere auprès et joignant
<lb/> des treilles de vignes, esqueles apparoit que l'en
<lb/> avoit cueilly et rompu du verjus et grappes qui illec
<lb/> estoient, ledit <abbr>mons.</abbr> le prevost demanda ausdiz presens
<lb/> conseilliers leurs advis et oppinions qu'il estoit bon de
<lb/> faire d'icelle prisonniere, et quel jugement l'en avoit à
<lb/> asseoir sur elle. Tous lesquieulx, veu l'estat et personne
<lb/> d'icelle prisonniere, qui est femme de très-petit gouvernement,
<lb/> l'eure et le lieu où elle fu prinse ce qu'il est
<lb/> deffendu que esdiz marez nulle personne ne aille, sur
<lb/> peine d'amende et jugement voluntaire; le grant nombre
<lb/> et valeur que lesdites grappes, qui estoient en la garde
<lb/> de Dieu, povoient valoir au temps de la prinse d'icelles;
<lb/> que elle ne puet ou scet trouver son garant, le cry et
<lb/> defens fait en la ville de Paris et pays d'environ, que nul
<lb/> ne nulle ne preingne ou cueille verjus ou roisins quelconques,
<lb/> s'il ne prent iceulx en ses vignes, et en apporte
<lb/> enseignement de la justice du lieu où il aura cueilly
<lb/> iceulx, dont ladite prisonniere ne s'est aucunement ventée,
<lb/> et plusieurs autres causes qui ad ce mouvoient lesdiz
<lb/> conseilliers; delibererent et furent d'oppinion que l'en
<lb/> ne povoit ne devoit icelle prisonniere espargnier que
<lb/> elle ne feust tournée ou pilory, ayant un chappiau sur
<lb/> sa teste, auquel pendroient certaines grappes de verjus,
<lb/> comme celle qui avoit de nuyt, furtivement, mal prins
<lb/> icelles <num>LXX</num> grappes de verjus esdiz marez. Ouyes lesqueles
<pb n="255"/>
<lb/> oppinions et veu ce present procès, ledit <abbr>mons.</abbr> le prevost
<lb/> condempna ad ce ladite Jehennete La Grosse,
<lb/> prisonniere.
<lb/> Lequel jugement fu excecuté le samedi ensuivant,
<lb/> <num>XIJe</num> jour dudit mois d'aoust, l'an mil <num>CCCIIIJxx</num> et <num>XJ</num> dessus
<lb/> dit, et, partant, mise hors de prison.
<lb/> <abbr>AL.</abbr> CACHEMARéE.
</p>
</div>
<div>
<head>GUILLAUME YVOIRE.</head>
<p>
<lb/> L'AN DE GRACE MIL <num>CCC</num> QUATRE-VINS ET ONZE, le
<lb/> mercredi <num>XVJe</num> jour d'aoust, en jugement sur les quarreaux,
<lb/> par devant <abbr>mons.</abbr> le prevost, presens honorables
<lb/> hommes et saiges maistres Dreux d'Ars, lieutenant dudit
<lb/> <abbr>mons.</abbr> le prevost; Martin Double, advocat du roy en
<lb/> Chastellet; Jaques du Bois, Michel Marchant, Denis de
<lb/> Bausmes, Nicolas Blondel, advocas oudit Chastellet;
<lb/> Jehan de Tuillieres, Ernoul de Villiers, Nicolas Bertin,
<lb/> Robert de Pacy et Nicolas Chaon, examinateurs de par
<lb/> le roy nostre sire oudit Chastellet; fu fait venir et attaint
<lb/> Guillaume Yvoiré, pasticier, demourant en Maudestour,
<lb/> prisonnier detenu oudit Chastellet, et admené des prisons
<lb/> de Saint-Martin des Champs, esqueles il avoit esté mis
<lb/> à la requeste de Guillaume Lemperiere, cousturier, pour
<lb/> ce que ledit Yvoiré lui avoit baillié pour vendre une
<lb/> paiele, un bacin et deux flacons d'estain, qu'il avoit vendus
<lb/> <num>XIX</num> <abbr>s.</abbr> <num>IIIJ</num> <abbr>d.</abbr> à Jehan de Soissons, qu'il avoit bailliez
<lb/> et païez audit Yvoiré, et lesquelx biens, depuis ladite
<lb/> vente, avoient esté et sont poursuiz pour emblez par Simon
<lb/> Poette, dit Le Camus, marchant de toiles, demourant
<lb/> près de Petit-Pont.
<pb n="256"/>
<lb/> Lequel prisonnier, juré aus sains Euvangiles de Dieu
<lb/> de dire verité sur ce que dit est, et autres choses qui lui
<lb/> seroient demandées, cogneut et confessa par serement
<lb/> que il est pasticier boulengier, homme marié, demourant
<lb/> et resident en la ville de Paris, en laquelle, puis <num>XX</num> ans
<lb/> ençà, il a continuelment gaignié sa vie ausdiz mestiers le
<lb/> plus diligenment qu'il a peu et sceu, dont il a gouverné
<lb/> sa femme, et son hostel et mesnie. Et est verité que, un
<lb/> an a ou environ, à la requeste de Jehan Le Maire, et à ses
<lb/> noces, il fist certaines flamiches pour lui montans à la
<lb/> somme de <num>XVIIJ</num> frans ou environ. Lesqueles noces passées,
<lb/> il qui parle requist icellui Jehan Le Maire qu'il le voulsist
<lb/> païer d'icelle somme, lequel de ce faire fu refusant; et,
<lb/> pour ce, il qui parle fist convenir et appeller, par devant
<lb/> les auditeurs du Chastellet, ledit Jehan Le Maire, et fist
<lb/> demande de ladite somme. Et après plusieurs deffences
<lb/> proposées par ledit Maire, furent mis en certains procès
<lb/> qui encores pend entre eulx, pour lequel procès soustenir
<lb/> il a moult frayé et despendu du sien. Et tant que il qui
<lb/> parle, veant que il n'avoit plus de quoy soustenir icellui
<lb/> procès, tempté de l'ennemi, saichant que en l'ostel de
<lb/> Symon Poette, demourant en la Truanderie, à l'enseigne
<lb/> de l'Escu de France, ouquel l'en avoit acoustumé de
<lb/> vendre vin, et avoit beu en icellui par plusieurs fois, par
<lb/> chascune nuyt au soir les varlès dudit hostel fermoient
<lb/> l'uys d'icelle taverne, et s'en aloient gesir en l'ostel dudit
<lb/> Pouette, leur maistre, à Petit-Pont, <num>XV</num> jours paravant le
<lb/> Lendit derrenierement passé, après heure de cuevre-feu,
<lb/> se parti de son hostel ayant son mantel vestu et une chandele
<lb/> ardant en ses mains, vint à l'uys dudit hostel de
<lb/> l'Escu de France, cuidans entrer en icellui par ledit huys,
<lb/> entra en icellui hostel par une haulte fenestre qu'il trouva
<lb/> ouverte, avec soy ladite chandele, et, lui estant seul oudit
<pb n="257"/>
<lb/> hostel, print en icellui cinq pintes d'estain, dont les
<lb/> quatre sont rondes et une quarrée, trois choppines rondes,
<lb/> quatre nappes, deux touailles, neuf escueles, sept saulcieres
<lb/> d'estain et quatre flacons d'estain, deux aumusses
<lb/> vermailles, trois chapperons à homme, une piece de velueau
<lb/> vermail, un bacin à barbier, une paile d'arain et
<lb/> un plat d'estain, avec deux gobelez d'argent, par lui vendus
<lb/> à un orfevre devant l'eglise Saint-Lieffroy, la somme
<lb/> de six frans et demi. Tous lesquelx biens, sauf lesdiz
<lb/> gobelez d'argent, il mist en un coffre qu'il trouva oudit
<lb/> hostel, et ouquel coffre, qui estoit ouvert, il avoit prins
<lb/> partie desdiz biens, lequel coffre, ensamble iceulx biens,
<lb/> il seul charga sur son col, yssi hors d'icellui hostel par
<lb/> l'uis qu'il ouvry par dedens, et iceulx porta en sondit
<lb/> hostel et mist ou bouge par bas de sadite maison, sanz ce
<lb/> que <supplied resp="#editor">par</supplied> la femme de lui qui parle, qui lors estoit couchée,
<lb/> en feust sceu aucune chose; et, ce fait, s'en ala
<lb/> coucher avec sadite femme; et l'andemain bien matin, et
<lb/> avant ce que sadite femme feust levée, il print icellui
<lb/> coffre et les biens qui dedens estoient, lesquieulx il porta
<lb/> et bailla en garde en l'ostel et à la personne de Colin
<lb/> Dourdan, maçon, demourant en la rue des Petis-Champs,
<lb/> et illec les laissa, disant et priant audit Colin que iceulx
<lb/> biens il lui voulsist garder, et qu'il les avoit apportez en
<lb/> sondit hostel en garde, afin que quant l'en le vendroit
<lb/> excecuter du procès qu'il estoit encheuz contre ledit
<lb/> Jehan Le Maire, pour cause desdites flamiches, que l'en
<lb/> ne trouvast aucuns de sesdiz biens. Et dit que les biens
<lb/> vendus par Guillaume Lemperiere cy-dessus escript, sont
<lb/> des biens par lui prins en l'ostel dudit Simon Poette, et
<lb/> par lui bailliés audit Lemperiere pour vendre.
<lb/> Cogneut avec <supplied resp="#editor">ce</supplied>, il qui parle, avoir vendu à un
<lb/> boulengier et pasticier demourant en la place Maubert,
<lb/> nommé Phelipot de Dijon, puis la Saint-Jehan ençà, deux
<lb/> des flacons d'estain dessus diz, par lui prins en l'ostel
<pb n="258"/>
<lb/> dudit Simon Poette, la somme de <num>XVIIJ</num> <abbr>s.</abbr> <abbr>paris.</abbr> . Et, avec
<lb/> ce, et en Quaresme derrenierement passé, avoir vendu
<lb/> à icellui Phelipot un haubrejon ou cote de fer, la somme
<lb/> de <num>IIJ</num> frans et demi. Requis où il avoit prins icelle cote
<lb/> de fer, avec un bacinet à camail, une piece d'acier, uns
<lb/> gantelez, uns gardes-bras et harnais de jambes, que lors
<lb/> il exposa en vente audit Phelipot, dit par son serement
<lb/> que, environ entre la Saint-Remi et la Toussains derrenierement
<lb/> passées, à un soir qu'il estoit yssus au dehors
<lb/> de son hostel, et après jour faillant, et alé esbatre en une
<lb/> vielz masure estant auprès de son hostel, il trouva illec,
<lb/> en un sac, lesdites armeures lors par lui exposées en vente
<lb/> audit Phelipot, lesqueles estoient sans garde, et, pour ce,
<lb/> il print icelles et les apporta en son hostel, et illec les
<lb/> tint par longtemps, cuidant que celui qui les avoit illec
<lb/> mises ou mussées les revenist querre, et lesqueles il lui
<lb/> eust rendues. Et pour ce que aucun ne faisoit poursuite
<lb/> desdites armeures, ne ne les demandoit, il avoit vendu
<lb/> et engaigié icelles armeures. Et dit que tele est la verité
<lb/> des accusacions contre lui faites. Et, ce fait, fu fait traire
<lb/> à part sur lesdiz quarreaux.
<lb/> APRèS lesqueles choses ainsi faites, ledit <abbr>mons.</abbr> le prevost
<lb/> demanda ausdiz conseilliers leurs advis et oppinions
<lb/> comment l'en avoit à proceder contre lui des accusacions
<lb/> d'icelles armeures; qui n'estoit pas vraysamblable qu'il
<lb/> eust icelles trouvées par la maniere qu'il disoit; mesmement
<lb/> que Pierre Le Cauchetier, consierge de l'ostel d'Artois
<lb/> pour <abbr>mons.</abbr> le duc de Bourgoigne, pour ce present
<lb/> en jugement par devant ledit <abbr>mons.</abbr> le prevost, disoit et
<lb/> affermoit, et aussi poursuïoit comme ami, lesdites armeures
<lb/> avoir esté mal prinses et emblées, de nuyt, en l'ostel de
<lb/> Raoulin Le Vasseur, demourant avec <abbr>mons.</abbr> de Bourgoigne,
<lb/> et clerc des offices dudit <abbr>mons.</abbr> le duc, en une
<lb/> chambre que ledit Raoulin a en la rue de la Truanderie,
<pb n="259"/>
<lb/> et lesqueles armeures il avait veues et cogneues, ou au
<lb/> moins partie d'icelles, en l'ostel Drouyn de Breteil, cervoisier,
<lb/> demourant à la Cervoise, ès hales de Paris. Tous
<lb/> lesquieulx, veu le larrecin cy-dessus escript, cogneu avoir
<lb/> fait par icellui prisonnier, de nuyt et aguet appensé; la
<lb/> variacion et denegacion dudit prisonnier, faite sur la maniere
<lb/> de la prinse desdites armeures; la confession et affirmacion
<lb/> dudit Cauchetier; delibererent et furent d'oppinion
<lb/> que, pour savoir de ce par sa bouche la verité, il
<lb/> feust mis à question. Ouyes lesqueles oppinions et veu
<lb/> ce que dit est, icellui prisonnier fu ad ce condempné par
<lb/> ledit <abbr>mons.</abbr> le prevost.
<lb/> EN ENTERINANT lequel jugement, ledit Guillaume
<lb/> Yvoiré fu de rechief fait venir et attaint en jugement sur
<lb/> lesdiz quarreaux, auquel, par ledit <abbr>mons.</abbr> le prevost, fu
<lb/> dit que des accusacions cy-dessus dites et escriptes, et
<lb/> autres crimes et deliz par lui fais, s'aucuns en savoit, il
<lb/> deist verité. Lequel prisonnier ne voult autre chose confesser
<lb/> en son prejudice que dit est cy-dessus; et, pour ce,
<lb/> fu fait despouillier tout nu, lié, mis et estendu à question
<lb/> sur le petit tresteau, et sitost comme il eust un petit d'eaue
<lb/> sur lui, requist instanment hors de ladite question estre
<lb/> mis, et il diroit la verité d'iceulx, qui vrays sont, que
<lb/> par lui ilz ont esté faiz, commis et perpetrez. Et, pour
<lb/> ce, fu mis hors d'icelle question, mené choffer en la cuisine
<lb/> en la maniere acoustumée, et, en après, ramené en
<lb/> jugement sur lesdiz quarreaux.
<lb/> HORS DE laquele question, et sans aucune force ou
<lb/> contrainte, icellui Guillaume Yvoiré, prisonnier, cogneut
<lb/> et confessa, oultre et par-dessus les confessions cy-dessus
<lb/> escriptes, par lui autrefois faites, que verité est que, paravant
<lb/> la Toussains derrenierement passée, autrement du
<lb/> temps n'est record, saichant et considerant que Raoulin
<pb n="260"/>
<lb/> Le Vasseur, cy-dessus nommé, s'estoit partis de la ville
<lb/> de Paris en la compaignie et service dudit <abbr>mons.</abbr> le duc,
<lb/> et avoit leissiée sa chambre, assise en ladite Truanderie,
<lb/> bien et competenment ordonnée et amesnagée de biens
<lb/> meubles, utenciles d'ostel, armeures et autres biens, et
<lb/> que en ladite chambre n'estoit demouré aucune personne
<lb/> pour garder icelle chambre, tempté de l'ennemi, et en
<lb/> entencion et voulenté de prendre et embler iceulx biens,
<lb/> se parti de nuyt et après cuevre-feu, tout seul, de sondit
<lb/> hostel, et ala à l'uys de la chambre dudit Raoulin, lequel
<lb/> huys il qui parle ouvry, et recula le pele d'icellui à quoy
<lb/> il estoit fermé par le moyen et ayde de la pointe d'un
<lb/> petit coustel qu'il portoit sur lui, ouquel hostel il print
<lb/> et embla les biens et choses qui ensuivent, c'est assavoir:
<lb/> une houpelande de drap gris, doublée de blanchet, assez
<lb/> longue, à usaige d'omme, par lui vendue à un cordouennier
<lb/> demourant à l'eschiele du Temple, nommé Jehan
<lb/> Franqueville; n'est record quel somme il en receupt.
<lb/> Item, avoir mal prins oudit hostel une piece d'acier
<lb/> sanz pans, un harnoiz de jambes complect, uns bracelez
<lb/> et gantelez, par lui mis en gaige en l'ostel Drouyn Bratel,
<lb/> cervoisier, demourant ès hales de Paris, lesquieulx sont
<lb/> en gaiges de deux frans audit cervoisier.
<lb/> Item, un bacinet avec le camail garny, par lui mis en
<lb/> gaiges en l'ostel Colin Louée, boulengier, demourant au
<lb/> coing de Bourtibourt, devers la rue Sainte-Croix, pour
<lb/> cinq frans, par lui mis en gaiges en l'ostel d'icellui Colin.
<lb/> Item, avoir prins oudit hostel un lit, un coussin et une
<lb/> couverture de laine, par lui vendus à un nommé Quiquet,
<lb/> demourant en la rue du Signe, duquel il ot et receupt
<lb/> <num>IIJ</num> frans et demi.
<lb/> Cogneut, avec ce, avoir prins en l'ostel dudit Raoulin
<lb/> une paire de chienès de fer, par lui baillées en garde
<pb n="261"/>
<lb/> en l'ostel Robin d'Arragon, demourant auprès de lui qui
<lb/> parle, avec six plas, six escueles, une choffoire, un bacin,
<lb/> une quarte, une pinte d'estain et deux chandeliers.
<lb/> Tous lesquieulx biens, ainsi par lui mal prins et emblez,
<lb/> il qui parle, à deux fois, l'une après l'autre, porta en son
<lb/> hostel dessus dit, sanz ce que sadite femme en sceust
<lb/> oncques aucune chose. Et dit que autre chose ne plus ne
<lb/> scet des accusacions contre lui faites.
<lb/> CE fait, ledit <abbr>mons.</abbr> le prevost fist venir en jugement
<lb/> par devant lui et assembler noble homme messire Baude
<lb/> de Vauvillier, chevalier du guet, et maistres Dreux d'Ars,
<lb/> lieutenant dudit <abbr>mons.</abbr> le prevost; Michel Marchant,
<lb/> advocat en Chastellet; Jehan de Tuillieres, Arnoul de
<lb/> Villiers, Nicolas Bertin, Robert de Pacy, examinateurs
<lb/> oudit Chastellet, et Jehan Filleul, lieutenant du receveur
<lb/> de Paris; ausquieulx, après ce que, en leurs presences,
<lb/> le dessus dit Guillaume Yvoiré ot perseveré et continué,
<lb/> sans aucune force ou contrainte, ès confessions cy-dessus
<lb/> escriptes, aujourd'ui par lui faites, ledit <abbr>mons.</abbr> le prevost
<lb/> demanda ausdiz conseilliers leurs advis et oppinions comment
<lb/> l'en avoit à faire dudit prisonnier, et se, veue sa
<lb/> confession, il estoit dignes de souffrir mort. Tous lesquieulx,
<lb/> veues les confessions cy-dessus escriptes, la multiplicacion
<lb/> et reyteracions des crimes et larrecins cy-dessus
<lb/> diz et escrips, faiz par icellui prisonnier, les aguez
<lb/> appensez faiz en faisant icelles larrecins, et la valeur
<lb/> d'icelles, delibererent et furent d'oppinion qu'il estoit
<lb/> un très-fort larron, et que l'en ne le povoit espargnier
<lb/> qu'il ne feust excecuté comme tel, c'est assavoir pendu.
<pb n="262"/>
<lb/> Ouyes lesqueles oppinions et veu ce present procès, ledit
<lb/> <abbr>mons.</abbr> le prevost condempna icellui prisonnier à estre
<lb/> excecuté et pendu comme larron, et icellui jugement
<lb/> prononça en la presence dudit Yvoiré, en l'an et jour
<lb/> dessus diz.
<lb/> EN l'an dessus dit, et ou <num>XVJe</num> jour d'icellui mois d'aoust,
<lb/> le dessus dit Guillemin Yvoiré fu mené à son derrenier
<lb/> tourment, et illec, en la presence de maistre Nicolas Bertin,
<lb/> examinateur, et Aleaume Cachemarée, commis à faire
<lb/> fere l'excecucion du jugement dessus dit, prononcié contre
<lb/> ledit Yvoiré, et que il ot perseveré et continué esdites
<lb/> confessions par lui autrefois faites, et oultre et par-dessus
<lb/> ce que dit est, cogneut et confessa que, trois ans aura en
<lb/> vendenges prochainement venant ou environ, saichant
<lb/> que le seigneur de Saint-Anthoine, ès hales, et tous ses
<lb/> gens et serviteurs, estoient alez hors en vendenges, ala de
<lb/> nuyt en l'hostel dudit Saint-Anthoine, lequel il ouvry à
<lb/> hurter et heiler le mieulx qu'il pot, et, icellui ouvert,
<lb/> entra dedens une chambre par terre dudit hostel, en laquelle,
<lb/> dedens un grand coffre qui estoit ouvert, il print
<lb/> un petit coffret qui dedens estoit, et en icellui petit
<lb/> coffre, qui samblablement estoit ouvert, il print plusieurs
<lb/> verges, anneaux et cuilliers d'argent rompues, et autre
<lb/> fretin d'argent, lequel il fist fondre, en la rue aus Oës,
<lb/> en l'ostel d'un hanapier, par le nepveu dudit hanapier,
<lb/> et y ot d'argent sept onces et demie ou environ, et duquel
<lb/> argent il print environ demie-once, dont il fist faire
<lb/> deux boces à hanaps de madre, et le demourant il vendi,
<lb/> sur le pont de Paris, ne scet quel pris ne à qui. Print
<lb/> avec ce lors, oudit hostel, un cent pesant de potin ou
<lb/> environ, tant en plas que en escueles, et lesquieulx il
<lb/> seul fondi en une chambre qu'il avoit lors auprès de la
<lb/> Jussienne de Blois, duquel il vendi, à deux fois, environ
<lb/> <num>L</num> ou <num>LX</num> livres à Colin Corpel, potier d'estain, et le demourant
<pb n="263"/>
<lb/> à Perrinet Blondel, potier d'estain, demourant
<lb/> ad present en la ville de Venise. Et, oultre ce, avoir
<lb/> prins oudit hostel une cotte hardie à femme, de drap
<lb/> marbré, fourrée de gros vair, dont il vendi la penne
<lb/> à Jehan des Champs, faiseur de fours, la somme de
<lb/> <num>XXXVJ</num> sols, et le drap de la cotte il eschanga à autre drap
<lb/> blanchet, à une femme dont il ne scet le nom, demourant
<lb/> en Frepeillon.
<lb/> Cogneut aussi que, un pou paravant la desroberie dessus
<lb/> dite faite oudit hostel, il seul, de nuyt, monta en un
<lb/> porche et louages appartenans à Jehan Henry, ouquel
<lb/> porche il souleva et esleva l'uys de la chambre d'un
<lb/> compaignon dont il ne scet le nom, lequel estoit famillier,
<lb/> si comme l'en disoit, de <abbr>mons.</abbr> le chancellier de
<lb/> France, en laquele chambre il print six escueles, une
<lb/> quarte, une pinte et trois plas d'estain, laquele vaissele
<lb/> il seul fondi en sa chambre, près de laditte Jussienne de
<lb/> Blois, et, icelle fondue, la vendi, partie audit Corpel, et
<lb/> l'autre à un nommé Aubin, potier d'estain, demourant à
<lb/> la porte Saint-Honoré, dont il ot la somme de <num>LX</num> <abbr>s.</abbr> et
<lb/> plus. Print aussi en icelle chambre un lit, le traversain
<lb/> et une couverture, qu'il porta en sadite chambre de la
<lb/> Jussienne, et lequel lit, traversain et couverture, il qui
<lb/> parle bailla à un nommé Robin du Mesnil, demourant à
<lb/> Saint-Marcel, pour le vendre, avec un autre lit appartenant
<lb/> à lui qui parle, desquieulx deux liz icellui Robin
<lb/> presta à lui qui parle la somme de onze frans, qu'il a
<lb/> appliquez à son prouffit. Et, pour ce que autre chose ne
<lb/> plus ne voult confesser, fu mené en hault à la justice et
<lb/> monté à l'eschiele, ouquel lieu, après ce qu'il ot esté lié
<lb/> à l'estache en hault, icellui Guillaume Yvoiré cogneut à
<lb/> maistre Pierre du Pré, excecuteur de la haulte justice
<lb/> du roy nostredit seigneur, si comme ledit maistre Pierre
<lb/> le tesmoigna et rapporta, confessa avoir prins, <num>IX</num> ans a et
<lb/> plus, en l'ostel Mahiet Gouppil, boulengier, un gobelet
<pb n="264"/>
<lb/> d'argent et une cuillier, qu'il vendi et appliqua à son
<lb/> prouffit. Et atant fu icellui jugement excecuté, et ainsi
<lb/> fina ses jours ledit Guillaume Yvoiré.
<lb/> Commissaire sur ses biens, maistre Nicolas Bertin,
<lb/> examinateur.
<lb/> <abbr>AL.</abbr> CACHEMARéE.
</p>
</div>
<div>
<head>MARTIN DU VAL.</head>
<p>
<lb/> L'AN DE GRACE MIL TROIS CENS <num>IIIIxx</num> ET ONZE, LE
<lb/> lundi <num>XIIIJe</num> jour d'aoust, par devant honorable homme
<lb/> et saige maistre Dreux d'Ars, lieutenant de <abbr>mons.</abbr> le prevost;
<lb/> Robert de Pacy et Jehan Fouquere, examinateurs
<lb/> en Chastellet; fu fait venir et attaint en jugement, sur les
<lb/> quarreaux dudit Chastellet, Martin du Val, laboureur,
<lb/> demourant à Amboise, prisonnier detenu oudit Chastellet,
<lb/> du commandement du seigneur d'Amboise, pour
<lb/> plusieurs cas criminelz par lui commis et perpetrez audit
<lb/> lieu d'Amboise et pays d'environ, si comme l'en dit.
<lb/> Lequel prisonnier, sur ce juré aus sains Euvangiles de
<lb/> Dieu, et sanz aucune force ou contrainte, cogneut et
<lb/> confessa par serement qu'il est nez de la ville d'Amboise,
<lb/> et varlet mareschal, lequel, un pou paravant la Toussains
<lb/> derrenierement passée, accompaignié de Jehan Lyenart,
<lb/> bouchier, demourant à Amboise, à un soir, se partirent
<lb/> d'icelle ville d'Amboise, et au dehors d'icelle ville, en
<lb/> la tennerie d'un nommé Saintot Le Hongre, tenneur,
<lb/> demourant en icelle ville, environ heure de jour failly,
<pb n="265"/>
<lb/> prindrent et emblerent en icelle tennerie un cuir rouge,
<lb/> lequel ilz porterent et mucerent en un bois assez près
<lb/> d'illec; et environ deux jours après, qu'ilz alerent veoir
<lb/> s'ilz le trouveroient, virent que ledit cuir n'estoit plus
<lb/> en la place où ilz avoient mis icellui; et, pour ce, retournerent
<lb/> en laditte ville d'Amboise, et illec demourerent
<lb/> jusques environ après Noël derrenierement passé, que ès
<lb/> foiriez d'icelle feste de Noël ilz se partirent acompaigniez
<lb/> d'un nommé Jehan Paradis, charpentier, demourant à
<lb/> Laval-Guyon, avec lequel ilz avoient par longtemps
<lb/> ouvré de labeur de vignes oudit lieu et pays d'Amboise,
<lb/> en entencion d'aler ou pays d'Olenois, pour gaignier
<lb/> leurs vies à la peine de leurs corps à labourer vignes; et
<lb/> en alant oudit pays et passant par les bois de Monnoiz,
<lb/> à quatre lieues d'Amboise ou environ, en alant en la ville
<lb/> de Chaumont, et assez près d'icelle ville de Chaumont,
<lb/> trouverent et encontrerent d'aventure, oudit chemin et
<lb/> ès bois d'illec, un homme dont il ne scet le nom, et duquel
<lb/> ledit Paradis avoit assez cognoissance, auquel homme
<lb/> icellui Paradis dist qu'il lui baillast l'argent qu'il portoit,
<lb/> ou il seroit batu. Lequel homme respondi que non feroit,
<lb/> et, pour ce, icellui Paradis, d'un grant baston de chesne
<lb/> quarré qu'il portoit, feri icellui homme un coup en la
<lb/> teste, et, en après, ledit Lyenart et lui qui parle samblablement
<lb/> ferirent li uns après l'autre, chascun d'un
<lb/> gros baston quarré de chesne, un coup sur ledit homme,
<lb/> et, ce fait, icellui Paradis s'aproucha dudit homme, lequel
<lb/> il feri d'une dague en la mamele, dont icellui homme
<lb/> chey illec à terre mort. Lequel homme, eulx trois, d'un
<lb/> commun assentement, prindrent et le tirerent dedens le
<pb n="266"/>
<lb/> bois dessus dit, aussi loings du chemin comme le jet d'une
<lb/> pierre, et illec le couvrirent de vielles feuilles et de
<lb/> terre; et à icellui homme prindrent et osterent dix frans,
<lb/> c'est assavoir six escuz, et le demourant en menue monnoye,
<lb/> lesquieulx ledit Paradis print et mist sur soy. Et
<lb/> d'ilec alerent oudit pays d'Olenois ouvrer ès vignes, là
<lb/> où ilz ont gaignié leurs vies puis ledit temps jusques
<lb/> environ cinq sepmaines, que eulx trois, acompaigniez de
<lb/> Raoulet Fouquart, eschardeur de laines, né du pays de
<lb/> Bretaigne, et demourant ad present en la ville de Tours,
<lb/> si comme il a plusieurs fois ouy dire audit Raoulet, et
<lb/> aussy un varlet musnier demourant au port de Pires,
<lb/> nommé Jehannin, et du surnom n'est record, par l'ennortement
<lb/> dudit Paradis, qui disoit que l'en lui devoit de
<lb/> l'argent en son pays, et lequel disoit que s'il avoit icellui,
<lb/> qu'ilz le despendroient ensamble, comme fait avoient les
<lb/> <num>X</num> frans dessus diz, se partirent dudit pays d'Olenois, de
<lb/> la ville de Saint-Memi, et d'ilec environ, après ce
<lb/> qu'ilz orent beu ensamble en la ville de Saint-Hilaire, en
<lb/> l'ostel Andrieu Fouchier, et alerent en la ville de Blois,
<lb/> et d'ilec en la ville d'Amboise, où ilz jeurent, en un
<lb/> mardi au soir, en l'ostel de sa mere; et le landemain, eulx
<lb/> cinq, par l'inducion dudit musnier, alerent oultre ladite
<lb/> ville d'Amboise, à deux lieues d'ilec ou environ, en un
<lb/> hostel seul estant aus champs. Par lequel musnier fu prié
<lb/> et requis à eulx quatre que l'omme dudit hostel feust
<lb/> batus, et qu'il lui avoit fait plusieurs injures et villenies.
<lb/> Tous lesquieulx cinq vindrent à l'uis dudit hostel, hurterent
<lb/> illec, et tant firent que l'uys dudit hostel ilz rompirent,
<lb/> et alerent jusques à l'uys de la chambre dudit
<lb/> hoste, lequel huys leur fu ouvert par la femme dudit
<pb n="267"/>
<lb/> homme, et, eulx entrez en icelle chambre, trouverent
<lb/> l'oste dudit hostel couché en son lit, auquel par ledit
<lb/> musnier fu dit qu'il leur baillast de l'argent, ou il seroit
<lb/> batu. Lequel homme, pour doubte et paour qu'il ot
<lb/> d'eulx cinq compaignons, se leva de son lit, et aus piez
<lb/> print en drapelet certains gros tournois jusques à la somme
<lb/> de deux frans, lesquieulx ledit musnier print et mist sur
<lb/> soy, et iceulx ont, depuis ce, despendu ensamble. Ouquel
<lb/> hostel samblablement ilz beurent et mengierent du
<lb/> pain, du vin et des biens qu'ilz trouverent en icellui
<lb/> hostel, et, avec ce, prindrent en icellui du pain et du
<lb/> vin en un baril de bois, et mirent cuire du lart oudit
<lb/> hostel, et tout ce, au partir qu'ilz firent d'icellui hostel,
<lb/> apporterent en un bois assez près et au-dessoubz dudit
<lb/> hostel, ouquel bois ilz se couchierent puis l'eure de minuyt,
<lb/> et le landemain jusques à heure de nonne, pendent
<lb/> lequel temps ilz beurent et mengierent le pain et vin que
<lb/> prins avoient en l'ostel dudit homme; et d'ilec, eulx tous
<lb/> cinq, à la priere dudit Paradis, en alant à Laval-Guïon,
<lb/> et passant par un port dont il ne scet le nom, beurent,
<lb/> en l'ostel d'un pontonnier, d'une pinte de vin ou de
<lb/> deux, et, avec ce, leur fu baillié par icellui pontonnier
<lb/> deux tasses d'argent à boire leur vin. Tous lesquieulx,
<lb/> quant ilz orent beu et païé leur escot, et se retreirent à
<lb/> une demie-lieue ou environ dudit lieu, en un petit boïer,
<lb/> ouquel bois ilz furent par l'espace d'une heure ou environ,
<lb/> et d'ilec, d'un commun assentement, en entencion
<lb/> d'avoir icelles deux tasses d'argent, retournerent en
<lb/> l'ostel dudit pontonnier, hurterent et appellerent à l'uys;
<lb/> auquel pontonnier fu dit par icellui Paradis, lequel icellui
<lb/> Paradis cognoissoit bien, et qui estoit moult riches,
<lb/> si comme il disoit, qu'il leur donnast et treist de son vin
<lb/> pour eulx boire. Par lequel pontonnier leur fu de rechief
<lb/> trait du vin; et, icellui beu par entre eulx, distrent audit
<lb/> pontonnier qu'il leur baillast lesdites deux tasses d'argent,
<pb n="268"/>
<lb/> lequel ne les leur voult aucunement baillier; et, pour ce,
<lb/> icellui Paradis ala à une huche qui estoit ouverte en
<lb/> l'ostel dudit pontonnier, en laquelle il print icelles deux
<lb/> tasses d'argent, et les mist en son soing en la presence
<lb/> d'icellui pontonnier, de sa femme, et d'une sienne suer
<lb/> qui estoit oudit hostel, et aussi d'eulx cinq nommez dessus,
<lb/> sanz ce que ycellui pontonnier feist ou deist aucune
<lb/> resistence ad ce, pour la doubte et paour qu'il avoit
<lb/> d'eulx, pour ce que ledit Paradis lui avoit dit que s'il
<lb/> parloit de ce qu'ilz faisoient, qu'il seroit très-bien batus.
<lb/> Lesqueles deux tasses ainsi par eulx prinses, ilz se partirent
<lb/> de l'ostel dudit pontonnier tous ensamble pour aler
<lb/> à Tours; et, en passant parmi la ville de Saint-Vincent
<lb/> de Loroir, à <num>IIIJ</num> lieues dudit lieu de Tours, pour ce
<lb/> que alors ilz n'avoient de quoy païer leur escot et ce
<lb/> qu'ilz avoient despendu, ledit Paradis laissa en gaige de
<lb/> dix soulz icelles deux tasses; et d'illec alerent en la ville
<lb/> de Chevillé, assez près d'icellui Saint-Vincent, auquel
<lb/> lieu ledit Paradis, par la cognoissance qu'il avoit à
<lb/> Jehan Alez, sergent d'icelle ville, fist tant par devers lui
<lb/> qu'il envoya un sien varlet en ladite ville de Saint-Vincent,
<lb/> et lui baillia dix soulz pour rachater lesdites deux
<lb/> tasses d'argent. Avec le varlet duquel Alez fu envoyé le
<lb/> dessus dit Lienart, l'un de leurs compaignons. Et, pour
<lb/> ce que la justice dudit lieu de Saint-Vincent ot souspeçon
<lb/> que, par les compaignons de lui qui parle, lesdites
<lb/> tasses n'eussent esté mal prinses, retindrent la jument dudit
<lb/> sergent, et par son varlet lui envoyerent lesdites
<lb/> tasses. Et lequel Lienart retourné en ladite ville de Chevillé
<lb/> par devers lui qui parle et sesdiz compaignons, et
<lb/> ouy ce que l'en lui avoit dit en icelle ville de Saint-Vincent,
<lb/> se absenterent hastivement de ladite ville,
<pb n="269"/>
<lb/> aujourd'hui a trois sepmaines ou environ, sanz prendre
<lb/> congié dudit Alez, et vindrent en ladite ville d'Amboise,
<lb/> de laquelle ville d'Amboise eulx tous cinq, le landemain,
<lb/> partirent au soir, par l'ennortement dudit Lienart, pour
<lb/> aler en l'ostel d'un nommé Jehan Badier, demourant à
<lb/> demie-lieue dudit lieu d'Amboise ou environ, entre lequel
<lb/> Lienart et Badier avoit très-grant riote, si comme
<lb/> icellui Badier leur disoit, afin de le batre et vilener, pour
<lb/> les injures qu'il lui avoit faites et dites. Auquel lieu eulx
<lb/> tous arriverent environ minuyt, hurterent et appellerent
<lb/> icellui Badier, disans qu'il leur ouvrist l'uys, et qu'ilz
<lb/> estoient au seigneur d'Amboise, ses serviteurs et de ses
<lb/> gens, et vouloient avoir du vin à boire pour leur argent.
<lb/> Soubz umbre duquel adveu, icellui Badier leur ouvry
<lb/> l'uys de son hostel, et, icellui ouvert, eulx tous entrerent
<lb/> dedens icellui hostel; et lors, par aucuns d'iceulx
<lb/> compaignons, fu icellui Badier batu et feru, et, en après
<lb/> ce, bouté en une grant huche; et lors, par l'un de sesdiz
<lb/> compaignons, fu demandé à la femme dudit Badier que
<lb/> elle leur baillast les clefs de son coffre, pour avoir l'argent
<lb/> qui estoit dedens, ou il seroit, et elle aussi, batus
<lb/> et vilenez très-grandement. Pour la doubte et crainte
<lb/> desquieulx la femme d'icellui Badier bailla audit Paradis
<lb/> la clef d'un de ses coffres, ouquel par icellui Paradis fu
<lb/> prins la somme de cinq frans, tant en or comme en argent,
<lb/> si comme il ouy lors dire audit Paradis et à ses
<lb/> autres compaignons dessus diz, qui presens estoient. Et,
<lb/> ce fait, mistrent la femme d'icellui Badier en ladite huche
<lb/> avec sondit mary. Et, avec ce, prindrent en l'ostel d'icellui
<lb/> Badier une houppelande courte, de drap gris sengle,
<lb/> à usaige d'omme, laquele ledit Paradis porta avec soy, et
<lb/> un petit cuevrechief qu'il qui parle print oudit hostel,
<lb/> et en apporta avec soy, sanz y faire autre chose que dit
<lb/> est dessus. En laquele nuyt mesmes, et incontinent après
<lb/> ce que dit est, eulx tous ensamble, en entencion de gaignier
<pb n="270"/>
<lb/> et embler, alerent en un vilaige assez près de l'ostel
<lb/> dudit Badier, duquel il ne scet le nom, ouquel, en l'ostel
<lb/> d'un nommé Macé du Bois-Bernart, soubz umbre dudit
<lb/> seigneur d'Amboise, à qui ilz se disoient estre serviteurs
<lb/> et familliers, ilz entrerent en icellui, faignans qu'ilz voulsissent
<lb/> avoir du vin pour leur argent; et pour ce que,
<lb/> par l'un de sesdiz compaignons, n'est record duquel, fu
<lb/> dit audit Macé, qui estoit couchiez tout nu en son lit,
<lb/> que s'il ne leur bailloit de l'argent, qu'il seroit très-bien
<lb/> batus. Et pour la doubte et paour d'iceulx compaignons,
<lb/> la femme dudit Macé ala aus piez de son lit, et illec print
<lb/> une corne de beuf en laquelle elle disoit estre tout ce
<lb/> qu'ilz avoient vaillant, laquelle corne elle bailla audit
<lb/> Paradis. Et ouy lors, il qui parle, dire audit Paradis que
<lb/> en icelle corne avoit environ <num>IX</num> escus et trois frans en
<lb/> or. Lequel argent ainsi par eulx prins, ilz se partirent
<lb/> dudit pays d'Amboise et vindrent en la ville de Chasteau-Regnaut,
<lb/> et d'ilec en la ville de Vendosme, où ilz se departirent
<lb/> li uns d'avec l'autre; et de tout l'argent dessus
<lb/> dit n'ot oncques, il qui parle, à sa part que <num>XVJ</num> <abbr>s.</abbr> en
<lb/> monnoye, à lui baillié par ledit Paradis, pour ce qu'il dist
<lb/> lors entre eulx que tout l'argent qu'ilz avoient gaignié et
<lb/> emblé, il estoit dispensé durant le temps que eulx tous
<lb/> avoient esté ensamble. Et atant se departirent d'ensamble
<lb/> et de leur compaignie eulx tous cinq dessus nommez,
<lb/> disans que ilz ne se vouloient plus entremettre de faire
<lb/> ce qu'ilz avoient fait, et que chascun se trairoit et yroit
<lb/> en son pays ou aillieurs faire son prouffit au mieulx qu'il
<lb/> pourroit et sauroit. Et dit, sur ce requis, que, depuis ce,
<lb/> il ne vit aucuns ne nul des quatre compaignons dessuz
<lb/> diz, par lui nommez. De laquelle ville de Vendosme il
<lb/> seul se parti, et vint ouvrer à soyer blez en la ville de
<lb/> Yenville en Beausse, où il a ouvré par l'espace de
<pb n="271"/>
<lb/> dix à douze jours ou environ, et, en après, est venus à
<lb/> Paris pour savoir s'il pourroit gaignier sa vie; et saichant
<lb/> que le seigneur d'Amboise estoit en ladite ville, l'est alé
<lb/> veoir, lequel l'a fait prendre et emprisonner, pour ce, si
<lb/> comme il tient et croit, qu'il est renommée ou pays qu'il
<lb/> a fait et aidié à faire les larrecins dessus diz; et esqueles
<lb/> prisons il est de present detenuz.
<lb/> LE MERCREDI ensuivant, <num>XVJe</num> jour dudit mois d'aoust,
<lb/> l'an dessus dit, par devant <abbr>mons.</abbr> le prevost, presens maistres
<lb/> Dreux d'Ars, lieutenant dudit <abbr>mons.</abbr> le prevost; Martin
<lb/> Double, advocat du roy en Chastellet; Jaques du Bois,
<lb/> Michel Marchant, Denis de Bausmes et Nicolas Blondel,
<lb/> advocas oudit Chastellet; Jehan de Tuillieres, Ernoul de
<lb/> Villiers, Nicolas Bertin, Robert de Pacy et Nicolas
<lb/> Chaon, examinateurs de par le roy nostredit seigneur
<lb/> oudit Chastellet; fu attaint et fait venir en jugement, sur
<lb/> les quarreaux dudit Chastellet, Martin du Val, prisonnier
<lb/> dessus nommé, lequel, sanz aucune force ou contrainte,
<lb/> continua et persevera ès confessions cy-dessus
<lb/> escriptes, par lui autrefois faites, qui lui furent leues mot
<lb/> après autre. Et oultre, dit que l'omme occiz dont en sadite
<lb/> confession est faite plus à plain mencion, quant il fu
<lb/> veu et apperceu dudit Paradis, estoit monté sur un cheval,
<lb/> de dessus lequel cheval il fist cheoir icellui homme
<lb/> d'un coup de baston dont il le fery entre deux espaules;
<lb/> lequel homme ainsi à terre et mené ou bois de Monnois,
<lb/> dont cy-dessus est faite mencion, et iceulx dix frans par
<lb/> eulx prins, ilz laisserent aler le cheval dudit homme là où il
<lb/> voult, et ne l'enmenerent aucunement. Et dit que ce sont
<lb/> tous les crimes et deliz qu'il a faiz et commis; et, pour
<lb/> ce, fu fait remettre en la prison de laquelle il avoit esté
<lb/> attaint.
<lb/> Et, ce fait, ledit <abbr>mons.</abbr> le prevost demanda ausdiz conseillers
<lb/> leurs advis quel jugement estoit à faire dudit prisonnier,
<pb n="272"/>
<lb/> et s'il avoit desservi à estre excecuté. Tous lesquelz,
<lb/> veu sa personne, qui est aagiée de <num>XXVJ</num> ans ou plus,
<lb/> les larrecins dessus diz par lui aidiez à faire d'aguet appensé,
<lb/> de nuyt, à plusieurs et diverses fois; la valeur
<lb/> d'icelles larrecins, la rompture et fraction des huys et
<lb/> fenestres par lui faiz en sa presence, le murtre dessus dit
<lb/> fait appenséement; delibererent et furent d'oppinion
<lb/> qu'il estoit larron et murdrier, et que l'en ne le povoit
<lb/> espargnier que, comme tel, il ne feust excecuté, c'est
<lb/> assavoir trayné et pendu. Ouyes lesquelles oppinions et
<lb/> veu ce present procès, ledit <abbr>mons.</abbr> le prevost condempna
<lb/> icellui Martin à estre trayné et pendu. Lequel jugement
<lb/> il dist et prononça audit Martin, et en sa presence, en l'an
<lb/> et derrenier jour dessus dit.
<lb/> OUQUEL <num>XVJe</num> jour dudit mois d'aoust, en enterinant
<lb/> lequel jugement, ledit Martin du Val, prisonnier, fu
<lb/> trainé au devant du Chastellet, et d'ilec menez à la justice
<lb/> du roy nostre sire, ouquel lieu, et en la presence de
<lb/> maistres Nicolas Bertin, examinateur, et Aleaume Cachemarée,
<lb/> clerc de <abbr>mons.</abbr> le prevost, commis à faire fere
<lb/> ladite excecucion, icellui Martin du Val, après ce qu'il
<lb/> ot continué et perseveré ès confessions par lui autrefois
<lb/> faites, cogneut et confessa, oultre et par-dessus icelles
<lb/> confessions, que en vendenges derrenierement passées, il
<lb/> estant en l'ostel Monson de Vaux, son cousin, demourant
<lb/> en la ville Dyerre, à deux lieues près d'Amboise, et
<lb/> lequel son cousin lui avoit leissié en garde sondit hostel,
<lb/> tempté de l'ennemi, recula à un petit coustel le pelle
<lb/> d'une serrure à un coffre ou huche estant oudit hostel,
<lb/> ouquel il mal print et embla deux escus d'or et deux
<lb/> verges d'argent qui estoient en un hanap de madre en
<lb/> icelle huche.
<pb n="273"/>
<lb/> Cogneut avec ce, que, <num>IIJ</num> ans a ou environ, il servant
<lb/> ledit seigneur d'Amboise et gardant ses chiens, rompi de
<lb/> jour la serrure du comptoir ouquel l'en avoit acoustumé
<lb/> à faire les comptes dudit seigneur d'Amboise, ouquel
<lb/> comptoir il mal print et embla <num>XXV</num> <abbr>s.</abbr> ou environ qu'il
<lb/> trouva sur ledit comptoir.
<lb/> Cogneut aussi que, ou jour mesmes qu'il fu à prendre
<lb/> les deux frans en gros tournoiz dont mencion est faite
<lb/> plus à plain ès confessions cy-dessus escriptes, par lui
<lb/> faites, alerent tous en l'ostel d'un bouchier demourant à
<lb/> un quart de lieue près d'illec, ouquel lieu ilz rompirent
<lb/> l'uys de devant, et, en après, alerent jusques au lit et en
<lb/> la chambre dudit bouchier, et illec, en une huche qu'ilz
<lb/> trouverent ouverte, prindrent la somme de trois frans en
<lb/> or, que ot le dessus dit Paradis.
<lb/> Cogneut avec ce, il qui parle, que, six ans a ou environ,
<lb/> qu'il gardoit les chiens dudit seigneur d'Amboise,
<lb/> s'enamoura d'une chiennete nommée Baude, laquelle par
<lb/> <num>XIIIJ</num> fois et plus il continua icelle et ot compaignie charnele
<lb/> à li; et de la premiere fois qu'il ot compaignie à elle
<lb/> jusques à la derreniere fois, il ot bien de distence un an
<lb/> ou environ. Pendant lequel an, il qui parle estant ou
<lb/> chemin d'entre la Ferriere et Amboise, et en venant
<lb/> en icelle ville d'Amboise, environ heure de tierce, trouva
<lb/> d'aventure enmi les champs une jument assez basse qui
<lb/> paissoit aus champs, laquelle jument, à l'aide d'un colier
<lb/> de corde que elle avoit entour son col, il lya et atacha à
<lb/> un buisson qui estoit auprès d'illec. à laquelle jument,
<lb/> par l'ayde d'un petit fossé qui estoit illec près, il, par
<lb/> temptacion de l'ennemi, ot compaignie charnele à elle
<lb/> une fois. Et dit que durant le temps qu'il ot compaignie
<lb/> charnele à icelle chienne, un varlet cordier, demourant
<lb/> en icelle ville d'Amboise, survint en la chambre où il
<pb n="274"/>
<lb/> gardoit iceulx chiens, lequel vit et apperceut comment
<lb/> il tenoit icelle chienne Baude entre ses jambes, et lui
<lb/> mist lors sur qu'il avoit eu compaignie charnele à ladite
<lb/> chienne, dont il qui parle respondi très-doulent et courroucé
<lb/> qu'il ne disoit pas verité, et que icelle chienne il
<lb/> acouploit avec une autre chienne pour les mener à la
<lb/> chasse, où il convenoit qu'il menast les chiens dudit seigneur
<lb/> d'Amboise; et tant que finablement, pour ce que
<lb/> il se deffendi fort de l'accusacion contre lui faite par ledit
<lb/> varlet cordier, icellui varlet se teust de ce, et oncques
<lb/> puis ne lui parla de ce que dit est.
<lb/> APRèS lesqueles confessions faites par icellui Martin
<lb/> du Val, et par l'oppinion des dessus diz et de plusieurs
<lb/> sergens, tant à cheval comme à verge, estans illec presens
<lb/> à faire ladite excecucion, ledit Martin, comme bougre,
<lb/> fu ars, et en cest estat fina ses jours, en l'an et jour dessus
<lb/> et derrenierement diz.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>SIMONNET LOREPIN.</head>
<p>
<lb/> L'AN DE GRACE MIL <num>CCCIIIIxx</num> et onze, le mercredi
<lb/> <num>IXe</num> jour d'aoust, par devant <abbr>mons.</abbr> le prevost, lui
<lb/> estant en jugement sur les quarreaux, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Ernoul de Villiers, Nicolas Bertin, Robert
<lb/> de Pacy et Jehan Fouquere, examinateurs de par le
<pb n="275"/>
<lb/> roy nostre sire ou Chastellet de Paris, fu fait venir et
<lb/> attaint Simonnet Lorepin, conroyer de peaulx, demourant
<lb/> à Otun, prisonnier detenu oudit Chastellet, pour
<lb/> souspeçon d'avoir mal prins et emblé un blanchet enfardelé
<lb/> et deux chemises à homme, dont il fu trouvé saisy
<lb/> par le guet livré au Pont-Neuf la nuyt derrenierement
<lb/> passée, entre <num>X</num> et <num>XJ</num> heures de nuyt; et aussi pour souspeçon
<lb/> qu'il n'ait mal prins un mantel doublé d'un vermail
<lb/> et d'un noir, à usaige d'omme, qu'il avoit vestu.
<lb/> Lequel prisonnier, interrogué et examiné de dire verité
<lb/> sur ces choses et autres qui lui seroient demandées,
<lb/> après ce qu'il ot juré aus sains Euvangiles de Dieu, cogneut
<lb/> et confessa par serement qu'il est nez d'icelle ville
<lb/> d'Otun, et y a ses pere et mere, et que, puis trois mois
<lb/> ença, il s'est partiz d'icelle ville d'Otun, et venu ou pays
<lb/> de France pour gaignier sa vie au mieulx qu'il eust peu
<lb/> et sceu; et dit qu'il a gaignié sa vie à soyer blez tant ou
<lb/> pays de Saint-Mor des Fossez comme ou pays d'Estampes.
<lb/> En laquele ville d'Estampes il, jeudi derrenierement passé,
<lb/> environ heure de prime, acheta en plain marchié, en ladite
<lb/> ville, le blanchet et chemises dont il a esté trouvé
<lb/> saisi, et lui cousta l'aune dudit blanchet environ <num>XJ</num> blans,
<lb/> et, en somme toute, païa pour tout ledit blanchet la
<lb/> somme de deux frans, qu'il avoit gaigniez à la peine de
<lb/> son corps ès pays dessus diz. Requis quantes aulnes de
<lb/> blanchet il a oudit fardel, et s'il est tondu et prest, dist
<lb/> et par serement qu'il ne scet pas proprement quantes
<lb/> aulnes il y a, ne s'il est prest ou non, jà soit ce qu'il suppose
<lb/> qu'il y en ait <num>VIIJ</num> aulnes ou environ. Tout lequel
<lb/> drap, puis le temps dudit achat, il a gardé en l'ostel de
<lb/> l'Escu de France, audit lieu d'Estampes, où il estoit logiez,
<lb/> jusques à aujourd'ui matin, qu'il s'est partis d'icelle
<pb n="276"/>
<lb/> ville d'Estampes, et venu à Paris, en entencion et voulenté
<lb/> de s'en aler oudit pays d'Otun, dont il est nez,
<lb/> comme dit est.
<lb/> Dit aussi que quant il ot achaté icellui drap, il ne lui
<lb/> demoura que trois ou quatre blans, et de present n'a que
<lb/> quatre ou six deniers de tout l'argent du monde. Requis
<lb/> combien il a qu'il parti derrenierement de la ville de
<lb/> Paris, dit par son serement que puis un mois a ou environ
<lb/> il ne fu à Paris, jusques à hier que il vint en icelle
<lb/> ville de Paris; et dit que alors il avoit vestu le mantel
<lb/> doublé dont il a esté trouvé saisi.
<lb/> APRèS lesqueles choses ainsi faites, et que Jehan Le
<lb/> Queux et Jehan Maumonté, varlez de la geole du Chastellet,
<lb/> orent tesmoignié et affermé par leurs seremens que,
<lb/> puis huit jours ença, ilz ont veu ledit prisonnier, qui est
<lb/> un très-povre varlet gaigne-pain, querant sa vie pour
<lb/> Dieu à Paris, et lequel leur aida à entasser la buche de
<lb/> garnison du geolier de Chastellet, et qu'il n'avoit lors
<lb/> sur lui vestu que une petite cotte ou haillon, qu'il de
<lb/> present a vestu, et n'avoit lors de quoy soy vivre, ledit
<lb/> <abbr>mons.</abbr> le prevost demanda ausdiz conseilliers leurs advis
<lb/> et oppinions qu'il estoit bon de faire dudit prisonnier, et
<lb/> la maniere comment l'en avoit à proceder contre lui,
<lb/> pour savoir la verité où il avoit prins iceulx blanchet,
<lb/> mantel et chemises. Tous lesquieulx, veu ledit blanchet,
<lb/> lequel contient six aulnes et demie à l'aulne de Paris, et
<lb/> est tout prest et retondu; la valeur et estimacion d'icellui,
<lb/> prisié l'aulne et avalué par Estienne du Bois, dit Bruneau,
<lb/> à la somme de huit soulz parisis; ce aussi que ledit
<lb/> mantel n'est aucunement habile de façon sur le corps
<lb/> dudit prisonnier, mais semble que ce soit un habit emprumpté,
<lb/> et que icellui prisonnier n'a aucune chemise
<lb/> vestue; et est plus vraysamblable que s'il feust partiz
<lb/> d'icelle ville d'Estampes pour venir à Paris, afin d'estre
<pb n="277"/>
<lb/> plus seichement et nettement, qu'il eust vestu une desdites
<lb/> chemises; l'estat et personne dudit prisonnier, qui
<lb/> samble estre homme de neant et vacabond; consideré
<lb/> aussi le tesmoignaige desdiz Jehan Le Queux et Maumonté;
<lb/> delibererent et furent d'oppinion que, pour savoir
<lb/> par sa bouche la verité où il avoit prins les choses
<lb/> dessus dites, qu'il feust mis à question. Ouyes lesqueles
<lb/> oppinions, ledit <abbr>mons.</abbr> le prevost condempna ad ce ledit
<lb/> prisonnier.
<lb/> EN ENTERINANT lequel jugement, ledit <abbr>mons.</abbr> le prevost
<lb/> fist venir par devant lui en jugement le dessus dit
<lb/> Simonnet Lorepin, prisonnier, et lui dist que des accusacions
<lb/> dessus dites il lui deist verité, où il lui feroit dire
<lb/> par sa bouche, et le feroit mettre à question. Lequel
<lb/> prisonnier, pour ce qu'il ne voult aucune chose cognoistre,
<lb/> autre que dit a cy-dessus, qui lui portast prejudice, fu
<lb/> fait despoillier, mis, lyé et estendu à question sur le petit
<lb/> et le grant tresteau; et, assez tost après ce, requist, en
<lb/> confessant avoir mal prins et emblez les mantel, blanchet
<lb/> et chemise dessus diz, que l'en le meist jus d'icelle question,
<lb/> et il diroit verité de la maniere comme prins les
<lb/> avoit. Et, pour obeir à sa requeste, fu deslié et mis jus
<lb/> d'icelle question, et, en après ce, mené choffer en la
<lb/> cuisine en la maniere acoustumée.
<lb/> OUQUEL lieu, et hors de toute question, et en après
<lb/> en jugement sur les quarreaux, icellui prisonnier, sanz
<lb/> aucune force ou contrainte, et en soy corrigant des variacions
<lb/> et denegacions par lui faites, cogneut et afferma
<lb/> par serement, sur ce par lui fait de rechief aus sains Euvangiles
<lb/> de Dieu, que, hier matin, il se mist à chemin
<lb/> et parti de la ville de Paris, en entencion et voulenté
<lb/> d'aller vers Nostre-Dame de Montfort, querre du pyment
<lb/> pour apporter vendre à Paris, à la Nostre-Dame my-aoust
<pb n="278"/>
<lb/> prouchainement venant, et que par delà la ville de Saint-Clou,
<lb/> à deux lieues ou environ, en passant par un vilaige
<lb/> du nom duquel il n'est record, vit et apperceut l'uys
<lb/> d'un hostel qui estoit ouvert, ouquel hostel il entra, faignant
<lb/> qu'il demandast du pain pour Dieu; et lui estant
<lb/> oudit hostel, veant que en icellui n'avoit homme ne
<lb/> femme, ou garde aucun, entra en la chambre dudit hostel,
<lb/> en laquele il, tempté de l'ennemi, trouva le fardel et
<lb/> blanchet, avec les chemises dont il fu trouvé saisi; lesquieulx
<lb/> biens il print et apporta avec soy, en entencion
<lb/> de les appliquer à son prouffit.
<lb/> Cogneut avec ce, que oudit jour mesmes, et en passant
<lb/> par un vilaige en alant ledit chemin à Nostre-Dame de
<lb/> Montfort, et un pou après ce que dit est, il vit et apperceut
<lb/> le mantel doublé duquel il a esté trouvé saisi, qui
<lb/> pendoit et sechoit à une haye aus champs, lequel mantel
<lb/> il, tempté de l'ennemi comme dit est, print icellui et
<lb/> apporta en ladite ville de Paris, en entencion d'en faire
<lb/> son prouffit.
<lb/> Cogneut aussi que, durant le temps qu'il a porté continuelment,
<lb/> puis sept ans ença, le pennier à la porte de
<lb/> Paris, et esté gaigne-pain illec et ès halles de Paris, il a
<lb/> aucune fois et par plusieurs, du nombre n'est record,
<lb/> quant il portoit herans en l'ostel d'aucuns habitans là il
<lb/> où il estoit envoyez, pour gaignier sa vie, a prins et
<lb/> appliqué à une fois un herent pour soy gouverner, jà
<lb/> soit ce qu'il feust bien païez de son salaire. Et ne voult
<lb/> plus ne autre chose cognoistre, et, pour ce, fut remis en
<lb/> la prison de laquelle il avoit esté attaint.
<lb/> EN l'an dessus dit, le mercredi <num>XVJe</num> jour d'icellui mois
<lb/> d'aoust, par devant <abbr>mons.</abbr> le prevost, estant en jugement
<lb/> sur les quarreaux, presens honorables hommes et saiges
<lb/> maistres Dreux d'Ars, lieutenant dudit <abbr>mons.</abbr> le prevost;
<lb/> Martin Double, advocat du roy en Chastellet; Jaques
<pb n="279"/>
<lb/> du Bois, Michel Marchant, Denis de Bausmes, Nicolas
<lb/> Blondel, advocas oudit Chastellet; Jehan de Tuillieres,
<lb/> Ernoul de Villiers, Nicolas Bertin, Robert de Pacy et
<lb/> Nicolas Chaon, examinateurs oudit Chastellet; fu fait
<lb/> venir et attaint Simonnet Lorepin, prisonnier dessus
<lb/> nommé, lequel, et par serement fait aus sains Euvangiles
<lb/> de Dieu, continua et persevera, sanz aucune force ou
<lb/> contrainte, ès confessions cy-dessus escriptes, par lui autrefois
<lb/> faites, et afferma le contenu en icelles, qui lui fu
<lb/> leu mot après autre, estre vray par la fourme et maniere
<lb/> que il est escript. Et, ce fait, fu icellui prisonnier fait
<lb/> remettre en la prison de laquelle il avoit esté attaint; et,
<lb/> en après, ledit <abbr>mons.</abbr> le prevost demanda ausdiz presens
<lb/> conseilliers leurs advis et oppinions quel jugement estoit
<lb/> bon de faire d'icellui prisonnier. Tous lesquieulx, veu
<lb/> l'estat et personne dudit prisonnier, qui est aagez de
<lb/> <num>XXIIIJ</num> ans ou environ, la peine de question par lui soufferte,
<lb/> par laquelle l'en n'a peu trouver en lui que les
<lb/> larrecins des blanchet et manteau dessus diz, que icellui
<lb/> prisonnier afferme que c'est le premier larrecin qu'il ait
<lb/> fait et commis, que contre lui d'aucuns autres cas l'en
<lb/> n'a informacion, denonciacion ou accusacion de partie;
<lb/> attendu la petite valeur des biens par lui prins, ce qu'il
<lb/> dist que ces choses il print par povreté, qui est chose
<lb/> assez vraysamblable au regart de sa personne; que en cas
<lb/> de premier larrecin, l'en n'a pas acoustumé, oudit Chastellet,
<lb/> de faire justicier aucune personne; delibererent
<lb/> et furent d'oppinion que ledit prisonnier feust très-bien
<lb/> batus publiquement et tout nu au cul de la charrete, puis
<lb/> le Chastellet jusques à la justice de Paris, et illec bany à
<lb/> tousjours de la ville de Paris et à dix lieues environ, sur
<lb/> peine de la hart, et que partant il feust mis hors de prison
<lb/> et leissié aler. Ouyes lesqueles oppinions et veu ce
<lb/> present procès, ledit <abbr>mons.</abbr> le prevost condempna ad ce
<lb/> ledit prisonnier.
<pb n="280"/>
<lb/> LEQUEL jugement fu excecuté oudit <num>XVJe</num> jour d'aoust,
<lb/> l'an <num>IIIJxx</num> et <num>XJ</num> dessus dit.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHENNE DE BRIGUE, DITE LA CORDIèRE,
<lb/> DIVINE.</head>
<p>
<lb/> L'AN MIL <num>CCC</num> QUATREVINS ET DIX, le samedi <num>XXIXe</num> jour
<lb/> d'ottobre, par devant <abbr>mons.</abbr> le prevost, en la presence
<lb/> de maistres Dreux d'Ars, lieutenant dudit <abbr>mons.</abbr> le
<lb/> prevost, et Oudart de Fontenoy, examinateur, fu attainte
<lb/> en jugement sur les quarreaux, ou Chastellet de Paris,
<lb/> dame Jehanne de Brigue, dite La Cordiere, que l'en dit
<lb/> estre devine, née de Joinchery sur Meuse, ad
<lb/> present demourant à Besmes, en la Chastellerie de Crécy
<lb/> en Brie, prisonniere, laquele confessa qu'il a sept ans
<lb/> qu'elle vint demourer à Senliz avec son pere et sa marratre,
<lb/> d'ilec alerent demourer à Laigny; et a environ
<lb/> <num>IIJ</num> ans que elle s'acointa de Hennequin Le Cordier, du
<lb/> pays de Haynault, demourant à Lorcie, près dudit lieu
<lb/> de Besmes. Et dit que riens ne scet du fait de diviner. Et
<lb/> dist que, au temps dessus dit, elle ala ou mont de Dou,
<lb/> et se accointa d'une femme nommée Marion, demourant
<lb/> audit lieu de Dou, laquele lui aprint à dire: <q rend="ital">«Ou nom du
<lb/> <pb n="281"/>
Pere, du Filz et du Saint-Esperit,»</q> et que elle ne lavast point
<lb/> ses mains au dimenche et ne dist point sa patenostre,
<lb/> ne feist point de croix sur elle, ne deist aucun
<foreign xml:lang="la" rend="ital">Benedicite</foreign>,
<lb/> prenist du chenevis et espandist au devant d'elle plain
<lb/> poing, que icelle Marion feroit pour elle ce qu'elle
<lb/> vouldroit.
<lb/> Dist avec ce, et en la presence de Jehan Laisné, prisonnier
<lb/> oudit Chastellet, qui aucunement ne se voult
<lb/> rapporter en la depposicion d'icelle prisonniere, que ou
<lb/> mois d'aoust derrenierement passé, que l'en soyoit, un
<lb/> homme qui lui a esté monstré presentement, et lequel se
<lb/> nomme Jehan Laisné, vint premierement à elle, mais il
<lb/> ne la trouva pas, pour ce que elle estoit alée à Lorcie
<lb/> porter à mengier à ses enfans; et à une autre fois que
<lb/> ledit Laisné vint seul à elle, lui dist que une dame l'envoyoit
<lb/> devers lui pour ce qu'elle avoit perdu un coffre
<lb/> ouquel avoit huit frans, unes patenostres et saintures, ne
<lb/> scet quantes, et que l'en les avoit emblées à une dame,
<lb/> laquelle il ne lui nomma pas, et estoit mescreu de l'avoir
<lb/> emblé; et pour ce qu'il s'en aloit en son pays, et que à
<lb/> <num>X</num> ou <num>XIJ</num> lieues l'en lui avoit dit qu'il en estoit mescreu,
<lb/> il estoit retournez pour soy en excuser; et, pour ce, requeroit
<lb/> à elle qui parle que elle lui voulsist enseigner qui
<lb/> avoit ledit coffre et les biens qui dedens estoient, afin
<lb/> qu'il s'en peust excuser. Auquel elle lui respondi que elle
<lb/> n'en savoit riens, et que aucune chose ne lui en diroit.
<lb/> Après laquelle response il lui pria pour Dieu, en joignant
<lb/> les mains, que elle lui dist, et il lui donrroit de son or
<lb/> et de son argent tant comme elle vouldroit, et que se elle
<lb/> ne lui enseignoit, il se tenoit ou rendroit pour mort; et
<pb n="282"/>
<lb/> de rechief lui respondi que riens ne lui en diroit. Adonc
<lb/> se departi d'elle en disant qu'il se rendoit pour conquis,
<lb/> et que briefment retourneroit devers elle.
<lb/> Et dit aussi que, huit jours après, ledit Laisné vint
<lb/> seul, environ heure de soleil couchant, à elle, en son
<lb/> hostel, et de rechief lui pria comme dessus, et qu'il lui
<lb/> donrroit <num>XX</num> frans de son argent, mais que elle lui voulsist
<lb/> dire. Auquel elle respondi que elle ne sauroit, mais elle
<lb/> cognoissoit bien une femme nommée Marion qui lui diroit
<lb/> bien, et que de son argent ne vouloit-elle point, ne elle
<lb/> ne savoit combien la dame à qui elle yroit parler en vouldroit
<lb/> avoir. Et atant se departi de lui. Et icellui soir, de
<lb/> nuyt, que elle estoit couchée en son hostel, ledit Laisné,
<lb/> acompaignié d'un jeune homme nommé Lermite, vindrent
<lb/> à elle, l'appellerent, la firent lever, et de rechief
<lb/> ledit Laisné la pria moult affectueusement comme devant;
<lb/> et finablement, après plusieurs parolles, lui promist que
<lb/> l'andemain matin elle yroit devers la femme, qui lui en
<lb/> diroit nouvelles. Et lors ledit Jehan mist quatre souls sur
<lb/> la table d'elle qui parle, disant que elle les portast à ladite
<lb/> femme. Ouquel landemain matin, environ le point
<lb/> du jour, elle se parti de son hostel, print les quatre souls
<lb/> dessus diz, et ala devers ladite femme, qui pour lors estoit
<lb/> demourant à Roussay, à deux lieues près de Besmes,
<lb/> où elle qui parle est demourant, et illec, à ladite Marion
<lb/> bailla les <num>IIIJ</num> souls dessus diz, et, après ce, dist que
<lb/> un homme les lui avoit bailliez, à quelle requeste elle
<lb/> venoit, laquele avoit dit que l'en avoit emblé à une dame
<lb/> un coffre ouquel avoit <num>VIIJ</num> frans, unes patenostres et plusieurs
<lb/> çaintures, et qu'il estoit mescreuz de les avoir
<lb/> ostez, combien que ce n'avoit-il pas fait; et que elle lui
<lb/> voulsist dire qui avoit ce fait, et elle lui donrroit voulentiers
<lb/> <num>XX</num> ou <num>XXX</num> frans. Alors ladite Marion, qui tenoit
<pb n="283"/>
<lb/> un sien enffant entre ses bras, le baillia à elle qui parle,
<lb/> et lui dist que elle alast hors de son hostel atout ledit
<lb/> enffant. Et lors elle qui parle s'en yssi hors, et ladite
<lb/> Marion entra en sa chambre seule, et en icelle demoura
<lb/> par l'espace de temps que l'en mettroit à aler demie-lieue
<lb/> de terre.
<lb/> Et dist que après icelle espace de temps, icelle Marion
<lb/> vint à son huys et appella elle qui parle, qui estoit enmi
<lb/> la court, et lui dist que celui qui demandoit ces choses
<lb/> estoit un meschant, et que lui-mesmes avoit emblées les
<lb/> choses qu'il demandoit; mais il vouloit que l'en deist que
<lb/> un autre que lui les eust prins. Mais afin qu'il se apaisast,
<lb/> elle dist à elle qui parle qu'elle lui dist que celui qui les
<lb/> avoit emblez s'estoit confessez, et que pour ce elle n'en
<lb/> povoit aucune chose savoir ou dire, que oncques puis
<lb/> ne vit ne parla à ladite Marion, de laquele lors elle se
<lb/> parti et retourna lors en sondit hostel, duquel elle estoit
<lb/> partie; et tantost que elle y fu arrivée, iceulx Laisné et
<lb/> Hermite vindrent à elle et lui demanderent que ladite
<lb/> femme lui avoit dit, et elle leur respondi que celui qui
<lb/> avoit emblé lesdites choses c'estoit confessez depuis, et
<lb/> que pour ce elle n'en povoit riens savoir ou dire. Et lors
<lb/> ledit Jehan respondi que il avoit bien autrefois ouy dire
<lb/> que puis que on c'estoit confessez d'un larrecin, que
<lb/> l'en n'en povoit plus riens savoir; et atant se partirent
<lb/> d'elle lesdiz Laisné et Hermite, et, après leur departement,
<lb/> elle qui parle print du lait en un pot pour porter
<lb/> à mengier à ses enffans, qui estoient à Orties, à un quart
<lb/> de lieue prez de Besmes.
<lb/> Et dist que en yssant hors de sa maison, elle vit ledit
<lb/> Laisné qui là attendoit, et ala avecques elle jusques à
<lb/> Lortie; et, en alant, lui dist que s'il n'avoit ayde d'elle
<lb/> ou d'autre, que des choses dessus dites il auroit villenies;
<lb/> et elle lui respondi que d'elle il ne povoit avoir autre
<lb/> ayde que ce que rapporté lui avoit, et que ladite Marion
<pb n="284"/>
<lb/> lui avoit dit. Et lors ledit Laisné dist à elle qui parle que
<lb/> un escuïer ou chevalier, ne scet lequel, nommé Guïot,
<lb/> de surnom duquel elle ne se recorde, qui estoit fier et
<lb/> orguilleux, et plain de grant beuban, et qui entroit toutesfois
<lb/> en la chambre de ladite dame où ledit coffre
<lb/> estoit, lequel le hayoit, et qu'il n'y avoit plus d'autres
<lb/> personnes qui eust nom Guïot, fors le dessus dit Guïot,
<lb/> et que il vouldroit bien que aucune bonne personne deist
<lb/> que icelli Guïot eust emblé les choses dessus dites, afin
<lb/> que icellui Laisné n'en feust point mescreuz, et il lui eust
<lb/> cousté <num>XX</num> ou <num>XXX</num> frans; et elle lui dist que elle n'en
<lb/> mescreoit point autre que lui, se ce avoit-il fait, et qu'il
<lb/> ne chargast point son ame, et qu'il remeist les choses en
<lb/> tel lieu que l'en les retrouvast, et que l'en ne sceust dont
<lb/> elles vendroient. Et atant se departi ledit Laisné d'elle
<lb/> qui parle, et dist qu'il feroit tant que l'ame de lui n'en
<lb/> seroit point chargée.
<lb/> Et dist oultre que, à la premiere fois que ledit Laisné
<lb/> vint seul devers elle qui parle, il lui dist qu'il y avoit un
<lb/> escuïer nommé Guïot, du surnom duquel il ne se recorde,
<lb/> qui est fier et orguilleux comme dit est dessus, et que il
<lb/> vouldroit bien que l'en lui meist sur que il eust prins et
<lb/> fait ledit larrecin, et il lui eust cousté <num>XX</num> ou <num>XXX</num> frans, et
<lb/> qu'il savoit bien que icellui Laisné en mourroit. Requise
<lb/> se elle dist point en la presence dudit Hermite que ledit
<lb/> Guïot eust fait ledit larrecin, et que ladite Marion lui
<lb/> eust dit ce, dist que non.
<lb/> Item, dist que environ <num>XV</num> jours ou <num>IIJ</num> sepmaines après,
<lb/> autrement n'est record du temps, environ heure de vespres,
<lb/> ledit Laisné, acompaigné d'un jeunes homs qu'elle
<lb/> ne cognoist, mais a depuis ouy dire qu'il est braconnier,
<lb/> lui dirent que l'en avoit emblé un cheval à Guillemin Le
<lb/> Male, varlet du maistre de la chambre aus deniers de la
<lb/> royne, et que ledit Guillemin mettoit sur à icellui braconnier
<lb/> qu'il avoit emblé ledit cheval, en disant à elle
<pb n="285"/>
<lb/> qui parle qu'il lui donrroit <num>XX</num> ou <num>XXX</num> <abbr>s.</abbr>, maiz que elle
<lb/> lui enseignast qui l'avoit prins; ausquieulx elle respondi
<lb/> que elle ne leur sauroit dire qui l'avoit prins. Et lors
<lb/> iceulx Laisné et braconnier lui dirent que le maistre à
<lb/> qui le cheval estoit l'avoit fait prendre par un sien varlet
<lb/> et mener à Orliens, et lequel varlet il disoit estre petit
<lb/> homme et cordouennier. Et atant se departi, elle qui
<lb/> parle, d'eux, et, en soy departant, ouy et entendi que
<lb/> icellui braconnier disoit à son compaignon: <q rend="ital">«Je sçay bien
<lb/> que je en mourray.»</q> Et oncques puis ne les vit. Requise à
<lb/> elle qui parle se alors ledit Laisné lui parla point de la
<lb/> roberie dudit coffre, dist que non; mais elle dist que
<lb/> hyer, environ huit ou nuef heures, elle vit ledit braconnier
<lb/> qui vint pissier contre les prisons de la Griesche,
<lb/> et, en pissant, appella elle qui parle devine, en disant:
<lb/> <q rend="ital">«Devine, par Dieu, se tu dis la verité, je te feray estaindre,»</q>
<lb/> sans lui desclairer de quele chose elle deist verité. Requise
<lb/> se quant ladite Marion estoit en sa chambre à Oussay,
<lb/> elle oy point que aucun parlast à ladite Marion, ou
<lb/> que elle feist noise aucune, dit que non. Et dist, sur ce
<lb/> requise, que puis trois ans a que elle a cognoissance
<lb/> d'icelle Marion, elle a veu venir à ladite Marion plusieurs
<lb/> gens qui pareillement se complaignoient de desroberies,
<lb/> et lui requeroient que elle leur voulsist enseigner
<lb/> qui avoit les choses perdues. Et aussi dist, elle qui parle,
<lb/> sur ce requise, que oncques elle n'oy dire aus gens que
<lb/> elle leur eust enseigné les choses qu'ilz disoient avoir
<lb/> perdues ou emblées. Dist aussi que des parolles par elle
<pb n="286"/>
<lb/> dittes à un nommé Hennequin et à Lucete, sa mere,
<lb/> lequel l'en disoit estre envoultée, et que elle leur bailla
<lb/> des herbes, afin qu'il en beust pour en desvoulter, elle
<lb/> se rapporte à ce qu'ilz en diront et depposeront, soit pour
<lb/> elle ou contre elle.
<lb/> C'EST la deposicion de Jehan de Ruilly, demourant en la
<lb/> ville de Guerart, de l'aage de <num>XXXIIIJ</num> ans ou environ,
<lb/> comme il dit, examiné, au commandement de honorable
<lb/> homme et saige maistre Jehan Truquan, lieutenant, <abbr>etc.</abbr>,
<lb/> par nous, Nicolas Bertin et Hutin de Ruit, examinateurs,
<lb/> <abbr>etc.</abbr>, sur aucuns cas dont et pour lesquieulx Jehennete
<lb/> de Brigue, dite La Cordiere, est prisonniere ou
<lb/> Chastellet.
<lb/> Dit et deppose par son serement qu'il a bien <num>VIIJ</num> ans
<lb/> qu'il cognoist ladite Jehennete, et l'a veu demourer
<lb/> par icellui temps à Lortie, près de Guerart, durant
<lb/> lequel temps il a oy dire et tenir tout communement
<lb/> au pays que elle estoit devine. Requis se il scet aucuns
<lb/> cas particuliers contre icelle Jehannete sur le fait de
<lb/> devinerie, dit que, ou Quaresme derrenierement passé
<lb/> ot un an, il fu forment malade et agrevez de maladie, et
<lb/> ne trouvoit homme qui lui donnast conseil pour la garison
<lb/> d'icelle maladie, et lui dura ladite maladie jusques
<lb/> à la Saint-Martin d'iver ensuivant, que ladite Jehennete
<lb/> vint devers lui en son hostel, où il gisoit malade. Ne scet
<lb/> qui lui fist venir. Et lui dist icelle Jehenne que il estoit
<lb/> moult malade, et qu'il n'avoit mais que sept jours à vivre;
<lb/> et lui dist oultre que le landemain elle revenrroit à lui,
<lb/> et y mettroit remede se elle povoit. Et le landemain retourna
<lb/> icelle Jehennete devers lui en sondit hostel, et
<lb/> lui dist icelle Jehennete que il estoit tenus de femme; et
<lb/> il qui parle lui demanda de quel femme, et elle lui respondi
<pb n="287"/>
<lb/> que ce estoit d'une femme appellée Gilete, fille d'une
<lb/> ventriere demourant à Paris, et que il ne se esbaïst
<lb/> mie, et qu'il seroit encore plus malade. Et lui dist oultre
<lb/> que elle feroit une <num>IXe</num> qui moult ayderoit à lui qui parle.
<lb/> Et atant s'en ala, et retourna icelle femme, trois ou quatre
<lb/> jours après, devers lui qui parle, laquelle lui demanda
<lb/> se il avoit souffert la nuyt grant peine; et il lui respondi
<lb/> que il ne vouldroit avoir tout l'or du monde, et il en
<lb/> deust souffrir encores deux autelles. Et lors lui qui deppose
<lb/> demanda à ycelle Jehennete se elle savoit bien qui
<lb/> estoit la femme qui lui faisoit souffrir tel tourment, laquele
<lb/> lui respondi que se faisoit ladite Gilete, de laquelle
<lb/> il avoit eu deux enfans, et que elle avoit fait un voult
<lb/> de cire où elle avoit mis des cheveux de lui qui deppose,
<lb/> et que toutes fois que il estoit ainsi malade, elle mettoit
<lb/> sur le feu, en une paelle d'arain, ledit voult, et le tournoit
<lb/> à une cuillier d'arain, laquelle paelle et cuillier il lui
<lb/> avoit donnée. Et lors lui qui deppose lui demanda comment
<lb/> elle le savoit, et elle lui respondi que elle le savoit
<lb/> parce que elle avoit parlé à ses choses, et que oncques
<lb/> homs n'avoit esté si fort envoultés, et que, pour le
<lb/> guerir, avoit souffert moult de paine, et autant que elle
<lb/> avoit oncques souffert. Et, sur ce, parti et s'en ala; et,
<lb/> environ <num>VIIJ</num> jours après, retourna icelle Jehennete devers
<lb/> lui qui deppose, et lui dist que ledit voult estoit mort, et
<lb/> que elle ne s'en pourroit plus aidier; et pour ce que elle
<lb/> ne s'en povoit plus aidier, avoit icelle Gilete prins trois
<lb/> crapos, et les nourrissoit de let de femme aus piez de
<pb n="288"/>
<lb/> son lit. Et lui dist oultre que se il vouloit aler à Paris, il
<lb/> trouveroit ledit voult ou lit d'icelle Gilete, du costé destre,
<lb/> et qu'il ne seroit pas en sa puissance que elle le peust
<lb/> oster jusques à trois jours. Et, avec ce, lui dist icelle
<lb/> Jehannete que elle avoit tant fait que iceulx trois crapos
<lb/> desquieulx icelle Gilete le vouloit encharéer estoient
<lb/> mors, et que icelle Gilete les avoit jettez en Saine. Requis
<lb/> se il vint point à Paris pour vouloir trouver ledit
<lb/> voult, dit que non. Requis se depuis que icelle Jehannete
<lb/> parla à lui qui parle de sa garison, se il amenda point de
<lb/> sa maladie, et se il engreiga quant icelle Jehennete lui
<lb/> dist qu'il engregeroit et seroit plus malade que devant,
<lb/> dit que depuis que icelle Jehannete lui ot dit qu'il engregeroit,
<lb/> il engreiga forment; mais depuis que icelle
<lb/> Jehannete lui ot dit que elle avoit fait mourir lesdiz voult
<lb/> et crapos, il amenda et gary bien, et tant qu'il a esté depuis
<pb n="289"/>
<lb/> tousjours en bonne santé. Requis se il donna à ladite
<lb/> Gilete ladite paelle et cuillier dont dessus est parlé, et se
<lb/> de lui icelle Gilete a eu deux enfans, dit que oyl. Requis
<lb/> quel salaire ladite Jehannete ot de lui, dit que elle en
<lb/> ot un franc.
<lb/> Dit oultre, sur ce requis, que environ a six ans, il fu
<lb/> robé et emblé au curé de Guerart grant foison d'argent,
<lb/> et aussi fu emblée une croix d'argent qui estoit à l'eglise
<lb/> d'icelle ville; et, pour ce, ala il qui parle, à la requeste
<lb/> dudit curé, parler à laditte Jehannete, et lui demanda
<lb/> que icelle croix estoit devenue, et qui l'avoit emblée,
<lb/> laquele lui respondi que elle en avoit dit la verité, et
<lb/> que Simon Sejourné, notaire de Meaulx, en avoit eu
<lb/> <num>XVJ</num> frans pour estaindre le cas. Et depuis dist à lui qui
<lb/> parle que ladite croix avoit esté apportée à la Pissote,
<lb/> envelopée d'un po de cendal rouge et d'un drappiau
<lb/> blanc. Et plus ne autre chose n'en scet.
<lb/> CESTE deposicion faite le jeudi, <num>IXe</num> jour de fevrier,
<lb/> l'an mil <num>CCCIIIJxx</num> et dix, et releue par devant <abbr>mons.</abbr> le
<lb/> prevost, lui estant en jugement sur les quarreaux, et en
<lb/> la presence de messire Baude de Vauvilliers, chevalier
<lb/> du guet; maistres Jehan Truquan, lieutenant dudit <abbr>mons.</abbr>
<lb/> le prevost; Dreux d'Ars, auditeur; Andrieu Le Preux,
<lb/> procureur du roy en Chastellet; Martin Double, advocat
<lb/> dudit seigneur illec; Girart de La Haye, Miles de
<lb/> Rouvroy, Ernoul de Villers, Nicolas Bertin, Hutin de
<lb/> Ruit et Gieffroy Le Goibe, examinateurs de par le roy
<lb/> nostredit seigneur en icellui Chastellet, et Jehan Guerrier,
<lb/> advocat en court laye à Meaux; en laquelle icelli
<lb/> de Ruilly continua.
<lb/> APRèS lesqueles choses ainsi faites et ouyes, fu faite
<lb/> venir en jugement sur les quarreaux Jehannete de Brigue,
<lb/> dite La Cordiere, prisonniere detenue oudit Chastellet,
<pb n="290"/>
<lb/> pour souspeçon des choses dessus dites, laquele, après
<lb/> ce que elle ot juré aus sains Euvangiles de Dieu dire verité
<lb/> sur ce qui lui seroit demandé, et après plusieurs variacions
<lb/> et denegacions par elle faites, et sans aucune force
<lb/> ou contrainte, cogneut et confessa que verité est que les
<lb/> choses proposées par ledit Jehan de Ruilly, et qu'il
<lb/> afferme lui avoir esté dites par elle qui parle, elle deposant
<lb/> lui dist icelles parolles par la fourme et maniere que
<lb/> escriptes sont en la deposicion dudit de Ruilly, qui lui
<lb/> fu releue mot après autre. Et dit, sur ce requise, que
<lb/> longtemps a, une sienne marrine nommée Jehenne, lors
<lb/> demourant en une ville dont elle n'est recorde, lui dist
<lb/> plusieurs fois que tout ce que elle vouloit faire et savoir,
<lb/> elle faisoit et savoit par le moyen du peché, qui parloit
<lb/> à elle toutes fois que elle en avoit besoing; et lui enseigna
<lb/> la maniere comment elle parloit audit pechié, que l'en
<lb/> appelle Haussibut, en lui disant les paroles qui ensuivent,
<lb/> c'est assavoir, que afin que elle peust faire et acomplir
<lb/> ses voulentez et plaisirs, et afin d'avoir très-grant honeur
<lb/> et prouffit en ce monde, et pour ce que elle craingnoit
<lb/> et doubtoit plus la honte et deshonneur de ce monde
<lb/> que celle de l'autre, elle avoit donné audit Haussibut,
<lb/> pour venir en son ayde et secours, son arme et un des
<lb/> dois de sa main, mais c'estoit grandement contre son arme
<lb/> et le salut d'icelle. Et lors elle qui parle lui respondi que
<lb/> contre le salut de son arme ne vouldroit-elle aucune
<lb/> chose faire ou dire. Et, pour ce, sadite marrine lui conseilla
<lb/> que, par maniere de don ou rente annuele, elle lui
<lb/> feist par chascun an quatre deniers <abbr>paris.</abbr> de rente, et
<lb/> lesquelx deniers feussent sanz signe de croix aucune; que
<lb/> aussi, quant elle yroit au monstier aus dimenches ou
<lb/> autres jours de la sepmaine, elle ne prenist ou jettast sur
<lb/> elle aucune ou point d'eaue benoite; ne aussi quant elle
<lb/> appelleroit et requerroit ledit Haussibut qu'il venist parler
<lb/> à elle, que elle qui parle ne se seignast de signe de
<pb n="291"/>
<lb/> croix aucunement, et que, paravant ce, elle deist ces
<lb/>   moz par trois fois: <foreign xml:lang="la" rend="ital">In nomine Patris, et Filii, et Spiritus
<lb/> Sancti, amen.</foreign> Haussibut, vien parler à moy. Et dit que pour
<lb/> ce que ladite sa marrine vit et apperceut que elle qui
<lb/> parle ne se vouloit accorder audit Haussibut aucune chose
<lb/> de ses membres, icelle sa marrine se mist à par soy en
<lb/> une chambre, print un grant livre ouquel elle commença
<lb/> à lire et estudier; et après ce que elle qui parle ot ainsi
<lb/> veue sadite marrine lire, se parti d'icelle chambre, et,
<lb/> elle estant au dehors d'icelle chambre, ouy que sadite
<lb/> marrine, et une voix qui lui sembloit estre voix d'omme,
<lb/> parloient ensamble moult fort et estrivoient l'un contre
<lb/> l'autre; et finablement, entre les autres choses qu'ilz
<lb/> disoient entre eulx, elle qui parle ouy que sadite marrine
<lb/> dist à icelle voix que après sa mort elle lui donnoit
<lb/> son arme et un des dois de sa main, ne scet lequel. Et
<lb/> après icelli dom fait par saditte marrine à icelle voix,
<lb/> icelle sa marrine pria et requist par moult de fois et très-instanment
<lb/> celle voix à qui elle parloit, que à elle qui
<lb/> parle, sa filleule, il voulsist estre en ayde, et la conseillier
<lb/> et conforter de tout son povoir. Et, ces choses ainsi
<lb/> faites et ouyes par elle qui parle, se trait arriere d'icelle
<lb/> chambre, et ala où elle avoit lors afaire par l'ostel de
<lb/> sadite marrine. Laquele saditte marrine, assez tost après
<lb/> ce que dit est, appella elle qui parle, et lui dist que elle
<lb/> avoit parlé à ces choses, et leur avoit moult prié et requis
<lb/> qu'ilz voulsissent aidier à elle qui parle; et afin que
<lb/> se ilz voulsissent faire pour elle deposant, et aussi pour
<lb/> acomplir la voulenté de sa marrine, leur avoit promis et
<lb/> enconvenancié que, après sa mort, ilz auroient son arme,
<lb/> et que desjà elle leur avoit donné un des doiz de sa main,
<lb/> et que l'en ne povoit nullement veoir iceulx se l'en ne
<lb/> leur donnoit aucuns de ses membres; mais pour ce que
<pb n="292"/>
<lb/> elle leur avoit donné ce que dit est, elle les avoit veuz
<lb/> et parlé à eulx. Laquele deposant respondi lors à sadite
<lb/> marrine que, pour chose qui lui peust advenir, elle ne
<lb/> donrroit son arme ne aucuns de ses membres à personne
<lb/> quelconques, fors que à Dieu; mais se, par autre voye
<lb/> ou maniere, lui vouloit enseigner aucun bien pour sa vie
<lb/> avoir et soubstenir honnestement, voulentiers le retendroit
<lb/> et aprendroit. Et, ce fait, sadite marrine lui enseigna
<lb/> la maniere comme elle parleroit audit Haussibut et
<lb/> à ces autres choses, en lui disant que bien parleroient à
<lb/> li, mais elle ne les verroit aucunement. Disant à elle qui
<lb/> parle, par la maniere que dit est, que nul temps que elle
<lb/> yroit le dimenche au moustier, elle ne prenist ou jettast
<lb/> sur elle aucune eaue benoite, ne ne lavast aussi ses mains
<lb/> la journée que elle vouldroit parler à eulx; et que quant
<lb/> elle vouldroit appeller icellui Haussibut, que elle prenist
<lb/> un tison de feu, et d'icellui feist un cercle tout environ
<lb/> elle, et auprès dudit sercle qu'il y eust de l'eaue benoite,
<lb/> par tele maniere que se elle en avoit afaire, elle en peust
<lb/> avoir et jetter sur elle. Lequel cercle ainsi par elle fait, elle
<lb/> qui parle se meist ou milieu d'icellui et deist les parolles
<lb/>   qui ensuivent: <foreign xml:lang="la" rend="ital">In nomine Patris, et Filii, et Spiritus Sancti,
<lb/> amen</foreign>. Haussibut, Haussibut, Haussibut, vien à moy ycy, et me
<lb/> diz et enseigne ce que je te demanderay. Et quant il lui aura
<lb/> dit ce que elle lui aura demandé, que hastivement elle
<lb/> lui donnast de ce que elle tendra, soit terre, herbe,
<lb/> fiens, chenevuys ou autre chose quelconques, et que, ce
<lb/> fait, elle prenist de l'eaue benoite sur li et yssist hors
<lb/> dudit cerne ainsi fait par elle; et bien se gardast, sur
<lb/> quanques elle doubtoit son corps et son arme, que de
<lb/> chose que elle deist ou enseignast à quelque personne
<lb/> que ce fust, que elle n'en prenist denier ne maille
<lb/> quelconques.
<lb/> Dit avec ce, elle qui parle, que, ouyes icelles parolles,
<lb/> et en elle conceues, saichant le dessus dit Jehan de
<pb n="293"/>
<lb/> Ruilly, son voisin, estre homme de bonne vie, estat,
<lb/> gouvernement et renommée, et qu'il estoit moult malades,
<lb/> voulant esprouver les enseignemens à li faiz par
<lb/> sadite marrine, et en entencion de bien faire, et pour
<lb/> vouloir à son povoir trouver le remede de la santté et
<lb/> garison dudit de Ruilly, ala veoir icellui de Ruilly, qui
<lb/> estoit tout malades et couchiez, parla à lui, et icelli visita
<lb/> de tout son povoir le mieulx que elle pot et sceust; auquel
<lb/> de Ruilly elle dist que elle le revendroit veoir bien
<lb/> briefment. Et atant se parti de l'ostel dudit de Ruilly, et
<lb/> le landemain, elle estant aus champs et soyant de l'erbe
<lb/> pour la nourreture de ses bestes, recordant de la visitacion
<lb/> faite par elle audit de Ruilly, fist environ soy un
<lb/> cerne d'un baston que elle tenoit, se mist ou milieu
<lb/> d'icellui cerne, dist ces moz: <foreign xml:lang="la" rend="ital">In nomine Patris, et Filii, et
<lb/> Spiritus Sancti,</foreign> et par plusieurs fois appella ledit Haussibut,
<lb/> afin qu'il venist parler à lui, et lui enseigner quelle maladie
<lb/> il avoit, et quelle garison et remede elle y pourroit
<lb/> mettre pour faire avoir santté audit de Ruilly. Lequel
<lb/> Haussibut mist moult longuement à venir à elle qui parle,
<lb/> et, lui venu, dist à elle qui parle que icellui de Ruilly
<lb/> estoit envoulté et ensorcelé par une femme demourant à
<lb/> Paris, à la porte Baudoer, avec laquele ledit de Ruilly
<lb/> avoit longuement frequenté et eu de lui deux enfans, et
<lb/> à laquelle, durant le temps qu'ilz conversoient li uns
<lb/> avec l'autre, icellui de Ruilly avoit donné une payelle
<lb/> de fer et une cueillier de cuivre. Lui dist aussi que icelle
<lb/> femme avoit à nom Gilete, et que soubz son lit, et ou
<lb/> fuerre d'icellui, avoit un voult de cire; et aussy que elle
<lb/> nourrissoit deux crapouz de lait de femme, et que quant
<lb/> icelle Gilete vouloit que ledit de Ruilly, qui avoit esté
<lb/> son ami, empirast de la maladie que il avoit et sentoit,
<lb/> elle prenoit iceulx voult de cire et crapoux, les mettoit
<lb/> sur le feu en ladite paelle de fer, et d'icelle cuillier les
<lb/> remuoit; et que lorsque elle faisoit ce que dit est, il empiroit
<pb n="294"/>
<lb/> moult fort audit de Ruilly, et sambloit que l'en le
<lb/> poignist par le corps de petites aguilles ou d'espingles;
<lb/> et que briefment, se remede n'y estoit mis, il seroit en
<lb/> adventure de mourir.
<lb/> Et dit que avant ce que ledit Haussibut voulsist venir
<lb/> devers elle qui parle, ne qu'il lui dist ce que dit est,
<lb/> elle le appella par trois fois l'une après l'autre, en
<lb/> priant et requerant Nostre Seigneur Jhesu-Cripst qu'il lui
<lb/> voulsist aidier à faire guerir ledit de Ruilly; et que au
<lb/> partir que ledit Haussibut, que elle qui parle entend
<lb/> Nostre Seigneur, fist de soy partir de devant elle qui
<lb/> parle, elle lui donna une poignie d'erbe et toute la
<lb/> terre que elle arracha tenant à icelle herbe, laquele
<lb/> celui qui parloit à elle emporta, si comme elle tient,
<lb/> jà soit ce que elle ne le veist alors paravant ne depuis
<lb/> aucunement.
<lb/> Dit aussi que samblablement icelli Haussibut vint à elle
<lb/> qui parle parler par deux fois quant Jehan Laisné, prisonnier
<lb/> ou Chastellet, vint devers elle ou lieu de sa demeure,
<lb/> pour avoir conseil de celui ou ceulx qui avoient
<lb/> desrobé une des damoiselles de la royne. Auquel Jehan
<lb/> Laisné, après ce que elle ot parlé audit Haussibut, respondi
<lb/> audit Jehan Laisné que celui mesmes qui lui demandoit
<lb/> qui avoit fait ledit larrecin estoit celui qui fait
<lb/> l'avoit, et non autre; et bien se gardast qu'il en avoit
<lb/> fait, aus enseignes de ce que icelli larrecin fait, il avoit
<lb/> mis ledit larrecin et bouté ou feurre de son lit; et d'icellui
<lb/> larrecin avoit prins deux frans, desquieulx il avoit
<lb/> donné une cotte hardie à une sienne amie. Et entend,
<lb/> elle qui parle, que ledit Laisné estoit et est celui qui
<lb/> avoit fait et commiz ledit larrecin. Lesqueles parolles
<lb/> ouyes par icelli Laisné, ledit Laisné lui pria et requist
<lb/> moult affectueusement que elle voulsist dire que celui qui
<lb/> avoit fait icellui larrecin estoit un escuïer de la court de
<lb/> la royne, que l'en appelle Guïot, hault homme et orguilleux,
<pb n="295"/>
<lb/> vestu d'un habit de vert; et afin que elle continuast
<lb/> et deist que ce avoit fait ledit Guïot, et non autre,
<lb/> lui promist donner de l'or et de l'argent; et pour ceste
<lb/> cause, et non autre, dit, elle qui parle, que icelli Guïot,
<lb/> du surnom duquel elle qui parle n'est record ... .
<lb/> Et dit que avant ce que ledit Haussibut voulsist venir
<lb/> à elle qui parle, elle, par plusieurs journées et diverses
<lb/> fois, jusques au nombre de six fois, et par plusieurs intervales
<lb/> de temps, le requist; lequel, venu à elle qui parle,
<lb/> lui dist que elle lui avoit fait et faisoit moult de peine et
<lb/> de traveil, sanz ce que elle lui donnast aucune chose du
<lb/> sien, ne ne feist aucun bien. Et dit que alors elle donna
<lb/> audit Haussibut une poignie de chenevuys que elle tenoit
<lb/> en sa main. à une autre fois, lui donna une poignie de
<lb/> cendres que elle print en son fouyer.
<lb/> Et dit, sur ce requise, que il ne venoit pas devers elle
<lb/> qui parle à chascune fois que elle l'appelloit et requeroit
<lb/> qu'il venist parler à lui par la maniere que dit est.
<lb/> Cogneut oultre, que au temps que l'en vint devers
<lb/> elle pour savoir qui avoit emblé la croix de Guerart,
<lb/> elle par deux fois appella et requist icellui Haussibut qu'il
<lb/> venist parler à lui, lequel il vint à très-grant peine et
<lb/> priere; et lors samblablement lui dist que elle lui faisoit
<lb/> moult de peine et de traveil sanz lui rien donner du sien.
<lb/> Auquel appel que elle qui parle fist lors d'icellui Haussibut,
<lb/> elle estoit en sa maison, et environ soy fist un cerne
<lb/> d'un tison de feu par la maniere que dit est cy-dessus, se
<lb/> mist et assist ou milieu d'icellui, et par icellui Haussibut
<lb/> li fu dit que un nommé Simon Sejourné, demourant à
<lb/> Meaulx, avoit eu de ceulx qui avoient emblé ladite
<lb/> croix la somme de <num>XVJ</num> frans, et que par une femme icelle
<pb n="296"/>
<lb/> croix avoit esté portée vendre à Paris. Auquel Haussibut,
<lb/> au departement qu'il fist d'elle deposant, elle lui jetta
<lb/> pour paiement plain son poing de cendres.
<lb/> Cogneut avec ce, que, puis deux ans ença, elle fu
<lb/> emprisonnée ès prisons de l'evesque de Meaulx, pour
<lb/> souspeçon de ce que l'en disoit que elle estoit devinerresse,
<lb/> et s'entremettoit d'enseigner les biens perdus;
<lb/> esqueles prisons elle fu par l'espace d'un an ou environ,
<lb/> et jeut d'enfant en icelles prisons; et, en après ce, fu mise
<lb/> hors desdites prisons par le commandement de l'evesque
<lb/> de Meaulx qui lors estoit, lequel de sa bouche li deffendi
<lb/> que d'ores en avant elle ne s'entremeist de faire telles
<lb/> invocacions, sur peine d'estre mise de rechief en prison.
<lb/> APRèS LESQUELES choses ainsi faites, demandé fu par
<lb/> ledit <abbr>mons.</abbr> le prevost, ausdiz conseilliers, leurs advis et
<lb/> oppinions sur ce que dit est, et qu'il estoit bon de faire
<lb/> d'icelle Cordiere, prisonniere. Tous lesquieulx, veu l'estat
<lb/> d'icelle, la confession par li faite cy-dessus escripte,
<lb/> avec la deffence à li faite par ledit evesque, et que contre
<lb/> icelle, par sadite confession, elle a passé, fait et alé les
<lb/> invocacions cy-dessus dites, qui sont contre la foy catholique,
<lb/> et choses deffendues, sur peine de feu; que de
<lb/> son povoir elle a ces choses mises à effet; delibererent et
<lb/> furent d'oppinion que elle estoit digne et avoit desservi
<lb/> mort, comme sorciere ou ensorcelerresse de gens, et que
<lb/> pour ce elle feust arse. Ouyes lesqueles oppinions et veu
<lb/> ce present procès, ledit <abbr>mons.</abbr> le prevost le condempna
<lb/> ad ce, pourveu toutesvoyes que pour ce que il sambloit,
<lb/> à veue de ouil, que icelle Cordiere feust grosse d'enfant
<lb/> sentant, que elle feust visitée par les matrosnes.
<pb n="297"/>
<lb/> LE JEUDI, <num>IXe</num> jour de fevrier, l'an mil <num>CCCIIIJxx</num> et dix,
<lb/> rapporterent par leurs seremens, Agace La Françoise et
<lb/> Jehanne La Riquedonne, matrosnes jurées du roy nostre
<lb/> sire, que elles, à grant diligence, ont veue et visitée
<lb/> Jehanne La Cordiere, prisonniere detenue en Chastellet,
<lb/> et tiennent et croyent fermement et en leurs consciences
<lb/> que icelle prisonniere est grosse d'enfant sentant de cinq
<lb/> mois ou environ.
<lb/> ITEM, le mercredi, <num>Ve</num> jour d'avril, après Pasques,
<lb/> l'an mil <num>CCCIIIJxx</num> et onze, rapporterent de rechief, les
<lb/> dessus dites matrosnes jurées, que, du commandement
<lb/> aujourd'uy à elles fait par ledit <abbr>mons.</abbr> le prevost, elles
<lb/> avoient veue et diligenment visitée ladite Jehanne La
<lb/> Cordiere, prisonniere, en laquelle elles n'avoient trouvé
<lb/> aucun signe ou apparence par quoy elles peussent avoir
<lb/> veu, senti ou sceu aucunement que elle feust grosse d'enfant;
<lb/> mais tiennent et croient fermement que, à la derreniere
<lb/> fois que elles virent et regarderent icelle, que
<lb/> ce que elles cuidoient avoir sentu et que elles disoient
<lb/> estre enfant, estoient mauvaises humeurs acumulées ensamble
<lb/> en son corps, par quoy elle estoit ainsi ronde; et
<lb/> que maintenant lesdittes humeurs estoient moult avalées
<lb/> et diminuées d'environ icelle prisonniere.
<lb/> ITEM, le mardi, <num>XIIJe</num> jour du mois de juing, l'an mil
<lb/> <num>CCCIIIJxx</num> et onze, en jugement sur les quarreaux dudit
<lb/> Chastellet, par devant <abbr>mons.</abbr> le prevost, presens maistres
<lb/> Jehan Truquan, lieutenent dudit <abbr>mons.</abbr> le prevost; Dreux
<lb/> d'Ars, auditeur; Martin Double, advocat du roy; Miles
<lb/> de Rouvroy, Hutin de Ruit et Gieffroy Le Goibe, examinateurs;
<lb/> fu faite venir la dessus dite Jehanne La Cordiere,
<lb/> prisonniere, à laquele, après ce que elle ot fait
<lb/> serement aus sains Euvangiles de Dieu que elle diroit
<lb/> verité, et que par ledit <abbr>mons.</abbr> le prevost lui fu demandé
<pb n="298"/>
<lb/> se elle estoit grosse d'enfant ou non, et quele espace de
<lb/> temps il avoit que homme n'avoit eu compaignie charnele
<lb/> à elle, cogneut et afferma par serement que, environ huit
<lb/> jours paravant son emprisonnement fait céens, elle n'avoit
<lb/> eu compaignie d'omme, et savoit bien certainement que
<lb/> elle n'estoit aucunement grosse d'enfant, en requerant
<lb/> instanment audit <abbr>mons.</abbr> le prevost que, veu le procès
<lb/> contre elle fait et ses confessions, ledit <abbr>mons.</abbr> le prevost
<lb/> lui voulsist sur ce faire justice et raison, et le expedier au
<lb/> plus tost que bonnement pourroit.
<lb/> LE SAMEDI ensuivant, <num>XVIJe</num> jour dudit mois de juing,
<lb/> l'an dessus dit, après ce que, du commandement de bouche
<lb/> fait par mondit seigneur le prevost ausdites matrosnes
<lb/> jurées, elles orent veue et visitée de rechief icelle Jehanne
<lb/> La Cordiere, prisonniere, et que elles orent rapporté que,
<lb/> elle veue et diligenment regardée et examinée à très-grant
<lb/> diligence, elles n'ont trouvé en elle signe ou apparence
<lb/> de grossesse quelconques, et que, ledit rapport ainsi fait,
<lb/> ledit <abbr>mons.</abbr> le prevost ot mandé et fait venir en jugement,
<lb/> sur les quarreaux dudit Chastellet, la dessus dite prisonniere,
<lb/> en la presence de maistres Jehan Truquan, lieutenant
<lb/> dudit <abbr>mons.</abbr> le prevost; Beraut Brisson, esleu sur le
<lb/> fait des aydes; Dreux d'Ars, auditeur; Nicolas Bertin et
<lb/> Hutin de Ruit, examinateurs; et li repeté les rappors fais
<lb/> par lesdites matrosnes jurées, cy-dessus escrips, et aussi sa
<lb/> confession par elle faite et escripte, sur le mardi <num>XIIJe</num> jour
<lb/> de ce present mois de juing, icelli <abbr>mons.</abbr> le prevost, veu
<lb/> ce present procès, et tout consideré, condempna icelle
<lb/> prisonniere, et en sa presence, pour les causes cy-dessus
<lb/> escriptes, et pour faire acomplir et enteriner le jugement
<lb/> contre elle autrefois conseillié, cy-dessus escript, sur
<pb n="299"/>
<lb/> le <num>IXe</num> jour de fevrier <num>MCCCIIIJxx</num> et dix derrenierement
<lb/> passé, à estre arse. De laquele sentence laditte prisonniere
<lb/> appella en parlement, et, pour ce, fu surcis par ledit
<lb/> <abbr>mons.</abbr> le prevost de plus avant proceder à l'encontre
<lb/> d'icelle prisonniere, et commandé aus varlés de la geole
<lb/> que icelle prisonniere ilz remeissent en la prison de laquelle
<lb/> elle avoit esté attainte.
<lb/> LE MARDI, premier jour d'aoust, l'an mil <num>CCC</num> quatre-vins
<lb/> et onze, par devant <abbr>mons.</abbr> le prevost, lui estant en jugement
<lb/> sur les carreaux du Chastellet de Paris, furent presens
<lb/> honorables hommes et saiges messeigneurs maistres Jaques
<lb/> Boujeu, Robert Broisset et Guillaume Porel, conseilliers
<lb/> du roy nostre sire en parlement, et Jehan de Cessieres, notaire
<lb/> du roy nostre sire et greffier criminel dudit seigneur
<lb/> en parlement, lesquieulx dirent et rapporterent que, veu
<lb/> par messeigneurs et la court de parlement le procès de
<lb/> Jehanne de Brigue, dite La Cordiere, prisonniere en
<lb/> Chastellet, cy-dessus nommée, et escript, et <supplied resp="#editor">ouyes</supplied> par
<lb/> eulx les causes d'appel proposées par icelle prisonniere,
<lb/> à grant et meure deliberacion, mesdiz seigneurs de parlement
<lb/> avoient et ont dit, deliberé et appointié que par
<lb/> ledit <abbr>mons.</abbr> le prevost, appellé avec lui ledit maistre
<lb/> Jaques Boujeu et autres de messeigneurs conseilliers du
<lb/> roy oudit parlement, et tel autre conseil que bon lui
<lb/> samblera, il voye, visite et examine de rechief plus diligenment
<lb/> le procès dessus escript que fait n'est, et ouye
<lb/> surtout icelle femme, soit par maniere de question ou
<lb/> autrement, et procede à l'absolucion ou condempnacion,
<lb/> eslargissement ou delivrance d'icelle prisonniere, comme
<lb/> il verra que bon sera, et à faire sera par raison, nonobstant
<lb/> l'appellacion dessus dite, faite par icelle Cordiere, prisonniere.
<lb/> Et, ce fait, ledit <abbr>mons.</abbr> le prevost pria et requist
<lb/> messeigneurs dudit parlement dessus nommez que
<lb/> demain ilz voulsissent venir sur lesdiz quarreaux pour
<pb n="300"/>
<lb/> faire et avancer ledit procès, attendu la longue prison
<lb/> par elle soufferte.
<lb/> LE MERCREDI, second jour du mois d'aoust, l'an mil
<lb/> <num>CCCIIIJxx</num> et onze, par devant monseigneur le prevost, lui
<lb/> estant en jugement sur les quarreaux, presens honorables
<lb/> hommes et saiges maistres Jaques Boujeu, Robert Broisset
<lb/> et Guillaume Porel, conseilliers du roy nostre sire en
<lb/> parlement; Jehan de Cessieres, greffier criminel dudit
<lb/> parlement; Jehan Truquan, lieutenant dudit <abbr>mons.</abbr> le
<lb/> prevost; Dreux d'Ars, auditeur en Chastellet; Andrieu
<lb/> Le Preux, procureur du roy illec; Ernoul de Villiers,
<lb/> Robert de Tuillieres, Hutin de Ruit, Gieffroy Le Goibe
<lb/> et Jehan Fouquere, examinateurs du roy nostre sire en
<lb/> Chastellet; fu faite venir et attainte Jehanne de Brigue,
<lb/> dite La Cordiere, prisonniere detenue oudit Chastellet,
<lb/> laquele fu faite jurer aus sains Euvangiles de Dieu dire
<lb/> verité de toutes les choses qui lui seroient demandées;
<lb/> et pour ce, sur ce requise, cogneut et confessa, oultre et
<lb/> par-dessus les autres confessions cy-dessus par elle faites,
<lb/> et qui lui furent leues mot après autre, que la premiere
<lb/> invocacion par elle faite de Haussibut fu en la ville de
<lb/> Villeneufve Saint-Denis, pour ce que en certaine taverne
<lb/> où elle avoit beu, en la compaignie de plusieurs gens
<lb/> d'icelle ville de Villeneufve, l'en lui avoit rapporté que,
<lb/> deux ans a ou environ, autrement du temps n'est recorde,
<lb/> que illec avoit esté perdue une tasse d'argent, et que le
<lb/> seigneur de l'ostel où ilz avoient beu mescreoit d'icelle
<lb/> tasse sa femme, disant que elle l'avoit prinse pour donner
<lb/> à ses ribaus. Et pour ce, elle, de ce advertie, pensant
<lb/> en soy que elle pourroit avoir en ce villenie et deshonneur,
<lb/> recordant des parolles et enseignemens à li faiz et
<pb n="301"/>
<lb/> donnez par ladite Jehennete, sa marrine, sitost comme
<lb/> elle fu retournée d'icelle ville de Villeneuve en son hostel
<lb/> à Ortie, print en une de ses mains plain poing de chenevuys
<lb/> et en l'autre de l'eaue benoite, et s'en ala en un
<lb/> jardin derriere sa maison, ouquel, d'un baston que elle
<lb/> trouva illec, elle fist un cerne entour li, et, celi cerne
<lb/> ainsi fait, se mist ou milieu, auprès d'elle ledit chenevuys
<lb/> et eaue benoite; et lors, au conjurement de Nostre Seigneur
<lb/> Jhesu-Cripst, appella par trois fois, et à trois distences
<lb/> assez de loings l'une après l'autre, ledit Haussibut, et
<lb/> lui dist et pria comme il lui voulsist enseigner celui ou
<lb/> celle qui ladite tasse d'argent avoit prinse, où elle estoit.
<lb/> Par lequel Haussibut li fu dit et enseignié que la chamberiere
<lb/> d'un nommé Faveau, demourant en icelle ville
<lb/> de Villeneufve, avoit prinse icelle tasse lorsque elle avoit
<lb/> esté perdue, et icelle mucée ou secours de sa robe; et,
<lb/> en après ce, pour doubte que de ce elle ne feust saisie,
<lb/> icelle chamberiere avoit icelle tasse mucée ou jardin de
<lb/> sondit maistre, en une trosse d'erbe. Lesqueles parolles
<lb/> et enseignemens ainsi fais et dis par ledit Haussibut à
<lb/> elle qui parle, elle lui jetta ledit chenevuys et donna,
<lb/> afin de soy absenter; et, en après ce, jetta d'icelle
<lb/> eaue benoite sur elle, et atant se parti dudit cerne et
<lb/> jardin.
<lb/> Dit avec ce, que, <num>VIIJ</num> jours ensuivens la perte d'icelle
<lb/> tasse d'argent, ou environ, elle qui parle retourna et vint
<lb/> en ladite ville de Villeneuve, et dit à celui hoste, qui
<lb/> icelle tasse avoit perdue, les choses dessus dites, à elle
<lb/> enseignées par ledit Haussibut, sans lui nommer aucunement
<lb/> icellui Haussibut. Lesqueles choses ouyes par icellui
<lb/> hoste, il ala en l'ostel dudit Fauveau, et tant fist qu'il
<lb/> retrouva sadite tasse d'argent par li perdue, et ot et
<lb/> emporta icelle à son prouffit, si comme depuis ces choses
<lb/> icellui hoste a depuis ce dit et rapporté à elle qui parle.
<lb/> Et plus ne autre chose quelconques ne voult confesser
<pb n="302"/>
<lb/> qui lui portast prejudice, jà soit ce que requise en feust
<lb/> bien et diligenment.
<lb/> APRèS laquele confession ainsi faite par icelle prisonniere,
<lb/> et veu ce que autre chose n'a voulu confesser, ouy
<lb/> la relacion de mesdiz seigneurs conseilliers du roy nostre
<lb/> sire en parlement, qui ont rapporté et tesmoignié que,
<lb/> du commandement et ordonnance de la court de parlement,
<lb/> ilz estoient envoyez pour savoir et ouyr se ladite
<lb/> prisonniere vouldroit autre chose cognoistre que dit
<lb/> avoit, et que ou cas que autre chose ne vouldroit confesser,
<lb/> que par la court dudit parlement avoit esté dit,
<lb/> appointié et ordonné que en leurs presences icelle prisonniere,
<lb/> veues les confessions par elle faites, qui sont
<lb/> moult obscures, et afin de savoir plus à plain par sa bouche
<lb/> la verité et clerificacion de sesdites confessions, et
<lb/> autres crimes et deliz, s'aucuns fais en avoit, elle feust
<lb/> mise à question. Ledit <abbr>mons.</abbr> le prevost, par deliberacion
<lb/> et advis desdiz conseilliers, et ouy ledit rapport, et aussi
<lb/> en la presence de messeigneurs de parlement dessus nommez,
<lb/> dit et profera par sa bouche à icelle prisonniere,
<lb/> pour ce presente en jugement, que se elle ne lui confessoit
<lb/> et disoit autre chose que fait avoit, que il la feroit questionner.
<lb/> Laquelle ne voult aucune autre chose que dit
<lb/> est et cogneu a cy-dessus confesser; et pour ce, en enterinant
<lb/> ledit jugement, ordonnance et appointement fait
<lb/> par mesdiz seigneurs de parlement, icelle prisonniere fu
<lb/> faite despouillier toute nue, mise, liée et atachée à question
<lb/> sur le petit tresteau; et aussitost comme elle ot eu un
<lb/> petit d'eaue à boire, requist instanment que l'en la meist
<lb/> hors de laditte question, et elle diroit verité des crimes
<lb/> et excez par elle fais sur la matiere dont elle est accusée,
<lb/> et monsterroit et enseigneroit celles qui les lui avoient
<lb/> monstrées et aprinses. Si fu mise et deslié hors d'icelle
<lb/> question, menée choffer en la cuisine en la maniere acoustumée,
<pb n="303"/>
<lb/> et, en après ce, ramenée en jugement sur les
<lb/> quarreaux.
<lb/> HORS de laquele question, et sans aucune force ou
<lb/> contrainte de gehine, après ce que de rechief icelle prisonniere
<lb/> ot juré aus sains Euvangiles de Dieu dire verité
<lb/> des crimes, excez et invocacions de deables par elle faiz,
<lb/> et en augmentant les confessions cy-dessus escriptes, par
<lb/> elle autrefois <supplied resp="#editor">faites</supplied>, et en corrigant et clerifiant icelles,
<lb/> cogneut et confessa, et par serement, que environ la
<lb/> Saint-Martin d'iver prouchainement venant aura deux
<lb/> ans, elle qui parle, pour lors et depuis, jusques au temps
<lb/> de son emprisonnement, demourant en la ville de Besmes,
<lb/> à lieue et demie d'icelle ville de Guerart ou environ, à
<lb/> un matin fu venue voir et visiter par une nommée Lucete,
<lb/> mere de Hennequin de Ruilly, demourant audit
<lb/> lieu de Guerart, et, après plusieurs parolles d'esbatement
<lb/> dittes entre elles, icelle Lucete pria et requist elle qui
<lb/> parle, de laquelle voix et commune renommée est au
<lb/> pays d'environ que elle s'entremet de deviner, et advertir,
<lb/> et adviser les gens des choses qu'ilz ont perdues et
<lb/> adirées, et d'aucunes autres choses eulx enseigner quant
<lb/> elle en est requise, que elle voulsist venir audit lieu de
<lb/> Guerart veoir ledit de Ruilly, son filz, qui estoit moult
<lb/> fort malades, et le visiter, et à la senté de sondit filz
<lb/> pourveoir au mieulx que elle porroit et sauroit; et tant
<lb/> fist icelle Lucete par devers elle qui parle, que elle s'accorda
<lb/> de venir avec elle audit lieu de Guerart. En venant
<lb/> lequel chemin, icelle Lucete dit secretement à elle qui
<lb/> parle que l'en avoit donné à entendre audit de Ruilly,
<lb/> son filz, et à elle, que sondit filz estoit prins et envoulté
<lb/> de charoy par Macete, sa femme; mais elle ne sondit
<pb n="304"/>
<lb/> filz ne osoient ce dire à icelle Macete, et amoient mieulx
<lb/> que par elle qui parle, laquelle avoit et a nom oudit pays
<lb/> que elle scet toutes choses, feust dit et revelé la verité,
<lb/> que ce icellui de Ruilly, son filz, ou elle, Lucete, le
<lb/> deissent, pour nourrir et garder la paix entre iceulx mariez
<lb/> ses enfans. En laquelle ville de Guerart, eulx venuz,
<lb/> elle qui parle fu prinse et tirée à part par icelle Macete,
<lb/> femme dudit de Ruilly, et priée et requise très-instanment
<lb/> que elle voulsist dire audit de Ruilly, son mary, s'il lui
<lb/> demandoit se il estoit envoulté, que elle deist que ouyl,
<lb/> et que c'estoit par une nommée Gilete Verriere, demourant
<lb/> à Paris, à la porte Baudoer, laquele avoit eu deux
<lb/> enfans de lui, et à laquelle aussi il avoit donné une paile
<lb/> de fer et une cuillier d'arain. Et afin que elle deist ces
<lb/> choses audit de Ruilly, son mary, lui promist donner le
<lb/> drap d'un chaperon qui vauldroit <num>VIIJ</num> <abbr>s.</abbr>, et mieulx lui
<lb/> faire ce elle faisoit ce que elle lui requeroit. à la priere
<lb/> et contemplacion de laquelle Macete, elle qui parle,
<lb/> quant elle ot parlé audit de Ruilly, lui dist comme il
<lb/> estoit envoulté par ladite femme par la fourme et maniere
<lb/> que contenu est en sa deposicion cy-dessus escripte, sans
<lb/> ce toutesvoies que, pour savoir ces choses, elle feust
<lb/> oncques advertie par ledit Haussibut, que elle appellast
<lb/> ou invocast aucunement icellui, ne aussi en feust advertie
<lb/> par autre que par ladite Macete, femme d'icelui de
<lb/> Ruilly, ne que, pour ce faire, de ladite Macete elle
<lb/> eust denier ne maille des promesses dessus dites, à elle
<lb/> faites; et atant se parti de l'ostel d'icellui de Ruilly elle
<lb/> qui parle, et s'en ala en sondit hostel à Besmes, ne oncques
<lb/> puis ne parla audit de Ruilly de maladie ou chose
<lb/> nulle qu'il ou sadite femme eussent.
<lb/> COGNEUT oultre, elle qui parle, que environ un mois
<lb/> paravant la Toussains derrenierement passée, Macete,
<lb/> femme dudit de Ruilly, manda elle qui deppose, estant
<pb n="305"/>
<lb/> lors en son hostel à Besmes, par le paige de leur hostel,
<lb/> du nom duquel elle n'est recorde, que incontinent, ou
<lb/> au moins le plus tost que elle pourroit, que elle venist
<lb/> parler à icelle Macete, sa maistresse, en la ville de Guerart;
<lb/> auquel paige elle deposant dist que voulentiers y
<lb/> vendroit. Et le jour que icellui paige ala devers elle, ou
<lb/> au moins le landemain, elle qui parle vint audit lieu de
<lb/> Guerart, par devers icelle Macete, en son hostel; à laquelle
<lb/> deposant icelle Macete, eulx deux estantes seules
<lb/> en une chambre en l'ostel dudit de Ruilly, fu requise
<lb/> moult affectueusement par icelle Macete, et priée que de
<lb/> tout ce que elle lui demanderoit, elle lui deist verité, et
<lb/> le enseignast et advisast au mieulx que elle pourroit et
<lb/> sauroit, et que tout ce que elles feroient et diroient ensamble,
<lb/> elle tenist secret, et que elle deposant devoit
<lb/> faire et enseigner plusieurs choses; et finablement, après
<lb/> plusieurs parolles dites entre elles, et que elles orent
<lb/> promis l'une à l'autre non eulx entre-acuser, à nul temps
<lb/> de leurs vies et jusques en la fin de leurs jours, de chose
<lb/> que elles deissent ou diroient, ores ou pour le temps à
<lb/> venir, ensamble, icelle Macete dist à elle deposant que
<lb/> elle estoit moult fort et grandement enamourée du chapellain
<lb/> du curé d'icelle ville de Guerart, ne ne povoit
<lb/> durer se elle ne le veoit, et que son entente, et aussi la
<lb/> voulenté dudit curé, estoit d'eulx en aler ensamble par
<lb/> le pays et bien loings, pour ce que, par nulle voye et
<lb/> maniere du monde, elle ne povoit demourer ne plus
<lb/> estre avec ledit de Ruilly, son mary, pour la mauvaise et
<lb/> oultrageuse vie que il lui menoit, en lui priant, sur toute
<lb/> l'amour et plaisir que elle li povoit faire à tousjours mais,
<lb/> que se elle lui savoit donner, enseigner ou bailler conseil
<lb/> ne chose quelconques par quoy ledit de Ruilly, son
<lb/> mary, cheist et feust en très-grant langueur de maladie,
<lb/> et que jamais il ne se peust partir de son hostel, sans ce
<lb/> toutesvoyes qu'il souffrist mort, que elle li dist afin de
<pb n="306"/>
<lb/> le fere; et que durant le temps d'icelle maladie, elle et
<lb/> ledit curé peussent mieulx acomplir leur voulenté ensamble
<lb/> et enteriner leurs amours. à laquele Macete elle
<lb/> qui parle dist que de ce elle ne lui sauroit donner conseil,
<lb/> confort, ayde ou enseignement aucun; et, pour ce,
<lb/> icelle Macete de rechief fist faire promettre à elle qui
<lb/> parle que de chose que elle lui deist ou enseignast, que
<lb/> aucunement elle ne l'accuseroit. Et lors li dist que elle
<lb/> savoit bien la maniere du faire, et de fait lui monstra une
<lb/> petite paele d'arain ronde, du tour d'une petite escuele
<lb/> d'estain, en laquelle elle avoit mis de la cire et de la poiz
<lb/> merlez ensamble, et que quant elle vouloit que sondit
<lb/> mary empirast, elle mettoit icelle paile sur le feu tant
<lb/> que elle faisoit frire laditte cire, icelle remuoit à une
<lb/> petite cuillier, et que par tant de fois comme l'en vouloit
<lb/> qu'il empirast à celui que l'en vouloit faire estre bien
<lb/> malade, l'en mettoit icelle paile sur le feu pour frire, et
<lb/> remuoit l'en icelle cire et poix à laditte cuillier, et que
<lb/> alors celui en quel entente l'en faisoit ceste chose, il lui
<lb/> sambloit que l'en le piquast d'aguilles parmi le corps,
<lb/> telement li esmouvoit et espoingnoit le corps. Et, avec
<lb/> ce, lui monstra un botereau assez gros, lequel estoit
<lb/> en icelle chambre, en un petit pot de terre tout nuef, et
<lb/> lequel botereau icelle Macete, si comme elle dist à elle
<lb/> deposant, nourrissoit de lait de femme, en entencion que
<lb/> quant elle vouldroit qu'il empirast plus fort à sondit mary
<lb/> qu'il n'avoit fait paravant, qu'il li empirast, et qu'il convenoit
<lb/> prendre une longue dent de cerens bien aguë,
<lb/> et d'icelle l'en poignist ledit botereau, et par autant de
<lb/> fois et aussi fort comme l'en piqueroit icellui botereau, la
<lb/> char de celui pour lequel l'en feroit ce sentiroit autant
<pb n="307"/>
<lb/> d'angoisse comme feroit icellui botereau. Et dit, sur ce
<lb/> requise, que, en la compaignie d'icelle Macete, et eulx
<lb/> deux presentes, et par deux fois, et environ deux ou
<lb/> trois jours ensuivans l'un de l'autre, elle qui parle et
<lb/> ladite Macete ont fait frire sur le feu ladite cire et poix,
<lb/> et remué à ladite cuillier, d'un commun assentement et
<lb/> volenté, et que quant elles mectoient icelle paele sur le
<lb/> feu, ladite Macete apportoit le pot de terre ouquel ledit
<lb/> botereau estoit près du feu, ainsy comme à <num>IIJ</num> ou <num>IIIJ</num> piez,
<lb/> sans y faire autre chose quelconques que elle qui parle
<lb/> sceust ou apperceust, ne ne veist qu'il eust en icelle paele
<lb/> aucune figure ou pourtraiture d'omme nul, jà soit ce que
<lb/> elle regardast dedens icelle pour veoir et adviser à son
<lb/> povoir ce qui dedens icelle paile estoit.
<lb/> DIT avec ce, elle qui parle, que veant et considerant
<lb/> en soy que ladite Macete savoit moult de choses faire,
<lb/> et la fiance, privauté et amour que elle lui avoit dit et
<lb/> monstré ès choses devant dites, confiant d'icelle Macete,
<lb/> dist à icelle Macete ces parolles ou en substance:
<lb/> <q rend="ital">«Macete, je vous prie que vous me conseilliez de ce que Hennequin,
<lb/> qui est mon ami et l'omme du monde que je ayme mieulx,
<lb/> et duquel j'ay eu plusieurs biaux enfans, ne me veult par nulles
<lb/> des voyes ou maniere du monde espouser, pour ce qu'il est de
<lb/> plus grans amis que je ne suis. Et, pour ce, s'il estoit voye ne
<lb/> maniere du monde par laquelle je peusse tant faire pour l'amour
<lb/> de mes biaux enfans que il me espousast, sans ce toutesvoyes que
<lb/> pour ce faire il receupst mort, je vous prie et requier sur toute
<lb/> l'amour qui est entre nous deux que vous le me conseilliez.»</q> à laquele
<lb/> deposant icelle Macete dist: <q rend="ital">«Puisque tu le aymes tant,
<lb/> je te aprendray bien et monsterray la maniere comment, avant
<lb/> qu'il soit <num>XV</num> jours, que vueille ou non, il te espousera, et ne
<lb/> s'en pourra departir, en lui faisant les choses qui ensuivent.»</q>
<lb/> C'est assavoir: que de la cire et poix que elle avoit veu
<lb/> en icelle paile, au soir, quant elle sauroit que sondit ami
<pb n="308"/>
<lb/> seroit couchié, elle prenist icelle paille, la mist sur le feu
<lb/> tant, et feist icelle cire frire aucunement, et la remuast
<lb/> à ladite cuillier; et que quant elle seroit couchée auprès
<lb/> de sondit ami nu à nu, et il dormiroit, que d'icelle cire
<lb/> et poix elle prenist un petit, et en frotast sondit ami entre
<lb/> les deux espaules continuelment, jusques à nuef jours
<lb/> ensuivans; et se dedens iceulx nuef jours il n'espousoit
<lb/> elle qui parle, que elle revenist devers li, et elle lui bailleroit
<lb/> ledit botereau, lequel elle piqueroit par la maniere
<lb/> que dit est cy-dessus, et le venin qui d'icellui ystroit elle
<lb/> meist en ladite paile de fer, et le feist frire avec laditte
<lb/> cire et poix, et que quant elle auroit ce fait, que elle
<lb/> retournast devers icelle Macete, et elle lui diroit et enseigneroit
<lb/> la maniere comment elle feroit mengier audit
<lb/> Hennequin, son ami, de ladite cire, sans ce que à ceste
<lb/> cause il receust mort aucune. Ouye laquele Macete, elle
<lb/> deposant, pour la très-grant ardeur d'amour que elle
<lb/> avoit audit Hennequin, son ami, et pour l'amour des
<lb/> enfans que elle avoit euz d'icellui, tandant afin qu'il
<lb/> espousast icelle deposant, print et emprumpta d'icelle
<lb/> Macete, en un certain jour ensuivant les parolles dessus
<lb/> dites, à elle dites, la paile et cuillier dont cy-dessus est
<lb/> faite mencion, et la cire et poix qui estoit dedens icelle
<lb/> paile; et ces choses, elle qui parle, à un jour dont elle
<lb/> n'est recorde, que elle avoit aporté vendre fromaiges en
<lb/> ladite ville de Guerart, mist et envelopa en sa robe, et
<lb/> iceulx porta en sondit hostel à Besmes, ouquel hostel, de
<lb/> nuyt, et par deux fois ensuïans l'un l'autre, elle mist
<lb/> frire sur le feu, et de nuyt, depuis que sondit ami estoit
<lb/> couchié et endormi, ce qui estoit dedens ladite paile, et,
<lb/> elle couchée auprès de sondit ami, print d'icelle cire et
<lb/> poix par deux fois et par deux nuyz entresuïant, et en
<lb/> oigny sondit ami entre deux espaules par la fourme et
<lb/> maniere que dit et enseignié li avoit ladite Macete, sans
<lb/> ce que, pour cause de ladite ointure, elle qui depose se
<pb n="309"/>
<lb/> apperceust oncques que sondit ami la voulsist pour ce
<lb/> plus tost espouser que paravant avoit fait, jà soit ce que
<lb/> plusieurs fois paravant ce que dit est elle en eust icellui
<lb/> Hennequin prié et requis.
<lb/> Et dit que pour ce qu'il estoit advis à elle qui parle
<lb/> que, par laditte ointture, sondit ami ne avançoit point
<lb/> sa voulenté, ne n'espousoit elle qui parle, icelle deposant
<lb/> ot voulenté et entencion d'aler par devers icelle
<lb/> Macete, tant faire à elle que elle lui baillast le botereau
<lb/> dont cy-dessus est faite mencion, pour faire et acomplir
<lb/> ce que elle avoit dit à elle qui parle que elle lui feroit,
<lb/> et savoir aussi d'icelle Macete plus à plain la maniere
<lb/> comment elle pourroit donner à mengier à sondit ami
<lb/> d'icelle cire et du venin dudit botereau, que dit et desclairé
<lb/> lui a cy-dessus, et que ou jour que par le procureur
<lb/> de la royne elle fu prise et admenée prisonniere en Chastellet,
<lb/> elle s'estoit, au matin à son descoucher, disposée
<lb/> et ordonnée de venir par devers icelle Macete querre
<lb/> ledit botereau, pour faire et acomplir ce que dit est, et
<lb/> de fait y feust venue se, pour cause de ladite prinse,
<lb/> elle n'eust esté empeschée.
<lb/> LE JEUDI, tiers jour d'aoust, l'an mil <num>CCCIIIJxx</num> et onze,
<lb/> en la presence de <abbr>mons.</abbr> le prevost, presens maistres Jehan
<lb/> Truquan, lieutenant dudit <abbr>mons.</abbr> le prevost; Dreux d'Ars,
<lb/> auditeur; Miles de Rouvroy, Ernoul de Villiers, Robert
<lb/> de Pacy, Robert de Tuillieres, Gieffroy Le Goibe et
<lb/> Jehan Fouquere, examinateurs; fu attainte et fait venir
<lb/> en jugement, sur les quarreaux dudit Chastellet, Jehanne
<lb/> de Brigue, dite La Cordiere, prisonniere detenue oudit
<lb/> Chastellet, laquelle, après ce que elle ot juré aus sains
<lb/> Euvangiles de Dieu dire verité, continua et persevera par
<lb/> serement ès confessions cy-dessus escriptes, par elle ou
<lb/> jour d'ier faites, qui lui furent leues mot après autre,
<lb/> et afferma par sondit serement le contenu en icelles estre
<pb n="310"/>
<lb/> vray par la fourme et maniere que escriptes sont cy-dessus;
<lb/> et, ce fait, fu icelle prisonniere fait remettre en la prison
<lb/> de laquelle elle avoit esté attainte.
<lb/> LE samedi, <num>Ve</num> jour dudit mois d'aoust ensuivant, l'an
<lb/> dessus dit, par devant <abbr>mons.</abbr> le prevost, et en la presence
<lb/> de messeigneurs maistres Jaques Boujeu, Robert Broisset,
<lb/> Guillaume Porel et Nicole de Buïencourt, conseilliers
<lb/> du roy nostre sire en parlement; Dreux d'Ars,
<lb/> lieutenant dudit <abbr>mons.</abbr> le prevost; Jehan de La Folie,
<lb/> receveur de Paris; Jehan de Tuillieres, Ernoul de Villiers,
<lb/> Robert de Pacy, Gieffroy Le Goibe et Jehan Fouquere,
<lb/> examinateurs, <abbr>etc.</abbr>; fu faite venir et attainte en
<lb/> jugement, sur les carreaux dudit Chastellet, Jehanne de
<lb/> Brigue, dite la Cordiere, prisonniere dessus nommée,
<lb/> laquelle, et par serement sur ce par elle fait aus sains
<lb/> Euvangiles de Dieu, sanz aucune force ou contrainte,
<lb/> continua et persevera ès confessions par elle derrenierement
<lb/> faites, qui lui furent leues mot après autre, et
<lb/> afferma le contenu en icelles, et samblablement les autres
<lb/> confessions cy-dessus escriptes, par elle autrefois faites, et
<lb/> lesqueles lui furent leues comme dit est, estre vrayes par
<lb/> la fourme et maniere que escriptes sont, sauf tant là où
<lb/> elle dit que, pour savoir quele maladie ledit de Ruilly
<lb/> avoit, elle avoit parlé à Haussibut, lequel lui avoit dit
<lb/> et enseignié que Gilete, demourant à la porte Baudet, à
<lb/> Paris, et en cest article se rapporte ad ce que derrenierement
<lb/> en a dit et confessé. Et, ce fait, par le commandement
<lb/> dudit <abbr>mons.</abbr> le prevost, icelle Jehanne fu faite
<lb/> mettre à part sur les quarreaux.
<lb/> EN l'absence de laquelle prisonniere, ledit <abbr>mons.</abbr> le
<lb/> prevost demanda ausdiz presens conseilliers leurs advis
<lb/> et oppinions se, veuz les faiz cogneuz par icelle prisonniere,
<lb/> le roy devoit avoir la cognoissance, ou se elle
<pb n="311"/>
<lb/> devoit estre rendue à l'Eglise, pour en faire ce que bon
<lb/> leur sambleroit, et se aussi elle avoit confessé cas pour
<lb/> lesquieulx elle deust recevoir mort, comme à sorciere
<lb/> appartient. Tous lesquieulx, sauf ledit de Buyencourt,
<lb/> furent d'oppinion, veues les confessions faites par icelle
<lb/> prisonniere, les reiteracions, perseveracions et continuacions
<lb/> des invocacions par elle faites dudit Haussibut;
<lb/> que pour ces choses faire, dire et enseignier, elle avoit
<lb/> prins prouffit; que aussi pour prouffit, comme dit est, avoit
<lb/> deposé et relaté, à l'intercession et priere de Macete,
<lb/> femme Hennequin de Ruilly dessus nommé, que ladite
<lb/> Gilete, demourant à Paris, avoit ensorcelé icellui de
<lb/> Ruilly par la maniere plus à plain cy-dessus escript en
<lb/> ses autres confessions, contre lequel tesmoignaige elle
<lb/> savoit le contraire estre vray, tant parce que icelle Macete
<lb/> lui avoit de sa bouche dit que par elle sondit mary
<lb/> estoit ensorcelé, et aussy lui avoit monstré et enseigné la
<lb/> maniere comment faire le devoit; consideré aussi que en
<lb/> usant du mauvais art et science à elle monstré et enseignié
<lb/> par ladite Macete, elle en avoit usé en oignant son ami
<lb/> entre les espaules, afin qu'il espousast icelle, et la voulenté
<lb/> et entencion que elle avoit d'aler querre les botereaux,
<lb/> pour faire mengier à sondit ami du venin d'iceulx
<lb/> pour le decevoir; qu'il ne tenist pas en elle que la chose
<lb/> ne advenist, laquelle feust advenue se n'eust esté la prinse
<lb/> d'icelle prisonniere; l'estat d'icelle prisonniere, sa vie et
<lb/> gouvernement, ce aussi que autrefois elle avoit du cas
<lb/> d'invocacion esté aprochée en la court de l'evesque de
<lb/> Meaux, et li deffendu l'en user d'ores en avant, sur peine
<lb/> de feu, et que depuis ladite sentence, veues ses confessions,
<lb/> elle en avoit usé; delibererent et furent d'oppinion
<lb/> que au roy seul, et pour le tout, appartenoit la
<lb/> cognoissance de ce; et ledit de Buyencourt fu d'oppinion
<lb/> que à la court de l'Eglise en appartenoit la cognoissance.
<lb/> Et, oultre ce, tous iceulx conseilliers, sauf lesdiz Broisset
<pb n="312"/>
<lb/> et Buyencourt, furent d'oppinion que elle estoit digne
<lb/> de souffrir mort comme sorciere, c'est assavoir estre arse,
<lb/> et que de ce l'en ne la povoit espargnier, veues les
<lb/> choses dessus dites; et ledit maistre Robert Broisset fu
<lb/> d'oppinon que elle feust tournée ou pilory, et, en après
<lb/> ce, tenue par demi-an prisonniere au pain et à l'eaue, et,
<lb/> en après ce, li feust deffendu que d'ores en avant elle
<lb/> ne usast de telles invocacions, sur peine du feu.
<lb/> OUYE l'oppinion de la plus grant partie desquelx conseilliers
<lb/> dessus nommez, ledit <abbr>mons.</abbr> le prevost condempna
<lb/> icelle Jehanne, prisonniere, à estre excecutée comme
<lb/> sorciere, c'est assavoir à estre arse.
<lb/> LE LUNDI, <num>VIJe</num> jour dudit mois d'aoust, l'an mil <num>CCC</num>
<lb/> quatrevins et onze, par <supplied resp="#editor">devant</supplied> <abbr>mons.</abbr> le prevost, estant
<lb/> en jugement sur les quarreaux, vint et comparu Gaultier
<lb/> Le Seneschal, huissier de parlement, lequel dist audit
<lb/> <abbr>mons.</abbr> le prevost que, du commandement de bouche à
<lb/> lui fait par messire Guillaume de Sens, chevalier, president
<lb/> et tenant le siege, et par noz autres seigneurs de
<lb/> parlement, ouye certaine requeste de provision faite à
<lb/> ladite court de parlement, par reverend pere en Dieu
<lb/> <abbr>mons.</abbr> l'evesque de Paris, faisant mencion, sadite requeste,
<lb/> que jà soit ce que, par ledit <abbr>mons.</abbr> l'evesque ou
<lb/> son promotteur, eussent esté requises lui estre rendues
<lb/> deux femmes que l'en disoit estre sorcieres, detenues
<lb/> prisonnieres oudit Chastellet, et que à lui la cognoissance
<lb/> desdittes femmes, se prinses estoient, pour ladite cause
<lb/> de detencion et jugement, lui competoit et appartenoit;
<lb/> toutesvoyes icellui <abbr>mons.</abbr> le prevost avoit de ce faire
<lb/> esté refusant et en demeure, mais, si comme l'en lui
<lb/> disoit, s'efforçoit de faire excecuter lesdites femmes à
<lb/> mort; et requeroit que avant que ladite excecucion
<lb/> se parfeist, il feust ouy contre ledit <abbr>mons.</abbr> le prevost.
<pb n="313"/>
<lb/> Lequel huissier, tant par vertu dudit commandement de
<lb/> bouche, comme par une petite cedule ou supplicacion
<lb/> baillée par ledit <abbr>mons.</abbr> l'evesque à ladite court, signée
<lb/> du saing manuel de honorable homme et discret maistre
<lb/> Jehan Willequin, greffier civil de ladite court, il faisoit
<lb/> commandement audit <abbr>mons.</abbr> se prevost que tantost
<lb/> et hastivement il alast en ladite court de parlement dire
<lb/> la cause pourquoy il ne vouloit rendre icelles femmes.
<lb/> OUQUEL jour, ledit <abbr>mons.</abbr> le prevost, et incontinant
<lb/> après ce que dit est, en obeissant audit commandement,
<lb/> ala en ladite court de parlement, acompaignié de honorable
<lb/> homme et saige maistre Dreue d'Ars, lieutenant
<lb/> dudit <abbr>mons.</abbr> le prevost, et de Aleaume Cachemarée, son
<lb/> clerc criminel; en laquele court de parlement ledit <abbr>mons.</abbr>
<lb/> le prevost, par devant honorable homme et saige maistre
<lb/> Simon Foison, president en parlement, et par autres
<lb/> nosseigneurs dudit parlement, assemblez en la tournele
<lb/> de derriere ladite court de parlement, dist et desclaira
<lb/> les causes pourquoy il ne avoit voulu icelles femmes
<lb/> rendre audit <abbr>mons.</abbr> l'evesque, et leur monstra les procès
<lb/> que fais avoit contre lesdites femmes. Par lesquieulx
<lb/> mesdiz seigneurs fu dit, commandé, ordonné et appointié
<lb/> que les procès dessus diz il baillast au procureur et conseil
<lb/> du roy nostre sire en laditte court de parlement, afin
<lb/> de adviser iceulx sur ce, et deffendre le droit du roy
<lb/> contre les requestes et demandes dudit <abbr>mons.</abbr> l'evesque;
<lb/> et, avec ce, que audit <abbr>mons.</abbr> l'evesque seroit fait commandement
<lb/> que le landemain matin, qui seroit mardi,
<pb n="314"/>
<lb/> <num>VIIJe</num> jour dudit mois d'aoust, il venist en ladite court de
<lb/> parlement soustenir sadite requeste, s'il veoit que bon
<lb/> feust. Et, ce fait, par ledit <abbr>mons.</abbr> le prevost fu baillé à
<lb/> maistre Pierre Lorfevre, conseillier du roy nostre sire en
<lb/> ladite court de parlement.
<lb/> Le mercredi ensuivant, <num>IXe</num> jour dudit mois d'aoust,
<lb/> par devant <abbr>mons.</abbr> le prevost, lui estant en jugement sur
<lb/> les quarreaux, presens maistres Jehan Truquan, lieutenant
<lb/> dudit <abbr>mons.</abbr> le prevost; Dreue d'Ars, auditeur;
<lb/> Ernoul de Villiers, Robert de Pacy et Jehan Fouquere,
<lb/> examinateurs; vindrent et furent presens honorables
<lb/> hommes et saiges maistres Regnaut du Mont Saint-Eloy
<lb/> et Guillaume Porel, conseilliers du roy nostre sire en
<lb/> parlement; maistre Jehan de Cessieres, greffier criminel
<lb/> dudit parlement; lesquieulx dirent et rapporterent audit
<lb/> <abbr>mons.</abbr> le prevost que, ouyes les requestes des evesques
<lb/> de Paris et de Meaux, qui vouloient et requeroient
<lb/> ycelles femmes prisonnieres leur estre rendues, chascun
<lb/> pour tant comme il lui touche, et la deffence du procureur
<lb/> du roy nostredit seigneur oudit parlement, mesdiz
<lb/> seigneurs avoient dit, ordonné, deliberé et appointié que
<lb/> au roy nostre sire, et audit <abbr>mons.</abbr> le prevost pour lui, est
<lb/> et appartient, et aussi demourra la cognoissance desdites
<lb/> femmes, et que lui, conseillié bien et deuement, et
<lb/> appellé tel conseil comme bon lui semblera, il face sur
<lb/> ledit procès, à icelles femmes prisonnieres, bonne justice
<lb/> et raison.
</p>
<pb n="315"/>
</div>
<div>
<head>JEHENNE DE BRIGUE, DITE LA CORDIèRE, DIVINE,
<lb/> MACETE, FEMME HENNEQUIN DE RUILLY.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le jeudi <num>IIIJe</num> jour
<lb/> d'aoust, par devant <abbr>mons.</abbr> le prevost, lui estant en
<lb/> jugement sur les quarreaux, presens honorables hommes
<lb/> et saiges messeigneurs maistres Jaques Boujeu, Robert
<lb/> Broisset, Guillaume Porel et Nicole de Buyencourt, conseilliers
<lb/> du roy nostre sire en parlement; maistre Dreue
<lb/> d'Ars, auditeur en Chastellet, et Andrieu Le Preux,
<lb/> procureur dudit seigneur oudit Chastellet; fu attainte et
<lb/> fait venir, des prisons dudit Chastellet, Macete, femme
<lb/> de Hennequin de Ruilly, demourant en la ville de Guerart
<lb/> en Brie, prisonniere detenue oudit Chastellet, pour
<lb/> souspeçon d'estre sorciere, et que par Jehanne de Brigue,
<lb/> dite La Cordiere, prisonniere detenue oudit Chastellet,
<lb/> elle de ce est accusée et souspeçonnée. Laquele prisonniere,
<lb/> jurée aus sains Euvangiles de Dieu de dire verité
<lb/> de ce que dit est et autres choses qui lui seroient demandées,
<lb/> cogneut et afferma par serement que de present
<lb/> elle est femme de Hennequin de Ruilly, demourant à
<lb/> Guerart, et que icellui elle, puis cinq ans ençà, a espousée,
<lb/> et puis continuelment ont demouré en icelle ville
<lb/> de Guerart, et que paravant ce, c'est assavoir <num>IX</num> ans a
<lb/> ou environ, elle qui parle, lors demourant avec ses parens
<lb/> et amis en la ville de Rilly en Anjou, dont elle est
<lb/> née, après ce que Jehannin Cotin, pelletier de <abbr>mons.</abbr> de
<lb/> Chastiau-Fromont, ot plusieurs fois eu compaignie charnele
<lb/> à elle, fu par icellui Jehannin eslevée et admenée
<lb/> de ladite ville de Rilly en Anjou, et mise logier en certain
<lb/> lieu à Paris, dont elle n'est de present recorde. Requise
<lb/> se au temps que ledit Cotin ot premierement compaignie
<lb/> charnele, estoit pucelle, dit que non. Et, avec
<lb/> ce, dit que quant icellui Cotin ot laissiée elle qui parle à
<lb/> Paris, et s'en fu retourné ou pays d'Anjou, ou service
<pb n="316"/>
<lb/> d'icellui seigneur de Chastiau-Fromont, elle qui parle,
<lb/> veant que de nul elle n'avoit secours ou ayde, et ne savoit
<lb/> mestier aucun pour gaignier sa vie, se mist à servir comme
<lb/> chamberiere en l'ostel de la Nef en Greve, de laquelle
<lb/> hostellerie, après ce que elle y ot demouré environ
<lb/> <num>IIJ</num> sepmaines, fu d'icellui hostel prinse et levée par un
<lb/> nommé Crestien, et menée en une sienne chambre, en
<lb/> laquelle elle fu par certain temps, n'est autrement recorde
<lb/> d'icellui temps; et quant ledit Crestien fu parti de la
<lb/> ville de Paris, et alé ou service de <abbr>mons.</abbr> de Berry, elle
<lb/> s'accointa d'un nommé Guïot de Lisle, lequel gouverna
<lb/> elle qui parle, et quist ses neccessitez de boire et de mengier,
<lb/> chauffer et vestir, et aussi de lui livrer maison et
<lb/> mesnaige, par l'espace de <num>IIIJ</num> ans ou plus. Et pour ce que
<lb/> icellui de Lisle delessa elle qui parle par aucun temps,
<lb/> elle fist son ami ledit Hennequin de Ruilly, son mary,
<lb/> lequel, après ce qu'il ot compaigné et frequenté elle qui
<lb/> parle par six sepmaines ou environ, d'un commun assentement,
<lb/> fiancerent li uns l'autre; et lesqueles fiançailles
<lb/> ainsi faites, icellui de Ruilly ala ou pays d'Espaigne,
<lb/> ouquel il demoura par l'espace de demi-an ou environ;
<lb/> et, en après ce qu'il fu retourné, eulx espouserent li uns
<lb/> l'autre, et, lesdittes espousailles faites, sondit mary mena
<lb/> elle qui parle demourer avec lui en son hostel à Guerart,
<lb/> ouquel ilz ont demouré continuelment puis quatre ans
<lb/> aura à Noël prouchainement venant; et icelles espousailles
<lb/> firent en l'eglise de Saint-Pere aus Beufs, en la Cité, d'un
<lb/> commun assentement, pour ce que ledit de Ruilly disoit
<lb/> que, pour la doubte et crainte de ses amis, il ne vouloit
<lb/> pas espouser en lieu où ilz feussent cogneuz; et ausquelles
<lb/> espousailles furent plusieurs personnes de bien, lesquieulx
<lb/> elle qui parle ne scet nommer, ne n'est aussi record aucunement.
<lb/> Lequel de Ruilly, son mary, est homme qui se
<lb/> gouverne ou pays de ses terres et labeur, et aussi de la
<lb/> prevosté de Guerart, qu'il a tenue par longtemps à ferme.
<pb n="317"/>
<lb/> Dit aussi, elle qui parle, que, durant le temps desdites
<lb/> espousailles, elle a plusieurs fois ouy dire audit de Ruilly,
<lb/> son mary, que une femme venderresse de poisson, demourant
<lb/> à la porte Baudet, nommée Gilete La Verriere,
<lb/> avoit esté longtemps son amie par amours, et de li avoit
<lb/> eu deux enfans, et lesquieulx s'estoient entre-amourez
<lb/> au temps qu'ilz estoient demourans ensamble en l'ostel
<lb/> de Marie Lalemande, marchande, demourant à Paris, et
<lb/> que par longtemps ilz avoient esté très-bien amis ensamble.
<lb/> Dit avec ce, que verité est que, environ la Chandeleur
<lb/> derrenierement passée ot un an, son mary estant
<lb/> moult malade au lit, fu venu veoir et visiter par un sien
<lb/> ami menestrel, du nom duquel elle ne se recorde, et,
<lb/> après ce qu'ilz orent longuement parlé ensemble, dist
<lb/> icellui menestrel à sondit mary qu'il se avisast et gardast
<lb/> bien de quele femme il estoit accointé, et qu'il estoit
<lb/> ensorcelé et tenu de femmes. Lequel de Ruilly, presente
<lb/> Luce, mere d'icellui, et elle qui parle, dist et respondi
<lb/> que il ne savoit qui ce lui povoit avoir fait, sinon ladite
<lb/> Gilete La Verriere, jadiz s'amie, et laquelle avoit eu
<lb/> deux enfans de li. Et, pour ce, icelle Lucete et elle qui
<lb/> parle, après ces choses ainsi par entre elles ouyes et entendues,
<lb/> se misdrent à part en une chambre au desceu
<lb/> dudit de Ruilly, son mary, et illec commencerent à gemir
<lb/> et plourer moult fort et tendrement, et de la maladie
<lb/> dudit de Ruilly, son mary, penserent moult fort quel
<lb/> remede et conseil elles y pourroient mettre pour sa garison.
<lb/> Et finablement, icelle Lucete dist à elle qui parle
<lb/> que en la ville de Besmes, près dudit lieu de Guerart, à
<lb/> une lieue ou environ, avoit une divine, si comme elle
<lb/> avoit ouy dire par moult de fois, laquelle savoit moult
<lb/> de choses, et enseignoit tout ce que l'en lui demandoit,
<lb/> et qu'elle yroit par devers elle savoir la cause pourquoy
<lb/> son filz estoit malades, qui ce lui povoit avoir fait et de
<lb/> quelle maladie il estoit entechiez, dont elle qui parle fu
<pb n="318"/>
<lb/> moult lyée et desirrant savoir la verité. Et dit, sur ce
<lb/> requise, que, plusieurs fois paravant ce, elle avoit veu
<lb/> icelle que l'en disoit devine aler et venir au marchié de
<lb/> Guerart, mais oncques elle n'avoit parlé à li.
<lb/> Dit avec ce, elle qui parle, que par icelle Lucete, sa
<lb/> dame, mere dudit de Ruilly, son mary, icelle que l'en
<lb/> dit devine fu amenée audit lieu de Guerart, et là, present
<lb/> son mary, icelle divine dist audit de Ruilly, son
<lb/> mary, après ce que elle l'ot veu et visité, que il estoit
<lb/> envoulté ou ensorcelé, ne savoit pas encor lequel, et que
<lb/> elle parleroit à ces choses que elle appelloit les ennemis
<lb/> d'enfer, et briefment lui diroit tout ce que elle en pourroit
<lb/> savoir et li rapporteroit la verité, et, au seurplus, li
<lb/> pourverroit et aideroit au mieulx que elle pourroit et
<lb/> sauroit; et, sanz lors autre chose faire ou dire audit son
<lb/> mary, ne aussi à icelle Lucete et deposant, ladite divine
<lb/> se parti de leurdit hostel, et, un ou deux jours après
<lb/> ensuivant, retourna et vint en ladite ville de Guerart
<lb/> veoir et visiter icellui de Ruilly, son mary, auquel elle
<lb/> dist, presente icelle Lucete et elle qui parle, que elle
<lb/> avoit parlé à ces choses, et avoit eu moult de peine et
<lb/> de traveil pour savoir la maladie que icellui de Ruilly
<lb/> avoit, et pour remedier ad ce, et finablement, li dist
<lb/> que par icelle Gilete avoit esté ensorcelé et estoit en
<lb/> grant peril de mort, et n'avoit mais à vivre que <num>XJ</num> jours
<lb/> ou environ. Laquele Gilete avoit fait certains vouz que
<lb/> elle mettoit sur le feu et faisoit frire en une paile, et
<lb/> remuoit iceulx à une cuillier d'arain ou de letton que
<lb/> donnée lui avoit icellui de Ruilly, et que toutesfois que
<lb/> elle mettoit icelles choses sur le feu pour frire, il empiroit
<lb/> plus que devant audit de Ruilly, son mary. Et laquelle
<lb/> Gilete, avec ce, nourrissoit deux grans botereaux
<lb/> aus piez de son lit, et que quant elle vouloit qu'il empirast
<lb/> à icellui de Ruilly, que elle les piquoit d'aguilles.
<lb/> Et lequel de Ruilly icelle divine vint veoir par deux ou
<pb n="319"/>
<lb/> trois jours l'un après l'autre, et toutesvoyes ne vit oncques,
<lb/> elle qui parle, que icelle divine feist aucune chose
<lb/> audit de Ruilly, que elle meist aucunement la main sur
<lb/> lui, ne ne lui donnast aucune chose à boire ou mengier,
<lb/> jà soit ce que, depuis icelle visitacion ainsi par elle faite,
<lb/> il amendast continuelment par chascun jour audit de
<lb/> Ruilly, son mary. Et dit que à une fois que icelle devine
<lb/> vint veoir sondit mary, elle lui dist, presente ladite
<lb/> Lucete et elle qui parle, que elle avoit tant fait à ces
<lb/> choses, que icelle GIlete avoit jettez ses botereaux en la
<lb/> riviere de Saine.
<lb/> Requise se oncques elle parla seule à ladite divine, ne
<lb/> ne lui pria ou requist que elle deist audit de Ruilly que
<lb/> par icelle Guillemete il avoit esté ensorcelé, dit par son
<lb/> serement que oncques à icelle divine ne parla seule que
<lb/> sondit mary ou Lucete, sa mere, ne feussent presens.
<lb/> Requise se oncques elle ensorcela sondit mary, se elle
<lb/> nourry aucunement iceulx botereaux, ne n'en fist euvre
<lb/> aucune en la presence de ladite divine, ne se oncques
<lb/> elle lui monstra iceulx ou aucun, ne enseigna la maniere
<lb/> comment l'en mettoit icellui voult de cire en une paile
<lb/> plaine d'eaue sur le feu, dit par son serement que riens n'en
<lb/> scet, ne oncques de ce ne parla à ladite devine d'aucunes
<lb/> des choses dessus dites, à elles requises, et tient et croit
<lb/> en sa conscience que se laditte divine estoit faite jurer
<lb/> par serement, en sa presence, que elle ne diroit pas que
<lb/> lesdites parolles à elle requises elle lui eust dites, en
<lb/> requerant que en sa presence l'en feist venir icelle divine,
<lb/> laquelle estoit prisonniere en Chastellet, si comme elle
<lb/> avoit autrefois ouy dire audit de Ruilly, son mary, qui
<lb/> pour ceste cause avoit esté examiné en Chastellet, en la
<lb/> presence d'icelle divine. Requise se elle se veult rapporter
<lb/> ad ce que laditte divine vouldra de ce dire et deposer
<lb/> pour elle ou contre elle, dit par son serement que
<lb/> non, et que voulentiers elle le orra parler.
<pb n="320"/>
<lb/> ET, POUR CE, par l'advis et deliberacion desdiz presens
<lb/> conseilliers assistens, ledit <abbr>mons.</abbr> le prevost fist venir et
<lb/> attaindre en jugement sur les quarreaux icelle Jehanne
<lb/> de Brigue, dite La Cordiere, que l'en dit estre divine,
<lb/> prisonniere detenue oudit Chastellet; en la presence de
<lb/> laquelle Macete, femme dudit de Ruilly, et après ce que
<lb/> icelle divine ot juré aus sains Euvangiles de Dieu dire
<lb/> verité, continua et persevera, sans aucune contrainte ou
<lb/> force, en la confession autrefois par elle faite le second
<lb/> jour de ce present mois d'aoust, de laquelle la teneur
<lb/> ensuit:
<lb/> HORS de laquele question, et sans aucune force ou
<lb/> contrainte de gehine, <abbr>etc.</abbr> .
<lb/> Et de rechief afferma le contenu en icelle depposicion
<lb/> estre vray par la fourme et maniere que contenu et escript
<lb/> est en icelle confession, en disant à icelle Macete que les
<lb/> parolles par elle dites et proferées en sadite confession
<lb/> estoient vrayes, et que ne lui despleust se elle les avoit
<lb/> dittes, car par contrainte de justice elle avoit dites icelles
<lb/> parolles, qui estoient vrayes; et icelles amast mieulx
<lb/> avoir dites dès le premier jour que elle fu emprisonnée
<lb/> en Chastellet; mais elle n'avoit osé, pour doubte d'enfraindre
<lb/> les promesses et convenances que elles avoient
<lb/> eu ensamble, comme en icelle confession est plus à plain
<lb/> contenu et escript.
<lb/> ET DE RECHIEF, ce fait, icelle Macete, après ce que
<lb/> elle ot juré aus sains Euvangiles de Dieu, fu requise par
<lb/> ledit <abbr>mons.</abbr> le prevost que elle deist verité des accusacions
<lb/> cy-dessus dites, contre elle proposées par icelle que
<lb/> l'en dit divine; laquele Macete respondi par serement
<pb n="321"/>
<lb/> que desdites accusacions il n'estoit riens, ne oncques
<lb/> n'avoit pensé à faire icelles; et, pour ce, fu traite à
<lb/> part sur les quarreaux.
<lb/> APRèS lesqueles choses ainsi faites, ledit <abbr>mons.</abbr> le prevost
<lb/> demanda ausdiz presens conseilliers leurs advis et
<lb/> oppinions qu'il estoit bon de faire de ladite Macete, et
<lb/> s'il y avoit cause assez pour savoir desdites accusacions
<lb/> par sa bouche la verité. Tous lesquieulx, veu l'estat et
<lb/> personne d'icelle Macete, laquelle, par sa confession, a
<lb/> esté fille de vie et de petit gouvernement, et que icellui
<lb/> de Ruilly est homme bien né et renommé, et n'est pas à
<lb/> presumer que un homme de tel estat eust prins par mariage
<lb/> une tele fille si diffamée, se par aucune aventure il
<lb/> n'eust ad ce esté ceduit par aucun; la contenance et maniere
<lb/> des responses et deffences faites par icelle Macete,
<lb/> en la presence de ladite divine; l'affirmacion de la deposicion
<lb/> d'icelle devine, faite en la presence d'icelle Macete;
<lb/> les variacions et denegacions par elle faites; consideré
<lb/> aussi la deposicion dudit Ruilly, escripte ou procès
<lb/> d'icelle devine; ce que, contre le mary, la mauvaistié
<lb/> pourpensée par la femme contre lui est cas très-detestable;
<lb/> delibererent et furent d'oppinion que, pour savoir par sa
<lb/> bouche la verité des accusacions, elle feust mise à question.
<lb/> Ouyes lesqueles oppinions, ledit <abbr>mons.</abbr> le prevost
<lb/> condempna ad ce ladite Macete.
<lb/> EN enterinant lequel jugement, et ou jour et an dessus
<lb/> dit, icelle Macete fu faite venir en jugement sur les
<lb/> quarreaux par devant ledit <abbr>mons.</abbr> le prevost, presens les
<lb/> conseilliers dessus diz; à laquelle, par ledit <abbr>mons.</abbr> le prevost,
<lb/> fu dit que des accusacions contre elle par icelle
<lb/> devine proposées, elle deist verité, ou il le lui feroit dire
<pb n="322"/>
<lb/> par sa bouche et à force, et le feroit mettre à question.
<lb/> Laquele Macete ne volt autre chose cognoistre en son
<lb/> prejudice que dit est cy-dessus; et, pour ce, fu faite despouillier,
<lb/> mise, liée et estendue à la question sur le petit
<lb/> tresteau; et quant elle ot eu un petit d'eau à boire, requist
<lb/> instanment que hors de ladite question l'en le meist,
<lb/> et que des accusations contre elle par icelle divine faites,
<lb/> qui estoient vrayes, elle leur diroit verité, et la maniere
<lb/> comment elle avoit ensorcelé sondit mary. Et, pour ce,
<lb/> fu fait mettre hors d'icelle question, menée choffer en
<lb/> la cuisine en la maniere acoustumée.
<lb/> LAQUELE Macete, prisonniere, après ce que elle ot
<lb/> esté chauffée bien et deuement, en après ramenée en
<lb/> jugement sur les quarreaux dudit Chastellet, hors de
<lb/> toute question et sans aucune force ou contrainte, et que
<lb/> elle ot juré aus sains Euvangiles de Dieu dire verité des
<lb/> choses dessus dites et accusacions contre elle proposées,
<lb/> cogneut et confessa, en la presence dudit <abbr>mons.</abbr> le prevost
<lb/> et de mes autres seigneurs dessus diz, en soy corrigant
<lb/> des autres confessions, denegacions et variacions par
<lb/> elle autrefois faites, que verité estoit et est que elle, estant
<lb/> en l'aage de <num>XIJ</num> ans ou environ, et pour lors demourant
<lb/> en la ville de Rilly en Anjou, ouy et entendi que une
<lb/> femme ancienne, nommée La Mucete, et autres demourans
<lb/> en icelle ville, des noms n'est recorde, entre plusieurs
<lb/> parolles dites entre elles, distrent et enseignerent
<lb/> les unes aus autres, elle qui parle presente, que s'il estoit
<lb/> aucune femme ou fille qui eust son entencion et voulenté
<lb/> d'avoir par mariage aucun jeune homme ou autre qui la
<lb/> frequentast et hentast, et qui eust eu compaignie charnele
<lb/> à une femme, que icelle femme, pour ce faire et
<lb/> acomplir sa voulenté, et jà soit ce que icellui son ami ne
<lb/> voulsist pas espouser celle qui le vouldroit avoir par
<lb/> mariage, feist tant que elle achetast de la cire vierge
<pb n="323"/>
<lb/> blanche et un petit de poix ensamble, tant et si pou
<lb/> comme bon lui sambleroit, et que quant elle vouldroit
<lb/> icelle cire et poix merler ensamble, que au commancement
<lb/> elle appellast un ennemi et deable d'enfer que l'en
<lb/> appellast Luciafer, et lui priast et requist qu'il feust en
<lb/> son ayde à faire et acomplir sa voulenté et entencion, en
<lb/> lui disant sa peticion et requeste, et que icellui Luciafer
<lb/> elle appellast par trois fois, et lui deist sa voulenté et la
<lb/> cause pourquoy elle le requeroit en ayde, conseil et confort;
<lb/> et, ce fait, avant ce que elle merlast aucunement
<lb/> icelle cire et poix ensamble, deist sur iceulx trois fois
<lb/> l'euvangile saint Jehan, et trois fois la patenostre et <foreign xml:lang="la" rend="ital">Ave
<lb/> Maria</foreign>, et, en après, merlast lesdites cire et poix ensamble,
<lb/> et, iceulx ainsi par elle merlez, meist auprès et lez du lit
<lb/> où elle et son ami, ou celui que elle vouldroit avoir à
<lb/> mary, coucheroit. Lesquieulx estans ainsi couchiez auprès
<lb/> l'un de l'autre, icelle femme prenist et meist desdites
<lb/> cire et poix, merlez comme dit est, aucun petit sur l'un
<lb/> des dois de ses mains, deist et appellast par trois fois
<lb/> ledit Luciafer, en lui priant et requerant qu'il feust en
<lb/> son ayde à faire et acomplir sa voulenté et entencion,
<lb/> comme dit est, et bien pensast tousjours à la chose que
<lb/> elle vouldroit estre faite et acomplie; deist aussy par trois
<lb/> fois l'euvangile saint Jehan, et trois fois la patenostre
<lb/> et <foreign xml:lang="la" rend="ital">Ave Maria</foreign>, et, après ce, oignist sondit ami, ou
celui
<lb/> que elle vouldroit avoir à mary, par deux ou trois nuys,
<lb/> entre deux ses espaules, et tout ce que elle vouldroit
<lb/> avoir et estre fait de la personne ouquel elle mettroit et
<lb/> afficheroit son affeccion, afin qu'il la prenist à femme et
<lb/> espousast celle qui ainsi le feroit, seroit bien briefment
<lb/> fait et acompli.
<lb/> OUY avec ce, elle qui parle, lors dire ausdites femmes
<lb/> ses voisines, demourans en ladite ville de Rilly en Anjou,
<lb/> que s'il estoit ainsi que aucune femme eust espousé aucun
<pb n="324"/>
<lb/> homme qui batist icelle et menast mauvaise vie, et que
<lb/> icelle femme voulsist bien estre vengée de sondit mary
<lb/> sans le faire mourir, et icellui mettre en tel estat que
<lb/> jamais, à nul jour du monde, ne se peust aidier ne batre
<lb/> icelle femme, mais demourer en tous les temps de sa vie
<lb/> en longue et perdurable langueur de maladie, convenoit
<lb/> prendre et avoir environ demi-livre de cire blanche
<lb/> vierge et un petit de poix blanche ensamble, et que
<lb/> quant elle vouldroit yceulx cire et poix merler ensamble
<lb/> pour en faire aucun voult de cire en samblance ou figure
<lb/> d'homme, que premierement et avant toute euvre, elle
<lb/> appellast en son ayde, comme dit est, par trois fois, icellui
<lb/> Luciafer, deist aussi par trois fois l'euvangile saint
<lb/> Jehan, la patenostre et <foreign xml:lang="la" rend="ital">Ave Maria</foreign>, et que, en après
ce,
<lb/> elle merlast icelle cire et poix ensamble, et d'iceulx feist
<lb/> un voult de cire en figure d'enfant. Lequel voult ainsy
<lb/> fait, quant elle vouldroit qu'il empirast à son mary, elle
<lb/> prendroit et sur et au-devant d'icellui, samblablement
<lb/> que dit est cy-dessus, appelleroit par trois fois en son
<lb/> ayde ledit Luciafer, pour acomplir sa voulenté contre
<lb/> sondit mary, et, en après, diroit par trois fois au-dessus
<lb/> dudit voult l'euvangile saint Jehan, la patenostre et <foreign xml:lang="la" rend="ital">Ave
<lb/> Maria</foreign>, et, ces choses ainsi faites, prendroit icellui voult
<lb/> et le mettroit en une paile de fer ou d'arain, en laquelle
<lb/> auroit de l'eaue, sur le feu, et illec tendroit sur ledit feu
<lb/> icelle paile, l'eaue qui dedens seroit et ledit voult, mis
<lb/> par la maniere que dit est, tant et si longuement que
<lb/> l'eaue frieroit moult fort, et pendant le temps que ladite
<lb/> eaue mettroit à frire sur icellui feu, et durant ce que elle
<lb/> seroit sur icellui, tant et si longuement comme la femme
<lb/> vouldroit que son mary feust malades, et par tant de fois
<lb/> que elle tendroit et mettroit icelle paile, eaue et voult
<lb/> de cire et de poix sur ledit feu, et à chascune fois que
<lb/> elle mettroit icellui voult en ladite paile, feroit trois
<lb/> croix de la pointe d'un coustel sur icellui voult, et, en
<pb n="325"/>
<lb/> après ce, d'une cuillier d'arain ou de laton tourneroit et
<lb/> tourmenteroit ledit voult de cire en icelle paile, et aucune
<lb/> fois de la pointe dudit cousteau piqueroit icellui
<lb/> voult souvant, et que en autelz peines et tourmans comme
<lb/> ledit voult à son esgart auroit et soufferroit en ladite paile,
<lb/> tant qu'il seroit sur le feu, le mary de celle, ou celui, ou
<lb/> ceulx en quel entente elle feroit ces choses, soufferroient
<lb/> autant et teilz ou samblables, et pieurs tourmens
<lb/> de maladie, et leur esmouveroit tout le corps et
<lb/> les membres.
<lb/> DIT AUSSI, elle qui parle, que ou temps dessus dit,
<lb/> elle ouy dire et entendi desdites femmes, ses voisines,
<lb/> que se la femme qui feroit ou vouldroit faire les choses
<lb/> dessus dites, par elle divisées, vouloit qu'il empirast plus
<lb/> grandement à sondit mary, ou à celui ou ceulx pour qui
<lb/> et en quel entencion elle feroit ou vouldroit faire ces
<lb/> choses, qu'il convendroit que l'en prenist deux botereaux,
<lb/> et à la prinse que l'en feroit d'un chascun d'iceulx,
<lb/> qui seroient mis separéement et diviséement chascun en
<lb/> un pot de terre neuf, convendroit que quant l'en vouldroit
<lb/> prendre iceulx et l'en les verroit, que par trois fois
<lb/> l'en appellast en son ayde ledit Luciafer, deist aussi par
<lb/> trois fois l'euvangile saint Jehan, la patenostre et <foreign xml:lang="la" rend="ital">Ave
<lb/> Maria</foreign>, et que eulx mis en iceulx poz de terre, l'en les
<lb/> gouvernast de mie de pain blanc et de lait de femme, et
<lb/> quant l'en vouldroit qu'il empirast à son mary, ou à celui
<lb/> ou ceulx pour qui et à quel entencion l'en vouldroit
<lb/> faire ces choses, quant l'en seroit endroit et au-dessus
<lb/> d'un chascun d'iceulx poz de terre esquieulx iceulx botereaux
<lb/> seroient, et avant que l'en les descouvrist aucunement,
<lb/> que par trois fois l'en appellast à son ayde ledit
<lb/> Luciafer, et, en après ce, que l'en deist par <num>IIJ</num> fois l'euvangile
<lb/> saint Jean, la patenostre et <foreign xml:lang="la" rend="ital">Ave Maria</foreign>; et, ce
<lb/> fait, que l'en ouvrist iceulx pos de terre, et que les botereaux
<pb n="326"/>
<lb/> qui dedens seroient l'en piquast bien et fort de
<lb/> bonnes longues aguilles ou petites broches de fer, et que
<lb/> autel ou samblable peine et douleur comme lesdiz botereaux
<lb/> soufferroient, celui pour qui et à quel entencion
<lb/> l'en feroit ce en soufferroit autant, et ne pourroit durer
<lb/> ne arrester en lieu ou place quelconques, jà soit ce qu'il
<lb/> n'y eust aucun peril de mort, mais langueur seulement.
<lb/> COGNEUT oultre, elle qui parle, que verité est que au
<lb/> temps que elle estoit demourant à Paris, au-devant de
<lb/> l'ostel <abbr>mons.</abbr> d'Anjou, environ cinq ans a, autrement du
<lb/> temps n'est recorde, Hennequin de Ruilly, à present
<lb/> mary d'elle qui parle, s'acointa et aproucha d'elle, et
<lb/> tant fist par ses belles parolles qu'il ot compaignie charnele
<lb/> a elle; et, environ six sepmaines après, fiancerent li
<lb/> uns l'autre de leurs consentemens, et promistrent eulx
<lb/> entreprendre par mariage assez briefment ensuivant; laquelle
<lb/> chose ledit de Ruilly ne lui acompli aucunement,
<lb/> mais s'en ala ou pays d'Espaigne, ouquel il demoura certain
<lb/> temps, n'est record combien. Pendant l'absence duquel
<lb/> de Ruilly, elle qui parle s'acointa d'un compaignon
<lb/> nommé Guïot de Lisle, lequel but, menga et coucha par
<lb/> plusieurs nuyz avec elle en sadite chambre, et aussi en la
<lb/> chambre d'icellui Guïot. Auquel Guïot, par ses doulces
<lb/> parolles, aïans en memoire les enseignemens à elle autrefois
<lb/> diz par ses voisines de Rilly en Anjou, et afin d'essayer
<lb/> se elles lui avoient dit verité, doubtant en elle que
<lb/> quant sondit fiancé seroit retourné dudit pays d'Espaigne,
<lb/> ne feust refroidie des amours qu'ilz avoient eues entre
<lb/> eulx, et qu'il ne voulsist elle qui parle aucunement espouser,
<lb/> laquele chose lui eust esté chose très-deshonorable et
<lb/> dommagable, eu regart à l'estat d'elle, qui estoit simple
<lb/> et jeune fille, et celui dudit de Ruilly, qui estoit beaux
<lb/> jeunes homs, riches, puissant et de grans amis, pria tant
<lb/> et requist icellui Guïot qu'il aprint à elle qui parle, par
<pb n="327"/>
<lb/> cuer, l'euvangile <abbr>mons.</abbr> saint Jehan; et laquelle, à ceste
<lb/> fin, elle a assez bien et compettement recitée de bouche.
<lb/> Lequel de Ruilly, revenu dudit pays d'Espaigne, et après
<lb/> ce que par aucunes nuyz ilz orent couché ensamble, elle
<lb/> qui parle pria et requist très-affectueusement icellui de
<lb/> Ruilly qu'il voulsist elle qui parle prendre à femme et
<lb/> espous; lequel n'en respondoit pas si plainement ne liberalment
<lb/> à elle comme elle eust voulu. Et pour ce, recordans
<lb/> des parolles dessus dites à li enseignées par sesdites
<lb/> voisines de Rely en Anjou, voulans espouser icellui de
<lb/> Ruilly de tout son povoir, pour l'onneur, bien et prouffit
<lb/> qui li en povoit ensuir, et non cuidant aucune chose
<lb/> mesprendre contre icellui de Ruilly, pour ce qu'il l'avoit
<lb/> fiancée, comme dit est, ala, en un jour dont elle n'est
<lb/> recorde, en la rue aus Lombars, à Paris, et illec acheta
<lb/> environ demie-livre de cire vierge blanche et un petit
<lb/> de poix; et, elle venue au soir en sa chambre, pria et
<lb/> requist par trois foiz instanment ledit Luciafer que à faire
<lb/> et acomplir sa voulenté et desir à l'encontre dudit de
<lb/> Ruilly, son fiancé, il voulsist elle qui parle aidier; et, en
<lb/> après ce, dist sur iceulx cire et poix trois fois l'euvangile
<lb/> saint Jehan, et trois fois la patenostre et <foreign xml:lang="la" rend="ital">Ave Maria</foreign>,
et,
<lb/> ce fait, merla tout ensamble et mist derriere le chevez de
<lb/> son lit, au lez où elle avoit acoustumé de couchier, envelopé
<lb/> en un petit drapelet blanc. Ouquel jour mesmes
<lb/> que les cire et poix furent merlez ensamble par la maniere
<lb/> que dit est, ledit de Ruilly, son fiancé, vint coucher
<lb/> avec elle qui parle, et celle nuyt mesmes, eulx
<lb/> couchiez ensamble, et aussi par deux ou trois autres nuyz
<lb/> ensuïans, que elle apperceut que sondit fiancé estoit endormi,
<lb/> elle par trois fois, et à chascune nuyt, appella en
<lb/> son aide, par la maniere que dit est dessus, ledit Luciafer,
<lb/> tenant en sa main lesdiz cire et poix ainsi merlez
<lb/> comme dit est. Dist aussi sur yceulx cire et poix trois
<lb/> fois l'euvangile saint Jehan, et trois fois la patenostre et
<pb n="328"/>
<lb/> <foreign xml:lang="la" rend="ital">Ave Maria</foreign>, et à une chascune d'iceulx trois
ou quatre
<lb/> nuys, oigny d'un petit desdiz cire et poix merlez sondit
<lb/> fiancé entre les deux espaules, en entencion et voulenté
<lb/> que briefment il espousast elle qui parle. Et samble, tient
<lb/> et croit, elle qui parle, en sa conscience, que, à cause de
<lb/> ladite ointture, icellui de Ruilly, son fiancé, l'espousa
<lb/> plus tost qu'il n'eust fait; et tant que assez brief de temps
<lb/> après, n'est recorde quel, ilz espouserent li uns l'autre
<lb/> en l'eglise de Saint-Pere aus beufs, en la Cité de Paris.
<lb/> DIT OULTRE, elle qui parle, que environ quatre ou
<lb/> six mois après les espousailles dudit de Ruilly et de elle
<lb/> qui parle, et au partir que elle fist pour aler demourer
<lb/> avec icellui de Ruilly, son mary, entre ses autres biens
<lb/> que elle emporta pour leur mesnaige tenir en la ville de
<lb/> Guerart, où sondit mary aloit demourer, et menoit elle
<lb/> deposant avec lui, elle acheta, en ladite rue aus Lombars,
<lb/> environ demie-livre de cire blanche vierge et un
<lb/> petit de poix, en entencion et voulenté que se elle en
<lb/> avoit aucune chose à faire ou besoigner ès choses dessus
<lb/> dites, et qu'elle s'en peust aidier sans ce que elle feust
<lb/> en dangier d'aucun, ne que nul se peust appercevoir de
<lb/> sa voulenté et entencion. En laquelle ville de Guerart
<lb/> sondit mary et elle ont demouré ensamble, et tenu taverne
<lb/> et hostelerie par l'espace de quatre ans ot à la Magdalene
<lb/> derrenierement passée ou environ. Durant lequel
<lb/> temps, entre sondit mary et elle ont esté plusieurs noises
<lb/> et debas, tant pour ce que sondit mary la blasmoit et
<lb/> batoit pour ce que elle ne vouloit pas faire et acomplir
<lb/> ses voulentez, comme pour ce que elle lui respondoit
<lb/> moult durement et aprement, en lui disant que elle estoit
<lb/> aussi bonne comme sondit mary estoit. Pour laquele chose
<lb/> il lui menoit très-mauvaise et dure vie, tant de la batre
<lb/> comme autrement. Et pour ce, elle veant que nullement
<lb/> ne povoit demourer avec sondit mary, pour les batures
<pb n="329"/>
<lb/> qu'il lui faisoit, recordant en soy et considerant que partie
<lb/> des choses à li dites par sesdites voisines de Rilly en
<lb/> Anjou, elle avoit trouvées vrayes, voulant aussi essayer
<lb/> et savoir se les autres choses cy-dessus escriptes, par elles
<lb/> à li dites, estoient vrayes mesmement, que elles disoient
<lb/> que à faire les choses dessus dites, par elles divisées,
<lb/> n'avoit aucun peril de mort, à un certain jour dont elle
<lb/> n'est recorde, elle estant seule enfermée en sa chambre
<lb/> en son hostel, audit lieu de Guerart, sondit mary absent
<lb/> et estant en ses besoignes, appella par trois fois l'une
<lb/> après l'autre, pria et requist ledit Luciafer qu'il la voulsist
<lb/> aidier à mettre son mary en tel estat que à nul jour
<lb/> du monde il ne peust batre ou vilener icelle qui parle;
<lb/> et, en ce disant, tenoit en ses mains iceulx cire vierge et
<lb/> poix; et, en après, sur iceulx dist trois fois l'euvangile
<lb/> saint Jehan, et trois fois la patenostre et <foreign xml:lang="la" rend="ital">Ave Maria</foreign>.
Lesqueles
<lb/> choses ainsi faites et dittes par elle qui parle, à
<lb/> l'ayde d'un petit d'eaue chaude qui estoit au-devant
<lb/> d'elle, et chauffoit en saditte chambre, elle merla ensamble
<lb/> iceulx cire et poix, et, eulx ainsi merlez, de rechief
<lb/> requist à son ayde, conseil et confort, ledit Luciafer,
<lb/> et dist icelle euvangile de saint Jehan, et patenostre
<lb/> et <foreign xml:lang="la" rend="ital">Ave Maria</foreign>, trois fois l'une après l'autre,
environ la
<lb/> Chandeleur derrenierement passée ot un an. Et lors elle
<lb/> qui parle, à ses mains, fist de ladite cire et poix un voult
<lb/> de cire en façon d'enfant, et, en le faisant, appella par
<lb/> trois fois en son ayde ledit Luciafer, dist aussi l'euvangile
<lb/> saint Jehan, sa patenostre et <foreign xml:lang="la" rend="ital">Ave Maria</foreign>, chascun
<lb/> trois fois, et, en après ce, mist en une paile d'arain sur
<lb/> le feu, en laquelle avoit de l'eaue grant quantité, icellui
<lb/> voult de cire. En li mettant, appella par trois fois, comme
<lb/> dit est, ledit Luciafer, en li priant qu'il venist en son
<lb/> ayde, et dist aussi trois fois l'euvangile saint Jehan, et
<lb/> trois fois sa patenostre et l'<foreign xml:lang="la" rend="ital">Ave Maria</foreign>; et atant
mist ledit
<lb/> voult de cire en icelle paile, avec ladite eaue, fremir
<pb n="330"/>
<lb/> bien et longuement; et au mettre que elle fist icellui
<lb/> voult en ladite paile, fist trois croix sur icellui voult de
<lb/> la pointe d'un coustel, et <supplied resp="#editor">à</supplied> l'aide d'une cuillier d'arain,
<lb/> tourna plusieurs fois et tourmenta icellui voult de cire
<lb/> parmi ladite paile et eaue, et aucunes fois le piquoit
<lb/> dudit coustel.
<lb/> Et dit, sur ce requise, que à toutes chascune des fois
<lb/> que elle mettoit ladite paile et eaue sur le feu, et aussi
<lb/> ledit voult, elle faisoit autant de misteres à une fois comme
<lb/> à l'autre, et tourmentoit aussi ycellui voult; et laquelle
<lb/> chose elle, oudit temps, fist plusieurs fois, et tant que
<lb/> elle vit, sceut et apperceut que ledit de Ruilly fu moult
<lb/> malades, et que chascun jour il se complaignoit à elle
<lb/> qui parle de ce que souventes fois, ès compaignies où il
<lb/> aloit, il sentoit et enduroit moult d'angoisses, de maladies
<lb/> et espointures qui lui survenoient.
<lb/> DIT AUSSI, elle qui parle, que, nonobstant ces choses,
<lb/> ledit de Ruilly, son mary, ne se vouloit astenir de blasmer,
<lb/> vilener et batre elle qui parle; et pour ce, voulant
<lb/> soy eschever de ce, ayant en memoire et remembrance
<lb/> l'ordonnance qu'il convenoit faire des botereaux, afin
<lb/> que sondit mary ne la peust d'ores en avant aucunement
<lb/> batre, et qu'il feust longuement en maladie, à un jour
<lb/> dont elle n'est recorde, ala ou jardin de leurdit hostel,
<lb/> et tant fist et sercha en icellui, que elle vit et trouva
<lb/> deux botereaux. Lesquieulx par elle veuz, elle par trois
<lb/> fois appella en son ayde, comme dit est, ledit Luciafer,
<lb/> et, en après ce, dist trois fois l'euvangile saint Jehan, et
<lb/> trois fois la patenostre et <foreign xml:lang="la" rend="ital">Ave Maria</foreign>, et, ce fait,
mist un
<lb/> gant en l'une de ses mains, et un chascun desdiz botereaulx
<lb/> print par le pié, et iceulx, chascun à par soy, mist
<lb/> en un pot de terre neuf que portez avoit avec soy oudit
<lb/> jardin, et yceulx deux poz, ensamble les deux botereaux
<lb/> qui dedens estoient, aporta en sondit hostel en sa chambre,
<pb n="331"/>
<lb/> couvry iceulx poz chascun d'une petite tuile, et
<lb/> mist yceulx poz aus piez du lit où sondit mary et elle
<lb/> gisoient, et illec les garda et nourrit tant de mie de pain
<lb/> blanc comme de lait de femme, que elle demandoit aus
<lb/> femmes nourrisses demourans en icelle ville de Guerart,
<lb/> comme d'autre lait de vache, que elle merloit ensamble,
<lb/> par l'espace de un mois ou environ; pendant lequel
<lb/> temps, et afin qu'il empirast à sondit mary de la maladie
<lb/> qu'il avoit, elle qui parle, par plusieurs fois, n'est recorde
<lb/> quantes, a iceulx botereaux piquez d'une aguille à diverses
<lb/> fois et journées; et d'iceulx botereaux ne vit oncques
<lb/> saillir sanc ou venin quelconques, pour ce qu'ilz
<lb/> avoient la peau si dure que elle ne la povoit percier.
<lb/> ET EST VOIR que à un certain jour, durant la maladie
<lb/> dudit de Ruilly, son mary, autrement n'est recorde du
<lb/> temps, un compaignon menestrel, duquel elle ne scet le
<lb/> nom, vint veoir ledit de Ruilly, ainsi comme amis vont
<lb/> veoir li uns l'autre; lequel menestrel dist audit son mary,
<lb/> presente Lucete, mere d'icellui son mary, et de elle qui
<lb/> parle, que icellui son mary estoit prins et ensorcelé par
<lb/> une femme, et qu'il advisast bien de qui ce povoit estre.
<lb/> Et pour ce que elle qui parle ot doubte et paour que ilz
<lb/> ou ladite Lucete, sa dame, n'eussent souspeçon contre
<lb/> elle deposant que par son fait icellui de Ruilly feust prins
<lb/> et envoulté, pria et requist sadite dame Lucete, et tant
<lb/> fist par devers elle, que elle lui promist aler querre en la
<lb/> ville de Besmes une femme nommée Jehannete, laquelle
<lb/> l'en disoit estre divine, et que, elle venue, ilz feroient
<lb/> tant à icelle devine que elle devoulteroit ledit de Ruilly,
<lb/> son mary, et lui donrroient du leur tant comme elle en
<lb/> vouldroit avoir. Et après ce que par sadite dame icelle
<lb/> divine fu alée querre et faite venir audit lieu de Guerart,
<lb/> elle qui parle pria à part icelle divine, et avant ce que
<lb/> elle parlast point audit de Ruilly, son mary, que elle
<pb n="332"/>
<lb/> voulsist faire foy et serement de le non accuser. Et après
<lb/> plusieurs parolles eues entre eulx, promistrent et jurerent
<lb/> l'une à l'autre eulx non entre-accuser à nul jour du monde.
<lb/> Et, ce fait, mena, elle qui parle, icelle devine en la
<lb/> chambre en laquelle elle avoit acoustumé à faire frire et
<lb/> boulir icellui voult de cire; et lors lui dist comme elle-mesmes
<lb/> avoit sondit mary ensorcelé, et non autre. Et,
<lb/> de fait, lui monstra et enseigna la maniere comment elle
<lb/> faisoit; et, de fait, fist et mist sur le feu ledit voult de
<lb/> cire, le tourmenta, et, en après ce, lui monstra yceulx
<lb/> deux botereaux, et lui dist comment elle les piquoit
<lb/> d'aguilles; et, ces choses ainsi faites, elle qui parle pria
<lb/> et requist icelle divine, pource que elle ne savoit desfaire
<lb/> le voult de cire que fait avoit, et lequel voulentiers elle
<lb/> eust desfait voulentiers se elle eust sceu, pour la grant
<lb/> douleur et langueur de maladie que elle veoit que sondit
<lb/> mary avoit et souffroit, que icelle divine voulsist dire
<lb/> audit de Ruilly, son mary, que par une nommée Gilete
<lb/> La Verriere, demourant à la porte Baudoir, à Paris, et
<lb/> laquelle avoit eu deux enfans de lui, il avoit esté prins
<lb/> et envoulté. Et afin que en ce icelle divine perseverast
<lb/> et continuast, et que, par aucune aventure, icelle divine
<lb/> ne accusast de ce elle deposant, lui bailla la somme de
<lb/> <num>XVIIJ</num> <abbr>s.</abbr> parisis en or. Et laquele divine, ouye la confession
<lb/> d'elle qui parle, le conseilla que le plus briefment que
<lb/> elle pourroit elle getast yceulx voult et botereaux aus
<lb/> champs, et n'en usast d'ores en avant, et que au plaisir
<lb/> de Dieu elle feroit tant et mettroit peine, que sondit
<lb/> mary gueriroit. Et par le conseil d'icelle Jehennete, divine,
<lb/> elle qui parle jetta, environ deux ou trois jours
<lb/> après, iceulx voult de cire et botereaux tous vifs aus
<lb/> champs derriere leur jardin, et lequel voult de cire elle
<lb/> fist fondre, et iceulx botereaux, avec les poz de terre,
<lb/> elle getta ausdiz champs tous vifs, sanz ce que oncques
<lb/> puis elle les vist ne alast veoir aucunement. Et dit que
<pb n="333"/>
<lb/> iceulx voult de cire ou botereaux <supplied resp="#editor">elle qui parle jetta</supplied>,
<lb/> puis que icelle divine lui ot dit que elle gueriroit sondit
<lb/> mary, et que elle ne gardast plus teles ordures, mais seulement
<lb/> les meist ou feu, ou jettast en tel lieu que à nul
<lb/> jour du monde n'en feust empesché.
<lb/> Et dit, sur ce requise, que oncques les choses dessus
<lb/> dites, par elle faites et monstrées à icelle divine, elle dist
<lb/> oncques ne monstra à autre personne que à ladite divine,
<lb/> ne aussi ne l'aprint à autre que à icelle divine. Et après
<lb/> plusieurs parolles dites entre eulx, icelle divine pria et
<lb/> requist elle qui parle que elle lui voulsist enseignier comment
<lb/> elle pourroit tant faire par devers Hennequin, son
<lb/> ami, lequel estoit l'omme du monde que elle amoit le
<lb/> mieulx, et duquel elle avoit de beaux enfans, qu'il voulsist
<lb/> icelle espouser, et laquelle chose il ne vouloit faire,
<lb/> pour la crainte de ses amis, qui estoient de plus grant
<lb/> lignaige que elle n'estoit. à laquelle divine elle qui parle,
<lb/> pour doubte que elle ne l'encusast des choses que dites
<lb/> ou monstrées lui avoit, et aussi afin que elle donnast et
<lb/> enseignast à sondit mary la maniere comment il pourroit
<lb/> briefment garir, lui dist que voulentiers elle lui en donrroit
<lb/> conseil. Et lors lui dist la maniere comme il convendroit
<lb/> que elle feist à sondit mary, et lui raconta tout le
<lb/> fait au long que fait avoit audit de Ruilly, son mary, et
<lb/> par la fourme que cy-dessus est contenu, declairé et
<lb/> escript en ceste presente confession. Et, ces choses ainsy
<lb/> faites et dites par entre elles, icelle divine ala devers
<lb/> ledit de Ruilly, son mary, ladite Lucete et elle qui parle
<lb/> presentes, et lui dist comment par ladite Gilete il estoit
<lb/> prins, en lui desclairant la maniere dudit envoultement
<lb/> et crapoulx, et que bien briefment, à l'ayde de Dieu, elle
<lb/> y pourverroit, <supplied resp="#editor">et</supplied> remedieroit ad ce par telle maniere
<lb/> qu'il vendroit à bonne santé. Ne scet, elle qui parle, que
<lb/> icelle devine fist lors ou a fait depuis à sondit mary; mais,
<lb/> en après icelle visitacion, il lui commença à amender.
<pb n="334"/>
<lb/> SAMEDI, <num>Ve</num> jour dudit mois d'aoust, l'an dessus dit,
<lb/> par devant <abbr>mons.</abbr> le prevost, lui estant en jugement sur
<lb/> les quarreaux, presens honorables hommes et saiges messeigneurs
<lb/> maistres Jaques Boujeu, Robert Broisset, Guillaume
<lb/> Porel et Nicole de Buyencourt, conseillers du roy
<lb/> nostre sire en parlement; Dreux d'Ars, lieutenant dudit
<lb/> <abbr>mons.</abbr> le prevost; Jehan de La Folie, receveur de Paris;
<lb/> Jehan de Tuillieres, Ernoul de Villiers, Robert de Pacy,
<lb/> Gieffroy Le Goibe et Jehan Fouquere, examinateurs de
<lb/> par le roy nostre sire ou Chastellet de Paris; fu attainte
<lb/> et fait venir, des prisons dudit Chastellet, Macete, femme
<lb/> Hennequin de Ruilly, prisonniere dessus nommée, laquelle,
<lb/> après ce que elle ot juré aus sains Euvangiles de
<lb/> Dieu dire verité, continua et persevera par serement ès
<lb/> confessions par elle autrefois faites, qui lui furent leues
<lb/> mot après autre, et afferma le contenu en icelles estre
<lb/> vray par la fourme et maniere que cy-dessus est escript
<lb/> et contenu. Après lesqueles choses ainsi faites, et que
<lb/> ladite prisonniere ot esté faitte traire à part sur lesdiz
<lb/> quarreaux, icellui <abbr>mons.</abbr> le prevost demanda ausdis presens
<lb/> conseilliers leurs advis et oppinions qu'il estoit bon de faire
<lb/> d'icelle prisonniere, se elle avoit desservi et fait crime et
<lb/> delit tel dont au roy, ou ses officiers pour lui, appartenist
<lb/> la cognoissance, et se, veues les confessions par elle faites,
<lb/> elle estoit digne de souffrir mort comme sorciere. Tous
<lb/> lesquieulx, sauf icellui maistre Nicole de Buïencourt,
<lb/> furent d'oppinion que au roy seul, et pour le tout, et
<lb/> appartenoit et appartient la cognoissance des cas et justice
<lb/> de ladite Macete, et que, veue sadite confession et le fait
<lb/> et delit qui s'en est ensuy, le roy, ou ses officiers pour
<lb/> lui, en doivent avoir la cognoissance. Et, oultre ce,
<lb/> attendu l'invocacion de l'ennemi par elle fait par tant de
<lb/> fois et à mauvaise fin, comme il appert par ce present
<lb/> procès, et par especial pour vouloir mettre, et de fait
<lb/> avoit mis en langueur de longue maladie ledit de Ruilly,
<pb n="335"/>
<lb/> son mary, contre lequel, à nul jour du monde, pour
<lb/> chose qu'il lui eust faite, elle ne deust avoir conceu tele
<lb/> hayne ou machinacion comme fait a, laquelle chose est
<lb/> de très-mauvais exemple; les reiteracions des ensorcelemens
<lb/> et continuacions par elle faites, tant en faisant
<lb/> icellui voult de cire, en le faisant frire et boulir sur le
<lb/> feu, et le piquant, comme en gardant, gouvernant et
<lb/> administrant iceulx deux botereaux, et les piquemens et
<lb/> atouchemens fais en iceulx botereaux, lesqueles choses
<lb/> toutes sont defendues de droit et de raison, et aussi que
<lb/> par mauvais art elle fist tant que elle ot à mary ledit de
<lb/> Ruilly; consideré l'estat d'icelle, qui a esté moult vil, et
<lb/> que elle monstra, dit et enseigna à icelle divine ces choses,
<lb/> pour couvrir son pechié, mauvaistié et hayne par elle
<lb/> conceue contre sondit mary; que par convoitise et don
<lb/> d'argent elle ceduit icelle divine à dire, contre la verité,
<lb/> que ladite Gilete avoit fait iceulx ensorcelemens; que à
<lb/> resister à la maladie et ensorcelement sondit mary elle ne
<lb/> fu aucunement encline, jusques ad ce que par ledit menestrel
<lb/> sondit mary fu de ce advisé, et consideré la longue
<lb/> peine de douleur de maladie soufferte par icellui de
<lb/> Ruilly, son mari; delibererent et furent d'oppinion que
<lb/> l'en ne la povoit ne devoit espargnier que, comme sorciere,
<lb/> elle ne feust executée, et que, veues sesdites confessions,
<lb/> elle estoit digne et avoit desservi de souffrir mort
<lb/> et estre arse, sauf lesdiz maistres Robert Broisset et maistre
<lb/> Nicole de Buïencourt, qui furent d'oppinion, c'est assavoir:
<lb/> ledit maistre Robert, que elle feust tournée ou
<lb/> pilory, et tenue demi-an prisonniere au pain et à l'eaue,
<lb/> et li deffendu ne s'en entremettre d'ores en avant, à peine
<lb/> du feu; et ledit maistre Nicole, que il tenoit en sa conscience
<lb/> que à la court de l'Eglise appartenoit la cognoissance
<lb/> de ce, attendu ce que, des ensorcelemens par elle
<lb/> fais audit son mary, aucune mort ne s'en est ensuye en la
<lb/> personne d'icellui.
<pb n="336"/>
<lb/> OUYE l'oppinion desquelx conseilliers, attendu que
<lb/> par la plus grant et saine partie sont d'oppinion que elle
<lb/> a bien desservi mort comme de sorciere, et estre arse,
<lb/> icellui <abbr>mons.</abbr> le prevost condempna ad ce icelle Macete,
<lb/> prisonniere.
<lb/> LE LUNDI, <num>VIJe</num> jour dudit mois d'aoust, l'an mil <num>CCCIIIJxx</num>
<lb/> et onze, par devant <abbr>mons.</abbr> le prevost, estant en jugement
<lb/> sur les quarreaux, <abbr>etc.</abbr> .
<lb/> EN L'AN mil <num>CCC</num> quatrevins et onze dessus dit, le vendredi
<lb/> <num>XJe</num> jour dudit mois d'aoust, <abbr>mons.</abbr> le prevost estant
<lb/> en jugement sur les quarreaux, presens honorables hommes
<lb/> et saiges maistres Guillaume Drouart et Dreux d'Ars,
<lb/> lieuxtenans dudit <abbr>mons.</abbr> le prevost; Martin Double, conseillier
<lb/> et advocat du roy en Chastellet; Jacques du Bois,
<lb/> Denis de Bausmes, Yves de Karembert, Helies Jengoulour,
<lb/> Oudart de Montchauvet, Nicolas Blondel, Regnaut
<lb/> Marchant, advocas en Chastellet; Pierre Piquot, auditeur
<lb/> en Chastellet; Robert Petit-Clerc, Jehan de Tuillieres,
<lb/> Nicolas Bertin, Ernoul de Villiers, Robert de
<lb/> Pacy et Jehan Fouquere, examinateurs de par le roy
<lb/> nostre sire oudit Chastellet, et Pierre de Fresnes, clerc
<lb/> civil de la prevosté de Paris, furent veuz, leuz et recitez
<lb/> mot après autre, les procès et confessions de Jehenne
<lb/> de Brigue, dite La Cordiere, et Macete, femme Hennequin
<lb/> de Ruilly, prisonnieres detenues oudit Chastellet,
<lb/> cy-dessus nommées et escriptes, lesqueles, et chascune
<lb/> d'elles, persevererent et continuerent ès confessions cy-dessus
<lb/> escriptes, par elle autresfois faites; et, en après
<lb/> ce, furent faites chascune remettre ès prisons desqueles
<pb n="337"/>
<lb/> elles avoient esté attaintes. Et, ce fait, ledit <abbr>mons.</abbr> le
<lb/> prevost demanda ausdiz presens conseilliers leurs advis
<lb/> et oppinions qu'il avoit à faire desdites prisonnieres, et
<lb/> quel jugement estoit bon d'en faire et ordonner. Tous
<lb/> lesquieulx, veu les confessions, continuacions et perseveracions
<lb/> faites par lesdites prisonnieres, ès confessions
<lb/> cy-dessus escriptes, par elles et chascune d'icelles faites,
<lb/> les tourmens fais audit de Ruilly, les invocacions de l'ennemi
<lb/> par elle faites à plusieurs et diverses fois, l'usaige
<lb/> et coustume gardée ou Chastellet, et cas samblables advenuz
<lb/> et escheuz autrefois oudit Chastellet; consideré
<lb/> l'estat d'icelles femmes, qui sont de vie très-dissolue,
<lb/> veues leursdites confessions; consideré aussi et veuz par
<lb/> eulx ou aucun d'eulx les loys servant à ceste matiere,
<lb/> qui touche crime de lese-magesté; delibererent et furent
<lb/> d'oppinion, attendu le long temps et dure maladie de
<lb/> langueur soufferte par icellui de Ruilly, et l'argent prins
<lb/> par lesdites femmes pour vouloir eschever leur mauvaistié
<lb/> et fait appensé, le faulx rapport et tesmoignaige par elles
<lb/> et chascune d'elles fait, saichans le contraire estre vray;
<lb/> DELIBERERENT et furent d'oppinion que elles et chascune
<lb/> d'icelles estoient sorcieres et ensorcelerresses de gens,
<lb/> et que, comme teles, l'en ne les povoit espargnier que
<lb/> elles ne feussent excecutées, c'est assavoir que: du Chastellet,
<lb/> elles toutes mittrées et ayans mis mittres sur leurs
<lb/> testes, esqueles seroit escript ces mos: <q rend="ital">«Je suis ensorcelerresse,»</q>
<lb/> elles feussent menées ès hales de Paris, illec tournées
<lb/> ou pilory, et crié publiquement que la justice d'icelles
<lb/> femmes se faisoit tele que dit est, et, en après, assez tost
<lb/> seroit faite, pour ce que elles estoient sorcieres, sanz
<lb/> desclairer aucune autre cause; que d'ilec, elles et chascune
<lb/> d'icelles feussent menées à la place aux Pourceaux
<lb/> et arses comme sorcieres.
<pb n="338"/>
<lb/> SAMEDI <num>XIJe</num> jour d'aoust, l'an <num>IIIJxx</num> et onze, par devant
<lb/> <abbr>mons.</abbr> le prevost, lui estant en jugement sur les quarreaux,
<lb/> presens honorables hommes et saiges maistres Jehan Jouvenel,
<lb/> advocat en parlement et prevost des marchans;
<lb/> Pierre de Vé et Jehan Cuignot, advocas oudit parlement;
<lb/> Dreux <supplied resp="#editor">d' Ars</supplied>, lieutenant dudit <abbr>mons.</abbr> le prevost; Nicolas
<lb/> Bertin, Ernoul de Villiers, Robert de Pacy et Jehan Fouquere,
<lb/> examinateurs oudit Chastellet; fu samblablement
<lb/> veu et leu, mot après autre, le procès cy-dessus escript
<lb/> et confessions faites par icelles Jehennete de Brigue, dite
<lb/> La Cordiere, et Macete, femme Hennequin de Ruilly,
<lb/> prisonnieres cy-dessus nommées. Et, ce fait, ledit <abbr>mons.</abbr>
<lb/> le prevost demanda aus dessus diz maistres Jehan Jouvenel,
<lb/> Pierre de Vé et Jehan Cuignot, leurs advis et oppinions
<lb/> quel jugement estoit bon estre fait d'icelles prisonnieres.
<lb/> Lesquieulx maistres Jehan Jouvenel et Pierre de
<lb/> Vé, après plusieurs debas et altercacions dites entre eulx,
<lb/> furent d'oppinion que l'en ne les povoit espargnier que
<lb/> elles ne feussent excecutées comme sorcieres, c'est assavoir
<lb/> d'estre arses, et, pour solempnité et exemple à tous,
<lb/> elles feussent mittrées et menées ès hales de Paris, et illec
<lb/> piloriées, et crié que la justice que elles avoient et soufferroient
<lb/> estoit pour ce que elles estoient sorcieres, sanz
<lb/> aucunement desclairer autre cause, pour les inconveniens
<lb/> qui s'en pourroient ensuir. Et ledit Cuignot qui, attendu
<lb/> ce que, à cause des invocacions et ensorcelemens par
<lb/> elles faiz, contenus esdites confessions, ne s'en est ensui
<lb/> aucune mort d'omme, dist et fu d'oppinion que en ce cas
<lb/> ne cheoit pas aucune combustion, mais cheoit en pugnicion
<lb/> de longue prison; et toutesvoyes, nonobstant toutes
<lb/> les choses dessus dites, furent iceulx conseilliers d'oppinion
<pb n="339"/>
<lb/> que sur ledit procès l'en eust plus à plain conseil et
<lb/> advis à saiges, afin de faire et proceder en ceste matiere,
<lb/> qui est grande et pesante, et dont les cas ne sont aucunement
<lb/> advenus dont ilz ayent eu cognoissance, ne veu
<lb/> le jugement advenu, le plus seurement et meurement que
<lb/> l'en porroit pour bonne equitté de raison.
<lb/> LE MERCREDI ensuïant, <num>XVJe</num> jour d'icellui mois d'aoust,
<lb/> l'an dessus dit, rapporta et dit, <abbr>mons.</abbr> le prevost, que des
<lb/> procès et confessions cy-dessus escrips, fais par Jehenne
<lb/> de Brigue, dite La Cordiere, et Macete, femme Hennequin
<lb/> de Ruilly, prisonnieres dessus nommées, il avoit le
<lb/> contenu esdites confessions dit et rapporté de bouche, au
<lb/> plus vray, et le plus diligenment que bonnement avoit
<lb/> peu et sceu, à honorables hommes et saiges maistres Jaques
<lb/> de Ruilly, president des requestes du Palais; Nicole de
<lb/> Buïencourt, conseillier du roy nostre sire en parlement;
<lb/> Jehan Le Coq, advocat en parlement; Eustace de La Pierre,
<lb/> procureur illec, et Michel Marchant, advocat oudit Chastellet,
<lb/> à tous et à chascun d'iceulx, separéement et diviséement,
<lb/> par tous lesquieulx il avoit trouvé en conseil
<lb/> qu'il ne povoit pas bonnement de raison espargnier icelles
<lb/> prisonnieres que elles ne feussent arses comme sorcieres.
<lb/> HENNEQUIN de Ruilly, demourant à Guerart, examiné
<lb/> par moy, Nicolas Bertin, examinateur de par le roy nostre
<lb/> sire ou Chastellet de Paris, sur le cas de l'emprisonnement
<lb/> de sa femme, l'an mil <num>CCCIIIJxx</num> et onze, le jeudi
<lb/> <num>XVIJe</num> jour d'aoust, dit que samedi derrenierement passé,
<lb/> Jaquemin, son paige, trouva deux crapoux en la court
<lb/> de l'ostel de lui qui deppose, soubz un auge de fust; et
<lb/> ont esté soubz ledit auge jusques à hier, que l'un s'est
<lb/> perdu, et l'autre, lui qui deppose l'a fait tuer par ledit
<lb/> Jaquemin et percer d'un baston, où il est encores en
<lb/> haste en ladite court. Requis se, depuis que il les trouva,
<pb n="340"/>
<lb/> il est empiré ou amendé de sa maladie, dit qu'il s'est tousjours
<lb/> trouvé en un estat.
<lb/> Dit oultre que, quinze jours avant ce que sa femme
<lb/> feust prisonniere, il commença à admender, et est tousjours
<lb/> admendé sanz gesir. Requis se il se apperceut
<lb/> oncques que sadite femme lui feist les poisons ou sorceries,
<lb/> <abbr>etc.</abbr>, dit que non, ainçois faisoit tousjours la courcée;
<lb/> mais bien vit plusieurs fois elle et Jehennete la
<lb/> devine parler ensamble, et entendi bien, lui qui parle,
<lb/> que ladite Jehennete la devine disoit que ce avoit fait
<lb/> Gilete, demourant à Paris.
<lb/> Dit encores que maistre Jehan Truquan a emporté du
<lb/> pain benoit, trois fueilles de pervenche, un charbon et
<lb/> deux brins de senevé, qui ont esté trouvé dedens sa
<lb/> couste; et de l'eschaudé, cire vierge et de la poix, qui
<lb/> ont esté trouvez en son coffret. Requis se il a riens fait
<lb/> ausdiz crapouz, dit que, depuis que ilz furent trouvez,
<lb/> lui et Georget Le Bourgois les boutoient d'un baston; et
<lb/> de Georget ne faisoient nul samblant, mais celui qui a
<lb/> esté trouvé adreçoit tousjours contre ledit Hennequin la
<lb/> gueule bée. Requis pourquoy il le fist tuer, dit que ce
<lb/> fu pour ce que l'autre estoit perdu. Et autre chose n'en
<lb/> sauroit dire que ce que depposé en a en sa premiere
<lb/> depposicion.
<lb/> LE SAMEDI ensuivant, <num>XIXe</num> jour dudit mois d'aoust, l'an
<lb/> dessus dit, par devant <abbr>mons.</abbr> le prevost, lui estant en
<lb/> jugement sur les quarreaux, presens honorables hommes
<lb/> et saiges maistres Guillaume Porel, conseillier du roy
<lb/> nostre sire en parlement; Dreux d'Ars, auditeur; Andrieu
<lb/> Le Preux, procureur du roy nostre sire en Chastellet;
<lb/> Ernoul de Villiers et Hutin de Ruit, examinateurs oudit
<lb/> Chastellet; rapporterent et dirent, honorables hommes
<lb/> et saiges maistres Jehan Truquan, lieutenant dudit <abbr>mons.</abbr>
<lb/> le prevost, et Nicolas Bertin, examinateur en icellui
<pb n="341"/>
<lb/> Chastellet, que, au commandement dudit <abbr>mons.</abbr> le prevost,
<lb/> ilz avoient esté veoir et visiter l'ostel et demeure
<lb/> de Hennequin de Ruilly, ouquel ilz avoient trouvé plusieurs
<lb/> herbes, pain benoit, eschaudez de la Saine, herbes,
<lb/> cire vierge et poix, à euxl baillés tant par ledit Hennequin
<lb/> comme par aucuns de ses parans et amis demourans
<lb/> en la ville de Guerart, et lesquieulx leur avoient dit et
<lb/> affermé par serement que icelles choses eulx avoient
<lb/> trouvé, tant dedens le lit ouquel icellui Hennequin avoit
<lb/> acoustumé de coucher et gesir, et aussi ladite Macete, sa
<lb/> femme, comme ou fuerre dudit lit; et samblablement leur
<lb/> avoit esté dit que en icellui hostel avoit eu certains botereaux,
<lb/> dont l'un d'iceulx avoit esté tuez et l'autre se
<lb/> estoit absentez, et lequel botereau mort ilz avoient apporté
<lb/> oudit Chastellet, si comme partie de ces choses
<lb/> estoient plus à plain contenues en la depposicion dudit
<lb/> de Ruilly, cy-dessus escripte; et lesqueles herbes, pain
<lb/> benoit, eschaudez, cire vierge, poix et botereaux, ilz
<lb/> ont aujourd'uy apporté en Chastellet, et iceulx et chascun
<lb/> d'eulx monstré à Macete, femme Hennequin de
<lb/> Ruilly, prisonniere, detenue en icellui Chastellet pour
<lb/> les causes dessus dites. Après lesqueles choses ainsy faites,
<lb/> icelle prisonniere, et par ledit <abbr>mons.</abbr> le prevost, fu interroguée
<lb/> de dire verité des choses dessus dites, laquelle et
<lb/> par serement dist et afferma les confessions par elle faites,
<lb/> cy-dessus escriptes, et lesqueles lui furent leues mot
<lb/> après autre, estre vrayes, et que les herbes dessus dites,
<lb/> à li monstrées, elle ne vit oncques, ne icelles ne mist ou
<lb/> muça en la couste ou feurre de son lit; et quant aus
<lb/> eschaudez et pain que l'en dit benoit, iceulx eschaudez
<lb/> sont de la Cesne de deux ou trois jeudiz absolus que elle
<lb/> a gardé, ainsi comme femmes ont acoustumé de faire, et
<lb/> samblablement dudit pain benoit est de celui qui leur fu
<lb/> donné à leurs noces; et quant aus cire et poix trouvez
<lb/> en son coffre, verité est que iceulx elle gardoit pour faire
<pb n="342"/>
<lb/> ses seurcils et plusieurs autres choses secretes qui sont à
<lb/> usaige de femmes, sans ce que des choses dessus dites,
<lb/> ou aucunes d'icelles, elle eust fait ou entencion de faire
<lb/> aucun mal.
<lb/> APRèS lesqueles interrogatoires et responces ainsi faites
<lb/> par ladite Macete, prisonniere, dit fu à icelle par ledit
<lb/> <abbr>mons.</abbr> le prevost, et samblablement à Jehanne de Brigue,
<lb/> dite La Cordiere, les jugemens cy-dessus diz contre elle,
<lb/> et chascune d'icelles conseillié; et, ce fait, furent icelles
<lb/> femmes menées à leur derrenier tourment en la place aus
<lb/> Pourceaux, au lieu acoustumé, ouquel, en la presence de
<lb/> honorables hommes et saiges maistre Jehan Truquan,
<lb/> lieutenant dudit <abbr>mons.</abbr> le prevost, et Nicolas Bertin,
<lb/> examinateur en Chastellet, et aussi de Aleaume Cachemarée,
<lb/> clerc criminel de la prevosté de Paris, et plusieurs
<lb/> autres assistens illec envoyez par ledit <abbr>mons.</abbr> le prevost
<lb/> à estre presens à faire faire l'excecucion des jugemens
<lb/> dessus diz, icelle Jehanne de Brigue, dite La Cordiere,
<lb/> presente ladite Macete, continua et persevera par serement
<lb/> ès confessions cy-dessus escriptes, par elle faites
<lb/> contre icelle Macete; et oultre, dist, sur ce requise, que
<lb/> Jean Laisné, prisonnier, duquel est faite cy-dessus plus
<lb/> à plain mencion en ce present procès, lui dist comme il
<lb/> mesmes avoit prins les biens de ladite damoiselle ou dame
<lb/> de l'ostel de la royne, dont cy-dessus est parlé, en lui
<lb/> priant très-affectueusement que elle voulsist dire comme
<lb/> le dessus nommé Guïot avoit prins iceulx biens, comme
<lb/> contenu est plus à plain en sa confession cy-dessus faite
<lb/> et escripte, en laquelle elle continua et persevera; et aussi
<lb/> dist et afferma que, elle estant prisonniere oudit Chastellet,
<lb/> pour ce que le geolier d'ilec avoit perdue et adirée
<lb/> une tasse ou hennap d'argent, et que par les gens d'icellui
<lb/> hostel elle fu requise de savoir à dire bonnement, se elle
<lb/> povoit, celui qui prinse avoit ladite tasse, un petit filz
<pb n="343"/>
<lb/> appellé Jehannin, paige et varlet d'icelle geole, vint
<lb/> parler à elle en la prison où elle estoit oudit Chastellet,
<lb/> lequel très-affectueusement de son cuer, si comme il sambloit
<lb/> à sa parole, pria et requist par deux fois l'une après
<lb/> l'autre, elle qui parle, que, pour l'amour de Dieu, elle
<lb/> ne voulsist pas encuser, ne dire ou enseignier qu'il eust eu
<lb/> icelle tasse d'argent ou hennap, lequel il avoit eu, prins
<lb/> et mis là où elle estoit; et que elle voulsist dire que la
<lb/> chamberiere de ladite geole l'avoit eue et prinse, disant
<lb/> que se ainsi elle qui parle le vouloit faire et dire, que
<lb/> elle amenderoit de lui et lui feroit moult de biens. Et
<lb/> ladite Macete dist et afferma par serement, et en la presence
<lb/> d'icelle Cordiere, que des accusacions et parolles
<lb/> contre elle dites par icelle Cordiere, il n'en estoit riens
<lb/> vray, mais les avoit icelle Cordiere controuvées sanz
<lb/> cause et raison, et contre verité; et que jà soit ce que
<lb/> elle eust aujourd'uy, en jugement sur les quarreaux, et
<lb/> autrefois, cogneu avoir fait les ensorcelemens contenus
<lb/> en ses confessions, toutesvoyes elle prenoit et print sur
<lb/> Dieu et sur l'arme d'elle, et la mort que elle attendoit à
<lb/> avoir et recevoir presentement, que en ce elle n'avoit
<lb/> part sentement fait, ne n'estoit aucunement saichant,
<lb/> participant ne consentant. Et en cest estat finerent
<lb/> icelles femmes leurs jours, et furent arses en enterinant
<lb/> icellui jugement.
<lb/> Et n'avoient aucuns biens soubz le roy.
<lb/> <abbr>AL.</abbr> CACHEMARéE.
</p>
<pb n="344"/>
</div>
<div>
<head>COLIN LENFANT.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le vendredi
<lb/> <num>XXIJe</num> jour de septembre, de relevée, par devant
<lb/> maistre Dreue d'Ars, lieutenent de <abbr>mons.</abbr> le prevost,
<lb/> present maistre Thomas de Bray, procureur en parlement,
<lb/> fu fait venir et attaint en jugement, sur les quarreaux
<lb/> du Chastellet de Paris, Colin Lenfant, prisonnier
<lb/> detenu oudit Chastellet, pour ce que aujourd'uy, par les
<lb/> gardes du mestier d'orfaverie, il a esté trouvé exposant
<lb/> en vente sur Grant-Pont, à Paris, une tasse d'argent au
<lb/> change Guillaume Ferot, laquelle avoit esté recommandée
<lb/> pour emblée par le varlet du mestier de l'orfaverie.
<lb/> Lequel prisonnier, juré aus sains Euvangiles de Dieu dire
<lb/> verité sur ce que dit est et autres choses qui lui seroient
<lb/> demandées, dit et afferme par serement qu'il est né de la
<lb/> ville d'Evreux, marié illec à une femme née de la ville
<lb/> de Hotot, entre Caen et Thorigny, qui aucune fois
<lb/> va en la compaignie d'un escuïer nommé Phelipot de La
<lb/> Londe, demourant près de Caen, a chevauché en guerre
<lb/> comme varlet, et quant il estoit au pays, gardoit ses faucons
<lb/> et les gouvernoit.
<lb/> Et dit que, puis la Saint-Jehan ençà, il s'est entremis
<lb/> de servir les couvreurs et maçons comme varlet servant,
<lb/> et au soir se retraïoit en l'ostel d'une sienne mere, femme
<lb/> Marin Loquet, couvreur de tuile, demourant en la rue
<lb/> des Poulies, près de la porte Barbete; et que ou jour
<lb/> d'ier, qui fu feste, environ entre deux et trois heures
<lb/> après midi, en venant de la porte Baudet à Grant-Pont,
<pb n="345"/>
<lb/> rataint un homme qu'il ne cognoist, qui tenoit en sa
<lb/> main, tout descouvert, le hanap d'argent dont cy-dessus
<lb/> est faite mencion, lequel lui pria que ledit hennap il
<lb/> voulsist porter et vendre sur Grant-Pont aus orfevres, et
<lb/> le donnast pour cinq frans, et riens mains, et que l'argent
<lb/> qu'il recevroit il lui aportast à Sainte-Katherine du
<lb/> Val des Escoliers, ouquel lieu il le attendroit jusques ad
<lb/> ce qu'il feust retourné, au moins jusques à <num>IJ</num> ou <num>IIJ</num> heures
<lb/> ensuïans.
<lb/> Dit aussi que, en venant de laditte porte Baudet le chemin
<lb/> droit à Grant-Pont, ilz arresterent en la rue de la
<lb/> Vennerie, en l'ostel d'une femme qui serence chanvre,
<lb/> à laquelle femme icellui homme emprumpta un pois, illec
<lb/> pesa ladite tasse d'argent, et dist lors à lui qui parle que
<lb/> icelle tasse il ne donnast aucunement pour moins de quatre
<lb/> livres parisis, ou la lui rapportast au lieu dessus dit. Et
<lb/> atant se parti de li qui parle icelli compaignon, ne oncques
<lb/> puis ne le vit, ne aussi paravant ce ne l'avoit veu
<lb/> aucunement, ne ne scet sa demeure ne son nom. Et lors
<lb/> il qui parle aporta et exposa en vente sur Grant-Pont,
<lb/> aus orfevres dudit lieu, ladite tasse; lesquieulx, pour
<lb/> souspeçon qu'il n'eust icelle mal prinse et emblée, l'ont
<lb/> fait admener prisonnier oudit Chastellet, où il est de present.
<lb/> Et dit, sur ce requis, que tele est la verité que dit
<lb/> est cy-dessus, et non autre. Et, ce fait, fu fait remettre
<lb/> en la prison de laquelle il avoit esté attaint, et, par ledit
<lb/> lieutenant, commandé à Jehan Vilete, sergent à verge,
<lb/> que hastivement il alast en ladite rue de la Vennerie, et
<lb/> feist venir toutes les femmes tenans establies de ferrer
<lb/> chanvre, pour estre par ledit lieutenant examinées sur ce
<lb/> que dit est, comme bon lui sambleroit.
<lb/> ET, ASSEZ TOST après ce, vint et retourna en jugement
<lb/> ledit sergent, lequel admena Jehanne La Branchue et
<lb/> Michelete La Saige, son apprentisse. Lesqueles femmes,
<pb n="346"/>
<lb/> examinées par serment sur ce que dit est, distrent, c'est
<lb/> assavoir ladite Jehanne, que elle n'en savoit riens, pour
<lb/> ce que elle n'avoit pas esté presente, et que oncques mais
<lb/> n'avoit veu ledit Colin, prisonnier, qui leur fu monstré;
<lb/> et icelle aprentisse dit que verité estoit et est que, sadite
<lb/> maistresse absente, un orfevre nommé Boileaue, demourant
<lb/> en la Cité de Paris, près de Saint-Denis de la Chartre,
<lb/> et ledit prisonnier, avoient oujourd'ui, à son estal, pesé
<lb/> à son pois une tasse d'argent, ne scet la cause pourquoy,
<lb/> ne à quel fin, et que, icelle pesée, eulx deux s'en alerent,
<lb/> elle qui parle ne scet où, ne qu'ilz devindrent; et autre
<lb/> chose ne scet. Et, ce fait, ledit lieutenant commanda
<lb/> audit Jehan Vilete, à Richart Bide et Jehan de Berneval,
<lb/> sergens à verge, que en quelque lieu que trouver pourroient,
<lb/> hors lieu saint, ledit Boileaue, qu'ilz le meissent
<lb/> prisonnier oudit Chastellet. Lesquieulx sergens, et chascun
<lb/> d'eulx, se chargerent de fere leur povoir, devoir et
<lb/> diligence de faire et acomplir ledit commandement.
<lb/> SAMEDI ensuïant, <num>XXIIJe</num> jour dudit mois de septembre,
<lb/> l'an dessus dit, par devant <abbr>mons.</abbr> le prevost, lui estant
<lb/> en jugement sur les quarreaux du Chastellet, presens
<lb/> maistre Dreux d'Ars, lieutenant dudit <abbr>mons.</abbr> le prevost;
<lb/> Andrieu Le Preux, procureur du roy nostre sire en Chastellet;
<lb/> Martin Double, advocat du roy illec; Jehan de
<lb/> Bar, Robert de Pacy, Hutin de Ruit et Jehan Fouquere,
<lb/> examinateurs de par le roy nostre sire oudit Chastellet;
<lb/> fu fait venir et attaint Jehan Boileaue, orfevre, lequel,
<lb/> ou jour d'ier, avoit esté commandé estre emprisonné pour
<lb/> les causes dessus dites; et après ce qu'il ot juré aus sains
<lb/> Euvangiles de Dieu dire verité de ce que dit est, dit et
<lb/> afferma par serement que verité est que, ou jour d'ier,
<lb/> environ une heure après midi, en passant par la rue des
<lb/> Poulies, à la porte Barbete, il vit Jehanne, femme Martin
<lb/> Loquet, couvreur de tuile, laquelle lui pria et requist
<pb n="347"/>
<lb/> que il voulsist boire de une chopine de vin avec elle et
<lb/> un sien filz nommé Colin, et illec beut du vin nouvel
<lb/> avec icelle Jehanne, sondit filz et une bonne vieille
<lb/> femme demourant en l'ostel dudit Martin. Lesquieulx,
<lb/> après ce qu'ilz orent beu, il qui parle, ensamble ledit
<lb/> Colin, se partirent de l'ostel d'icellui couvreur, et en
<lb/> venant droit à la porte Baudet, pour ce que lui qui parle,
<lb/> interrogué par ledit Colin de quel mestier il estoit, lui
<lb/> avoit dit qu'il estoit orfevre, icelli Colin lui dist que il
<lb/> avoit une tasse d'argent, et que pour l'amour et cognoissance
<lb/> qu'il avoit à ladite Jehanne, sa mere, il lui voulsist
<lb/> faire vendre icelle, et la li faire valoir ce que elle
<lb/> valoit de raison. Lequel deposant dist lors audit Colin
<lb/> qu'il la lui monstrast, et il sauroit que elle pesoit, et lui
<lb/> diroit au vray combien elle povoit valoir. Lequel Colin,
<lb/> assez tost après ce, en venant tousjours leur chemin, et
<lb/> passant par la Vennerie, tira et saicha de son saing icelle
<lb/> tasse, laquelle il qui parle, à l'estal d'une ligniere, pesa,
<lb/> et dist lors audit Colin que elle povoit bien valoir <num>V</num> frans
<lb/> et demi. Laquelle tasse ainsi pesée, il qui parle s'en ala
<lb/> vers le fossé Saint-Germain l'Auxerrois, où il avoit à
<lb/> besoignier. Et, assez tost après ce, en s'en retournant en
<lb/> sa maison, en la Cité, vit que ledit Colin l'en admenoit
<lb/> prisonnier ou Chastellet, et que après lui l'en apportoit
<lb/> icelle tasse d'argent. Et requiert que ledit Colin l'en
<lb/> veuille faire venir, et, en sa presence, il lui dira ce que
<lb/> dessus a deposé, qui est chose vraye, et que tele est la
<lb/> verité.
<lb/> ET, CE FAIT, fu attaint en jugement sur les quarreaux
<lb/> le dessus dit Colin Lenfant, prisonnier, lequel, examiné
<lb/> sur la confession dudit Boileaue, qui lui fu leue, dit et
<lb/> afferma par son serement qu'il n'en est riens, ne oncques
<lb/> ne beut avec lui, ne le vit en l'ostel de sadite mere, et
<lb/> que ou jour d'ier il dist et deposa la verité du fait. En
<pb n="348"/>
<lb/> laquelle confession, par lui faite oudit jour d'ier, il continua
<lb/> et persevera. Et ainsi comme l'en le examinoit, vint
<lb/> et comparu en jugement sur lesdiz quarreaux Robert
<lb/> Hoquetil, demourant à Paris, en la rue de la Harpe, à
<lb/> l'enseigne du Papegaut, lequel dist et afferma que ledit
<lb/> Colin avoit ouvré en son hostel comme varlet, en la
<lb/> compaignie d'un nommé Loquet, par l'espace de <num>XV</num> jours
<lb/> et plus, et que, lundi derrenierement passé, ilz avoient
<lb/> deffait leurs eschaffaulx, et ce jour c'estoit apperceuz, et
<lb/> aussi sa femme et sa mesnie, que il avoit perdue une de
<lb/> ses tasses d'argent, avec un drap de lit à sa chamberiere,
<lb/> deux ou trois petites escueles; et laquelle tasse il avoit
<lb/> recommandée estre prinse sur le Grant-Pont, à Paris, aus
<lb/> orfevres d'ilec; et que pour ce que l'en lui avoit rapporté
<lb/> et dit que elle estoit ou Chastellet de Paris, il requeroit
<lb/> audit <abbr>mons.</abbr> le prevost qu'il lui voulsist fere rendre,
<lb/> en demonstrant des autres ses tasses d'argent pareilles
<lb/> à celle que perdue avoit.
<lb/> OUY lequel Robert Hoquetil, qui de vray accusoit
<lb/> ledit prisonnier, et qui contre lui avoit souspeçon qu'il
<lb/> n'eust mal prins icelle tasse d'argent, ledit prisonnier fu
<lb/> fait de rechief jurer aus sains Euvangiles de Dieu qu'il
<lb/> deist verité, tant là où il avoit prins ladite tasse, comme
<lb/> se lui et ledit Boileaue avoient beu ensamble en l'ostel
<lb/> de ladite Jehanne, sa mere. Lequel ne voult aucune chose
<lb/> cognoistre que dit avoit cy-dessus oudit jour d'yer et
<lb/> aujourd'uy, fors tant qu'il dist que il se recordoit que
<lb/> lui, ledit Boileaue, Jehanne, sa mere, et une autre bonne
<lb/> femme demourant en l'ostel de sadite mere, avoient beu
<lb/> ensamble du vin nouvel. Et autre chose ne voult cognoistre
<lb/> que dit a cy-dessus; et, pour ce, par l'advis et
<lb/> deliberacion des conseilliers dessus nommez, veu et attendu
<lb/> l'estat dudit Colin, prisonnier, qui, par sa confession,
<lb/> est homme vacabond, de povre estat, et auquel
<pb n="349"/>
<lb/> n'appartient pas avoir vaissele d'argent, et que d'icelle
<lb/> tasse il a esté trouvé saisi, laquele est poursuie pour emblée
<lb/> par ledit hoste du Papegaut, dont il a monstré les
<lb/> pareilles et samblables; la deposicion dudit Boileaue, sa
<lb/> vie, estat et bonne renommée, et qu'il n'est pas vraysamblable
<lb/> que se ledit Boileaue eust icelle mal prinse, lui qui
<lb/> est orfevre, n'eust mieulx sceu faire son prouffit de icelle
<lb/> tasse d'argent que de la baillier audit prisonnier, qu'il ne
<lb/> cognoist, pour porter vendre à Paris, et que lui-mesmes
<lb/> eust bien vendue icelle sanz estre reprins de ce; consideré
<lb/> aussi que ledit prisonnier dit que nul autre, fors ledit
<lb/> Boileaue, ne lui bailla icelle tasse, la depposicion dudit
<lb/> hoste du Papegaut, la variacion et denegacion par lui
<lb/> faites en ce; delibererent et furent d'oppinion que il y
<lb/> avoit cause assez, consideré que ledit prisonnier a esté
<lb/> trouvé saisi d'icelle tasse, que l'en procedast contre lui
<lb/> par voye de question, afin d'en savoir la verité par sa
<lb/> bouche. Ouyes lesqueles oppinions, ledit <abbr>mons.</abbr> le prevost
<lb/> condempna ad ce ledit prisonnier, et en sa presence.
<lb/> CE JOUR de samedi, par devant ledit <abbr>mons.</abbr> le prevost,
<lb/> en la presence de maistre Dreue d'Ars, son lieutenant;
<lb/> maistres Robert de Pacy, Hutin de Ruit et Jehan Fouquere,
<lb/> examinateurs; fu de rechief attaint en jugement
<lb/> sur les carreaux ledit Colin Lenffant, prisonnier, lequel,
<lb/> pour ce que autre chose ne voult confesser oultre ce que
<lb/> dessus est dit, en enterinant ledit jugement, fu mis à
<lb/> question sur le petit tresteau. Lui estant en laquelle, sanz
<lb/> ce qu'il feust aucunement grevé d'eaue, requist instanment
<lb/> que d'icelle il feust mis hors, et il confesseroit plenement
<lb/> la verité de tous les larrecins par lui faiz et commis.
<lb/> Ouye laquelle requeste, ledit prisonnier fu mis hors
<lb/> de ladite question, mené choffer en la cuisine, en laquelle,
<lb/> et, depuis ce, sur les quarreaux, il cogneut et confessa
<lb/> que durant le temps qu'il a servy Phelipot de La Londe,
<pb n="350"/>
<lb/> escuïer, dessus nommé, il a prins et emblé, par <num>IIIJ</num> ou
<lb/> cinq fois, quatre ou cinq paires de robes linges qui sechoient
<lb/> aus hayes emmi les champs, pour ce, si comme
<lb/> il disoit, que celle qu'il avoit vestue ne valoit riens. Et
<lb/> dit que icelles robes linges il a usées.
<lb/> Item, confessa que mercredi derrenierement passé ot
<lb/> huit jours, que il servoit ledit Loquet, couvreur de maisons,
<lb/> en l'ostel du Papegaut, en la rue de la Harpe, où ilz
<lb/> ouvroient dudit mestier de couvreur, il, après disner,
<lb/> après ce qu'il ot porté à sondit maistre, sur les maisons,
<lb/> grant quantité de tuile, et en retournant par la sale basse
<lb/> dudit hostel, trouva sur le dressouir qui estoit en ladite
<lb/> sale la tasse d'argent dont cy-dessus est faite mencion, laquelle
<lb/> il print et embla, et la mist et mussa en son sain.
<lb/> Et dit que sur ledit dressouer n'avoit autre chose que ladite
<lb/> tasse. Et, ce fait, afin que ledit Loquet, son maistre,
<lb/> ne s'apperceust dudit larrecin, et qu'il veoit que sondit
<lb/> maistre avoit assez tuile devant lui pour ouvrer en la
<lb/> journée, se parti dudit hostel sanz le sceu de sondit
<lb/> maistre, s'en ala en l'ostel de sadite mere, et avec lui
<lb/> porta ladite tasse d'argent, laquelle il mist et muça en
<lb/> l'une de ses chauces, et mist icelle, après ce, dedens un
<lb/> des liz dudit hostel, où elle a tousjours esté depuis lors
<lb/> jusques à hyer, qu'il la porta dedens sesdites chausses en
<lb/> l'ostel d'une bonne vielle femme potenciere demourant
<lb/> près de sadite mere, afin que sadite mere ne s'en apperceust,
<lb/> disant à ladite bonne femme que elle lui gardast ses
<lb/> chausses; et dit que icelles et ladite tasse d'argent mise
<lb/> et mussée dedens, il mist et jetta en un tonnelet wit qui
<lb/> estoit oudit hostel, en la presence de ladite bonne femme;
<lb/> ouquel elle fu jusques à heure d'après disner, que il retourna
<lb/> la querir en entencion de la vendre.
<pb n="351"/>
<lb/> Et dit que en apportant ladite tasse, et après ce qu'il
<lb/> l'ot monstrée et que elle ot esté pesée par Jehan Boileaue,
<lb/> dessus nommé, en l'ostel de la ligniere, et par la maniere
<lb/> que dit est, et que lui et ledit Boileaue se furent departiz
<lb/> l'un de l'autre, icellui prisonnier s'en ala sur le pont de
<lb/> Paris, exposa en vente ladite tasse ou pris dessus dit, et
<lb/> dit que, en ce faisant, il fu prins et admené prisonnier
<lb/> oudit Chastellet.
<lb/> Item, confessa que, en alant ou pays de Flandres avecques
<lb/> ledit Phelipot, son maistre, au temps que le roy
<lb/> nostre sire y faisoit guerre contre les Flamans, il, en passant
<lb/> par une ville, ne scet quelle, print et embla deux
<lb/> paires de chausses, qu'il a depuis usées.
<lb/> Item, confessa que, deux ans a ou environ, que il estoit
<lb/> avecques ledit Phelipot, son maistre, en la ville de Carpiquet,
<lb/> près de Caen, en un hostel où il estoit logez,
<lb/> il vit et apperceut que un bon homme mist un sachet de
<lb/> cuir soubz le chevet d'un lit, ne sçavoit, il qui parle, la
<lb/> cause pourquoy. Et dit que après ce que ledit homme se
<lb/> fu parti de la chambre, il s'en ala en icelle, print et trouva
<lb/> ledit sachet soubz ledit lit, ouquel sachet il trouva <num>XVJ</num> <abbr>s.</abbr>
<lb/> en vielz blans, qu'il print et embla, et atout se parti et
<lb/> s'en ala de ladite chambre.
<lb/> Item, confessa que, un an a ou environ, il trouva de
<lb/> nuyt une vache qui estoit esgarée ou adirée, si comme il
<lb/> disoit, en la ville de Bertheville soubz Bordel, laquelle
<lb/> vache il fist vendre par le vacher de ladite ville, disant
<lb/> que elle estoit à lui qui parle. Et dit que d'icelle il ot et
<lb/> receupt dudit vacher trois frans d'or.
<lb/> Item, confessa que, un an a ou environ, il print et
<pb n="352"/>
<lb/> embla, en l'ostel de sondit maistre, six escueles d'estain,
<lb/> qu'il vendi depuis six soulz parisis, ne scet à qui.
<lb/> Item, confessa que pour le temps qu'il demouroit avec
<lb/> ledit Phelipot, son maistre, il a mal prins et emblé à sondit
<lb/> maistre certaine quantité de blé froment qu'il avoit
<lb/> en sa granche, dont lui qui parle portoit la clé, lequel
<lb/> blé il portoit de nuit en l'ostel d'un nommé Nicolas, demourant
<lb/> en la paroisse dudit Bertheville. Et dit que par
<lb/> <num>XIJ</num> fois ou environ il a ainsi mal prins et emblé ledit froment,
<lb/> et à chascune fois recevoit dudit Nicolas <num>V</num> ou <num>VJ</num> <abbr>s.</abbr>;
<lb/> ne se recorde combien il receut en somme toute.
<lb/> Item, confessa que, un <supplied resp="#editor">an</supplied> a ou environ, que sondit
<lb/> maistre et lui estoient avec messire Hebert Thesart, chevalier,
<lb/> capitaine de Milly l'Evesque, il print et embla
<lb/> une cuillier d'argent dudit capitaine, ainsi que l'en le
<lb/> desservoit au disner, laquelle cuillier d'argent il vendi
<lb/> depuis, <num>VIJ</num> <abbr>s.</abbr> <abbr>paris.</abbr>, à un orfevre dont il ne scet le nom,
<lb/> demourant à Caen.
<lb/> Item, confessa que, deux ans a ou environ, que il faisoit
<lb/> ferrer les chevaulx dudit Phelipot de La Londe, son
<lb/> maistre, en l'ostel de son mareschal, il qui parle, après
<lb/> ce qu'il vit que ledit mareschal se fu parti de l'ouvrouer
<lb/> et monté en sa chambre, print et embla douze fers à
<lb/> cheval qui estoient avec autres fers oudit ouvrouoir, lesquieulx
<lb/> fers il mist et mussa en son sain, et après les vendi
<lb/> <num>V</num> <abbr>s.</abbr> parisis à un autre mareschal nommé Guerart.
<lb/> Item, confessa que, oudit jour qu'il embla ladite tasse
<lb/> d'argent, il samblablement print et embla, oudit hostel
<lb/> du Papegaut, un drap linge et deux escueles d'estain,
<lb/> qu'il vendi depuis, ne scet à qui ne combien.
<lb/> L'AN ET le jour de samedi dessus diz, par devant ledit
<lb/> <abbr>mons.</abbr> le prevost, en la presence de maistre Dreue d'Ars,
<lb/> son lieutenant; maistre Helie de Jengoulour, advocat;
<lb/> maistre Jehan de Bar, Robert de Pacy, Hutin de Ruit et
<pb n="353"/>
<lb/> Jehan Fouquere, examinateurs; fu de rechief attaint et
<lb/> admené en jugement sur les quarreaux Colin Lenfant,
<lb/> prisonnier dessus nommé, auquel, presens les dessus nommez,
<lb/> fu leue et recitée sa confession cy-dessus escripte,
<lb/> laquelle confession il afferma estre vraye, et en icelle persevera,
<lb/> disant que plus ne autre chose il n'avoit mesfait,
<lb/> et que il avoit gaignié et desservi à mourir. Et, ce fait,
<lb/> fu par ledit <abbr>mons.</abbr> le prevost demandé aus dessus nommés
<lb/> leurs advis et oppinions. Tous lesquieulx, concordablement,
<lb/> dirent que, veues les confessions dudit prisonnier,
<lb/> les perseveracions et les traïsons faites audit Phelipot,
<lb/> son maistre, l'estat et gouvernement dudit prisonnier, que
<lb/> icellui Colin, prisonnier, estoit digne de mourir, comme
<lb/> inutile au monde, c'est assavoir d'estre pendu comme
<lb/> larron, et en furent d'oppinion. Lesquieulx oppinions
<lb/> ouyz, et veu ce present procès, ledit Colin fu par ledit
<lb/> <abbr>mons.</abbr> le prevost condempné à estre pendu.
<lb/> Ce jour de samedi fu ce jugement excecuté.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN PELART.</head>
<p>
<lb/> INFORMACION FAITE par moy, Nicolas Bertin, examinateur
<lb/> de par le roy nostre sire ou Chastellet de Paris,
<lb/> du commandement de honorable homme et saige maistre
<lb/> Jehan Truquan, lieutenant de <abbr>mons.</abbr> le prevost de Paris,
<lb/> à la requeste du procureur du roy nostre sire oudit Chastellet,
<lb/> et contre Jehannin Pelart, varlet charretier, demourant
<lb/> à Rosay en Brie, prisonnier oudit Chastellet.
<pb n="354"/>
<lb/> Laquelle informacion ledit prisonnier a voulu valoir enqueste
<lb/> sur ce que ledit procureur du roy nostre sire dit
<lb/> et maintient que, samedi derrenierement passé ot huit
<lb/> jours, ledit Jehannin Pelart, estant en la rue de la Vennerie,
<lb/> à Paris, jura le villain serement, en rescouant
<lb/> une houpelande que Robin Vasselin, sergent à verge,
<lb/> avoit prinse pour et en nom de gaige, à la requeste des
<lb/> fermiers de l'imposicion du grain vendu à la ville de Paris.
<lb/> ROBIN VASSELIN, sergent à verge du roy nostre sire
<lb/> ou Chastellet de Paris, demourant à Paris, près de la
<lb/> porte de Montmartre, tesmoing oy et examiné sur ce que
<lb/> dit est, et juré en la presence de partie, qui en riens ne
<lb/> l'a voulu contredire, l'an mil <num>CCCIIIJxx</num> et onze, le lundi
<lb/> <num>VJe</num> jour de novembre, dit et deppose par son serement
<lb/> que, samedi derrenierement passé ot huit jours, environ
<lb/> neuf heures devant midi, lui qui deppose, qui est sergent
<lb/> des impositeurs du grain de la ville de Paris, vit passer
<lb/> trois charrettes chargées de blé qui montoient par la rue
<lb/> de la Vennerie, en alant vers le Chastellet; et, pour ce,
<lb/> lui qui deppose y ala et fist arrester la derreniere charretée
<lb/> que menoit ledit Jehannin Pelart, et print en ladite
<lb/> charrete une petite houpelande à homme de deux draps,
<lb/> l'un vermail et l'autre pers, en disant par lui qui deppose
<lb/> que il emporteroit ladite houppelande. Et ledit Pelart
<lb/> respondi que non feroit; lequel qui deppose dist que si
<lb/> feroit; et lors ledit Pelart dist que par le foutre Dieu non
<lb/> feroit. Et, sur ce, lui qui deppose emporta ladite houpelande
<lb/> à la boite desdiz fermiers, et ala querre des autres
<lb/> gaiges à autres charretes qui passoient. Et quant les
<lb/> maistres ou charretiers à qui estoient lesdites trois charretes
<lb/> vindrent, la relevée, querre leurs gaiges qui avoient
<lb/> esté prins, comme dit est, il qui deppose et Regnier
<pb n="355"/>
<lb/> Fournier, sergens à verge, leur demanderent où estoit
<lb/> celui qui avoit juré le villain serement; lesquieulx leur
<lb/> respondirent que il estoit à leurs chevaulx, qui estoient
<lb/> logez en leur hostel, en rue de la Vielz Tixerranderie. Et,
<lb/> pour ce, lui qui deppose et ledit Regnier retindrent l'un
<lb/> desdiz charretiers tant que ilz eussent admené ledit Pelart.
<lb/> Lesquieulx le admenerent à ladite boite en Greve; et, sur
<lb/> ce, ledit Regnier mena ledit Pelart prisonnier oudit
<lb/> Chastellet. Requis se ledit prisonnier jura le vilain serement
<lb/> que une fois, dit que non. Et autre chose n'en scet.
<lb/> REGNIER FOURNIER, sergent à verge du roy nostre
<lb/> sire ou Chastellet de Paris, demourant en la Vielz Tixerranderie,
<lb/> à l'Escu de France, aagé de <num>L</num> ans ou environ,
<lb/> tesmoing, examiné sur ledit cas, l'an et le jour de lundi
<lb/> dessus diz, et juré en la presence de partie, qui en riens
<lb/> ne l'a voulu contredire, dit par son serement que samedi
<lb/> derrenierement passé ot huit jours, environ neuf heures
<lb/> d'avant midi, ainsi comme il passoit par la rue de la Vennerie,
<lb/> il vit et apperçut ledit Robin Vasselin et ledit
<lb/> Pelart, prisonnier, qui tiroient une houpelande l'un contre
<lb/> l'autre; et, en tirant, ledit Jehannin Pelart dist audit Robin
<lb/> Vasselin que par le sanglant foutre Dieu il n'emporteroit
<lb/> point ladite houpelande. De laquelle parolle il
<lb/> qui deppose ot grant hide et fraïeur à son cuer. Et dist
<lb/> audit Robin que il tenist bien ledit Pelart, cuidant qu'il
<lb/> le menast prisonnier oudit Chastellet. Et lors il qui deppose
<lb/> s'en ala en sa besoigne. Et ledit jour, environ deux
<lb/> heures après midi, il qui deppose estoit en Greve, et
<lb/> trouva ledit Robin Vasselin et Guillemin Maupoint, clerc
<lb/> desdiz fermiers, auquel Vasselin il demanda se il avoit
<pb n="356"/>
<lb/> mené en prison oudit Chastellet ledit Pelart, lequel lui
<lb/> respondi que non. Et, sur ce, deux hommes, desquieulx
<lb/> il ne scet les noms, vindrent devers lesdiz Vasselin et
<lb/> Guillemin Maupoint, et leur demanderent ladite houpelande;
<lb/> lesquieulx leur respondirent que ilz ne la leur
<lb/> rendroient point, et que ils ne la bailleroient que audit
<lb/> Pelart, à qui l'en l'avoit prinse. Et lors yceulx deux
<lb/> hommes alerent querre ledit Pelart et le admenerent en
<lb/> Greve devant lesdiz Vasselin et Guillemin Maupoint, et
<lb/> sytost que il fu arrivé devant eulx, iceulx Vasselin et
<lb/> Guillemin Maupoint appellerent lui qui deppose, en disant
<lb/> que c'estoit celui qui avoit juré le vilain serement.
<lb/> Et lors lui qui deppose print ledit Jehannin Pelart et le
<lb/> admena prisonnier oudit Chastellet. Requis se ledit prisonnier
<lb/> jura le villain serement que une fois, dit que non.
<lb/> Et plus ne autre chose n'en scet depposer, sur tout diligenment
<lb/> requis et interrogué.
<lb/> OUQUEL lundi, <num>VJe</num> jour dudit mois de novembre, en
<lb/> jugement sur les quarreaux du Chastellet, par devant
<lb/> <abbr>mons.</abbr> le prevost, presens maistres Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur;
<lb/> Martin Double, advocat du roy oudit Chastellet; Andry
<lb/> Le Preux, procureur du roy illec; Miles de Rouvroy,
<lb/> Ernoul de Villiers, Nicolas Bertin, Hutin de Ruit et
<lb/> Jehan Fouquere, examinateurs oudit Chastellet; en la
<lb/> presence desquieulx, après ce que Jehan Pelart, prisonnier,
<lb/> cy-dessus nommé, et aussi ledit procureur du roy
<lb/> vouldrent prendre droit par l'enqueste cy-dessus faite et
<lb/> escripte, par ledit maistre Nicolas Bertin, examinateur,
<lb/> fu veu et leu, mot après autre, l'enqueste cy-dessus
<lb/> escripte. Et, ce fait, par l'oppinion des dessus diz, veu
<lb/> l'ordonnance et dit jà pieçà fait par le roy Phelippe, sur
<lb/> ceulx et celles qui diroient mal de Dieu, nostre createur,
<lb/> de la vierge Marie, sa mere, en jurant le villain serement,
<pb n="357"/>
<lb/> donné le ..., dit fu et deliberé que, pour le
<lb/> delit commis par icellui prisonnier en jurant icellui villain
<lb/> serement, il soit condempné, mis et tourné ou pilory,
<lb/> ès hales, puis heure de prime jusques à heure de nonne,
<lb/> et d'ilec ramenez prisonnier oudit Chastellet, et tenu prisonnier
<lb/> au pain et à l'eaue, et, en après ce, par la peine
<lb/> de prison, mis hors; et audit pillory feust crié solempnelment
<lb/> la cause pourquoy il estoit tourné oudit pillory,
<lb/> afin que d'ores en avant chascun y prenist exemple, et se
<lb/> gardast de jurer tel vil serement. Ouyes lesqueles oppinions
<lb/> et veu ce present procès, ledit <abbr>mons.</abbr> le prevost
<lb/> condempna icellui prisonnier ad ce que dit est.
<lb/> Lequel jugement fu excecuté le mardi, <num>VIJe</num> jour de
<lb/> novembre, l'an mil trois cens quatre-vins et onze.
<lb/> <abbr>AL.</abbr> CACHEMARéE.
</p>
<pb n="358"/>
</div>
<div>
<head>JEHAN ROTIER.</head>
<p>
<lb/> L'AN DE GRACE MIL <num>CCC</num> QUATREVINS ET ONZE, le
<lb/> jeudi <num>VIJe</num> jour de decembre, en jugement sur les
<lb/> quarreaux du Chastellet de Paris, par devant <abbr>mons.</abbr> le
<lb/> prevost, presens nobles hommes messire Baude de Vauvillier
<lb/> et messire Hagaut de Haguenonville, chevaliers,
<lb/> et maistres Oudart d'Atainville, bailli d'Evreux; Jehan
<lb/> Truquan, lieutenant dudit <abbr>mons.</abbr> le prevost; Dreue d'Ars,
<lb/> auditeur; Andrieu Le Preux, procureur du roy; Jaques
<lb/> du Bois, Michel Marchant, Denis de Bausmes, advocas
<lb/> oudit Chastellet; Gerart de La Haye, Arnoul de Villiers
<lb/> et Jehan Fouquere, examinateurs de par le Roy nostredit
<lb/> seigneur oudit Chastellet; fu fait venir et attaint des prisons
<lb/> d'icelli Chastellet Jehan Rotier, peletier, demourant
<lb/> à Paris, en la rue Saint-Denis, prisonnier detenu illec, à
<lb/> la requeste dudit messire de Haguenonville, pour ce que
<lb/> icellui de Haguenonville dit et maintient, et a dit et maintenu,
<lb/> en la presence dudit prisonnier, que, puis le mois
<lb/> de may ença, icellui prisonnier a vendu et alienné une
<lb/> sainture d'or avec un gobelet d'argent signé, au fons
<lb/> d'icellui, aus armes ou devise de honorable homme et
<pb n="359"/>
<lb/> saige Montagu, secretaire du roy nostre sire, et vendu
<lb/> iceulx et l'argent appliqué à son prouffit, au desceu dudit
<lb/> de Haguenonville. Lequel prisonnier, juré aus sains Euvangiles
<lb/> de Dieu dire verité des choses dessus dites et
<lb/> autres qui lui seroient demandées, dist et afferma par
<lb/> serement, sur ce requis, qu'il est nez de la ville de Rouen,
<lb/> varlet peletier fourreur, lequel audit mestier, et aussi à
<lb/> servir ledit de Haguenonville et autres chevaliers et
<lb/> escuïers suivans les guerres, a gaignié sa vie et gaigne
<lb/> par chascun jour au mieulx qu'il puet et scet. Et dist que,
<lb/> à la feste que fist le roy nostre sire, nagueires, au mariage
<lb/> de messire Loys de Namur, chevalier, et de madamoiselle
<lb/> de Harecourt, il servy iceulx de Haguenonville et
<lb/> madame sa femme tant en l'ostel d'iceulx mariez, où ilz
<lb/> estoient lors logez, près de Saint-Pol, comme en l'ostel
<lb/> de feu messire Gerart de Montagu, chevalier, pere d'icelle
<lb/> dame, comme varlet peletier fourreur; et en ce temps
<lb/> fourra plusieurs garnemens à iceulx mariez, pour lesquieulx
<lb/> il acheta à plusieurs marchans de la ville de Paris
<pb n="360"/>
<lb/> des fourreures pour lesdiz mariez, d'aucune desqueles il
<lb/> accreust l'argent aus marchans qui les lui vendirent, soubz
<lb/> confiance qu'il avoit que par lesdiz mariez l'argent qu'il
<lb/> devoit pour iceulx feust par eulx rendu aus marchans
<lb/> ausquieulx il avoit accreu lesdites denrrées. Et est voir
<lb/> que sur le partement que firent iceulx mariez de la ville
<lb/> de Paris pour aller ou pays de Caux, où ilz sont demourans,
<lb/> il qui deppose se trait devers ladite dame et lui
<lb/> exposa les choses dessus dictes; par laquelle dame, afin de
<lb/> contenter iceulx marchans, lui fu baillié une petite sainture
<lb/> de soye noire, clouée dessus à petis cloux d'or, avec
<lb/> le gobelet d'argent dont cy-dessus est faicte mencion; et
<lb/> par icelle dame lui commandé que il vendist icelles choses,
<lb/> et en acquitast sondit seigneur et elle aus marchans à qui
<lb/> ilz povoient devoir. En obeissant auquel commandement,
<lb/> il qui parle vendi lesditez sainture et gobelet à un orfevre
<lb/> nommé Thomas de Croiast, pour ce present en jugement
<lb/> par devant lui, c'est assavoir: ladite sainture huit frans,
<lb/> et ledit gobelet au pris de douze soulz l'once; lesqueles
<lb/> sommes d'argent ainsi par lui receues, il païa à plusieurs
<lb/> marchans d'icelle ville de Paris ce qu'il leur povoit devoir,
<lb/> et le residu dudit argent appliqua à son singulier
<lb/> prouffit, en deducion et rabat de ce que lui povoient
<lb/> devoir iceulx mariez pour sa peine et deserte, faite en
<lb/> fourrant les robes d'iceulx, comme dit est dessus; et
<lb/> de la maniere du bail à lui fait par icelle dame desdites
<lb/> sainture et gobelet, et aussi de la cause pourquoy elle les
<lb/> lui bailla et encharga à vendre, comme dit est, il s'en
<lb/> rapporte du tout ou dit et depposicion d'icelle dame,
<lb/> et par la depposicion d'icelle, sur ce examiné, lui absent,
<lb/> veult prendre droit. Et plus ne autre chose ledit
<lb/> prisonnier, qui lui portast prejudice, autrement que dit
<lb/> a dessus, ne voult cognoistre: et, pour ce, fu fait remettre
<lb/> en la prison de laquelle il avoit esté attaint,
<lb/> comme dit est.
<pb n="361"/>
<lb/> OUYES lesqueles accusations cy-dessus faites par ledit
<lb/> chevalier, la confession et denegacion dudit prisonnier
<lb/> par lui sur ce faites, comme escript est cy-dessus, et la
<lb/> submission par lui faite en soy rapportant de toutes
<lb/> icelles accusacions ou dit et depposicion d'icelle dame;
<lb/> attendu ce que par ledit sire de Haguenonville est tesmoignié
<lb/> ladite madame sa femme estre de present à Paris
<lb/> en l'ostel dudit feu messire Gerart, son pere, par l'advis
<lb/> et deliberacion des conseilliers et assistans dessus nommez,
<lb/> icelli <abbr>mons.</abbr> le prevost dist, ordonna, appointa et
<lb/> commanda audit maistre Dreue d'Ars que il se transportast
<lb/> devers icelle dame et l'examinast sur les choses dessus
<lb/> dites, circonstances et deppendences d'icelles, au mieulx
<lb/> et plus diligenment que bonnement pourroit et tout ce
<lb/> que par elle trouveroit, il rapportast le plus brief que
<lb/> bonnement pourroit, afin de proceder oultre à la delivrance
<lb/> ou encombrier dudit prisonnier, comme ou cas
<lb/> appartendroit.
<lb/> LE VENDREDI ensuïant, <num>VIIJe</num> jour dudit mois de decembre,
<lb/> l'an dessus dit, en la presence de honorables
<lb/> hommes et saiges maistres Jehan Truquan, lieutenant du
<lb/> dudit <abbr>mons.</abbr> le prevost; messire Baude de Vauvillier, chevalier;
<lb/> Andrieu Le Preux, procureur du roy en Chastelet;
<lb/> Arnoul de Villiers, Nicolas Bertin, Robert de Pacy
<lb/> et Hutin de Ruit, examinateurs de par le roy nostre sire
<lb/> oudit Chastellet; dist et rapporta en jugement ou grant
<lb/> parc dudit Chastellet, le dessus dit maistre Dreue d'Ars,
<lb/> que, en obeissant au commandement à lui fait ou jour
<lb/> d'ier, et dont cy-dessus est plus à plain faite mencion, il,
<lb/> ledit jour d'yer, avant heure de disner, se transporta en
<lb/> l'ostel dudit feu messire Gerart de Montagu, ouquel il
<lb/> trouva noble dame madame Jehanne, femme dudit sire de
<lb/> Haguenonville; et laquelle, après ce qu'il lui ot dit et exposé
<lb/> la cause pour laquelle il estoit envoyé par devers elle par
<pb n="362"/>
<lb/> le commandement et ordenance dudit <abbr>mons.</abbr> le prevost,
<lb/> lui dist et afferma par serement et pour verité que, elle
<lb/> estant en esbatement avec plusieurs dames du pays de
<lb/> Caux, lesqueles, par le commandement du roy, estoient
<lb/> venues à Paris à la feste que fist ledit seigneur pour les
<lb/> noces d'icellui de Namur et damoiselle de Harecourt,
<lb/> elle vit par plusieurs fois icellui prisonnier, à elle par
<lb/> ledit maistre Dreue nommé, qui ouvra de peleterie tant
<lb/> en l'ostel de son dit feu seigneur de pere, comme en
<lb/> l'ostel où ledit sire de Haguenonville, son seigneur et
<lb/> mary, et elle estoient logez, près de Saint-Pol, et lequel
<lb/> prisonnier, pour ce, si comme il disoit, qu'il estoit du
<lb/> païs de Caux, sondit seigneur et mary avoit bien en voulenté
<lb/> et plaisir qu'il conversast environ eulx, les servisist
<lb/> de fourrer leurs garnemens, et y gaignast sa vie comme
<lb/> un autre varlet fourreur feroit; et au temps que ycellui
<lb/> prisonnier ouvra en l'ostel de sondit feu seigneur de pere,
<lb/> ouy dire que à une relevée d'après disner, par aucuns
<lb/> des gens dudit hostel lui fu porté à boire, pour ce
<lb/> qu'il disoit qu'il avoit grant soif, une pinte de vin avec
<lb/> un gobelet d'argent; et que se jour au soir que ledit prisonnier
<lb/> ot laissié euvre quant l'en ala en la chambre où il
<lb/> avoit ouvré pour cuidier prendre et recouvrer icelli gobelet,
<lb/> l'en ne l'avoit aucunement trouvé; et n'en ot l'en
<lb/> pour lors aucune souspeçon contre icelli prisonnier qu'il
<lb/> eust mal prins ou emblé icelly gobelet, pour ce que entre
<lb/> ses mains il avoit très grant quantité de peleterie, en quoy
<lb/> il eust peu plus faire de domaige à sondit seigneur, et en
<lb/> avoir plus grant prouffit que ledit gobelet ne valoit. Lui
<lb/> dist avec ce, icelle dame, que, elle estant avec lesdites
<lb/> dames, vit et apperceut une petite sainture d'or assise sur
<lb/> un tixu de soie noire que avoit sainte la dame de Saumon,
<lb/> fille de <abbr>mons.</abbr> de Bellangues, capitaine de Rouen, et que
<pb n="363"/>
<lb/> pour la beauté et plaisance que elle ot en icelle sainture,
<lb/> elle fist tant que par icelle dame lui fu baillé et prestée
<lb/> icelle sainture, laquelle elle garda par certain temps, et
<lb/> tant qu'il lui fu dit que icelle dame s'en estoit alée de
<lb/> Paris oudit païs de Caux, où elle demouroit; et recordant
<lb/> que sondit seigneur de Haguenonville aloit oudit
<lb/> pays de Caux pour certaines ses besoignes qu'il y avoit à
<lb/> faire, pria et requist son dit seigneur, qui estoit sur son
<lb/> partement, que icelle sainture il voulsist faire porter et
<lb/> rendre à icelle dame de Saumon; lequel son seigneur print
<lb/> ès mains d'icelle dame de Haguenonville ladite sainture
<lb/> d'or, mist et bouta en son sain au dessus de sainture, et
<lb/> atant se parti d'elle et s'en ala au giste en la ville de
<lb/> Pontoise, en sa compaignie ledit prisonnier monté à cheval,
<lb/> si comme depuis ce elle l'a ouy dire et repeter à son
<lb/> dit seigneur et mary. Et plus ne autre chose ne scet
<lb/> depposer des choses dessus dites à elle requises, sur tout
<lb/> diligenment interroguée et examinée.
<lb/> DIST avec ce, rapporta et tesmoigna, icelui maistre
<lb/> Dreue, que après ce qu'il ot examinée icelle dame de
<lb/> Haguenonville, vint par devers lui noble dame madame
<lb/> Biete de Montagu, femme dudit defunct messire Gerart,
<lb/> laquelle dist, depposa et afferma par serement, que environ
<lb/> le temps que ledit prisonnier dessus nommé fourra
<lb/> robes en leur hostel, tant pour sondit feu seigneur et
<lb/> mary comme pour lesdiz seigneur de Haguenonville et
<lb/> madame sa femme, fille d'icelle madame Biete, et au
<lb/> temps de la perdicion dudit gobelet d'argent, fu lors
<lb/> perdue et adirée une houppelande moyenne à usaige
<lb/> d'omme, qui estoit de drap vert d'Engleterre, et fourrée
<lb/> d'escureulx rouges. Ne scet ycelle dame Biete se ledit
<lb/> prisonnier la print ou non, mais elle vouldroit bien que
<lb/> par ledit <abbr>mons.</abbr> le prevost icellui prisonnier feust sur ce
<lb/> interrogué, afin d'en savoir la verité.
<pb n="364"/>
<lb/> ET, CE fait, fu de rechief fait jurer, ledit sire de Haguenonville,
<lb/> de dire verité sur la maniere de ladite sainture
<lb/> à lui baillée par ladite madame sa femme. Lequel dist et
<lb/> afferma par serement qu'il se recorde que par sadite
<lb/> femme lui fu baillée à Paris ladite sainture d'or pour porter
<lb/> à icelle dame de Saumon, et que icelle il bouta entre
<lb/> sa houpelande et son juppon, et en cest estat la porta
<lb/> puis ladite ville de Paris jusques à Pontoise, en laquelle
<lb/> ville, au giste, à son coucher, et en soy desvestant et
<lb/> deschaussant, il print ladite sainture et la mist auprès de
<lb/> lui sur le banc ou sur la fourme sur lequel il s'estoit deschaussé,
<lb/> en entencion et voulenté de la prendre et trouver
<lb/> au lieu où mise l'avoit, afin que au matin à son partement
<lb/> il peust icelle prendre et emporter avec soy,
<lb/> comme fait avoit par avant, pour la rendre à icelle dame
<lb/> de Saumon. Et dit que au lendemain matin, au partement
<lb/> qu'il fist d'icelle ville de Pontoise, il oublia à prendre
<lb/> icelle sainture, ne oncques puis ne la vit; et que quant
<lb/> il vint par devers ladite dame du Saumon, il dist à icelle
<lb/> comme sadite femme lui avoit baillée ladite sainture pour
<lb/> icelle lui apporter et rendre, mais il l'avoit perdue en
<lb/> chemin, ne savoit où ne en quel lieu, jà soit ce qu'il
<lb/> eust plusieurs fois demandé au prisonnier et autres ses
<lb/> familliers et serviteurs, qui pour lors chevauchoient avec
<lb/> lui, s'ilz avoient point vue ladite sainture, ne qu'ilz
<lb/> sceussent que elle feust devenue; lesquieulx et chascun
<lb/> d'eulx lui avoient respondu que rien n'en sçavoient.
<lb/> APRèS lequel rapport ainsi fait en la presence des
<lb/> dessus nommez conseilliers, le dessus nommé prisonnier
<lb/> fu attaint en jugement, et, lui sur ce interrogué et par
<lb/> serement de dire verité des accusacions dessus dictes, ne
<lb/> voult autre chose confesser que dit a cy-dessus qui lui
<lb/> portast prejudice; et, pour ce, fut fait remettre en la
<lb/> prison de laquelle il avoit esté attaint. Et, ces choses
<pb n="365"/>
<lb/> ainsi faites, fu par ledit maistre Jehan Truquan, lieutenant,
<lb/> demandé aus conseilliers assistans dessus nommez
<lb/> se l'en avoit cause de proceder à l'encontre d'icelli prisonnier
<lb/> par voie extraordinaire, afin de savoir par sa
<lb/> bouche la verité des accusacions dessus dites, ou comment
<lb/> et par quelle maniere l'en avoit à proceder contre
<lb/> lui. Tous lesquieulx, veu la personne dudit prisonnier,
<lb/> ses confessions et denegacions cy-dessus escriptes, par lui
<lb/> faites, la maniere de la vendicion d'iceulx gobelet et sainture
<lb/> faite à deux fois, par divers jours et grant intervale
<lb/> de temps, les depposicions d'iceulx seigneur et dame de
<lb/> Haguenonville, l'honneur et estat des personnes d'iceulx
<lb/> au regart dudit prisonnier, attendu ce que ledit seigneur
<lb/> afferme icelle sainture valoir la somme de soixante livres
<lb/> tournois, et ledit gobelet pesant sept onces d'argent ou
<lb/> environ; ce que ledit prisonnier, au temps d'iceulx crimes,
<lb/> estoit famillier domestique desdiz seigneur et dame
<lb/> de Haguenonville, delibererent et furent d'oppinion
<lb/> qu'il y avoit assez cause convenable pour proceder à
<lb/> l'encontre de lui par voie extraordinaire de question,
<lb/> afin de savoir par sa bouche la verité des accusacions
<lb/> dessus dites, et d'icelle houpelande et aussi d'aucuns autres
<lb/> crimes, se fais en avoit. Ouyes lesqueles opinions et
<lb/> veu ce present procès, ledit lieutenant condempna ad ce
<lb/> ledit prisonnier en son absence.
<lb/> EN ENTERINANT et acomplissant lequel jugement interlocutoire,
<lb/> et après que icellui prisonnier ot esté de rechief
<lb/> attaint en jugement sur les quarreaux dudit Chastellet,
<lb/> et par ledit lieutenent interrogué en la presence des
<lb/> dessus nommez conseilliers, afin qu'il deist la verité d'icelles
<lb/> accusacions, et en lui disant que se il ne les disoit,
<lb/> que par sa bouche et par voie de question et tourment
<lb/> de gehine il le lui feroit dire, icelli prisonnier, pour ce
<lb/> que autre chose en son prejudice ne voult confesser que
<pb n="366"/>
<lb/> dit et escript est cy-dessus, et esqueles confessions il
<lb/> continua et persevera, fu fait despouillier tout nu, mis,
<lb/> lyé et estendu à la question sur le petit et le grant tresteau,
<lb/> et, après ce qu'il ot eue de l'eaue en la maniere
<lb/> acoustumée et fait certaines confessions, comme dit sera
<lb/> cy-après, fu mis hors d'icelle question et mené chauffer
<lb/> en la cuisine, ainsi qu'il appartient; en laquele, hors de
<lb/> toute question et sanz aucune force ou contrainte que dit
<lb/> est dessus, icelli prisonnier cogneut et confessa que verité
<lb/> est que, au partement des noces messire Guillaume de
<lb/> Namur et de madamoiselle de Harcourt, il, en la compaignie
<lb/> et service dudit seigneur de Haguenonville, se
<lb/> parti de la ville de Paris pour aler avec lui ou pays de
<lb/> Caux, et le jour qu'ilz partirent, alerent au giste en la
<lb/> ville de Pontoise, en laquelle ilz jeurent celle nuyt; et
<lb/> au coucher que fist icellui sire de Haguenonville, et en
<lb/> le deschaussant, il qui parle vit comme ledit sire de Haguenonville
<lb/> attaint de son sain la sainture d'or dont cy-dessus
<lb/> est faite mencion, et icelle mist auprès de soy sur
<lb/> le banc ou fourme sur lequel il estoit assis en soy deschaussant;
<lb/> et au lever que fist le lendemain matin icellui
<lb/> chevallier, et qu'il fu yssu hors de la chambre où il avoit
<lb/> couchié, il qui parle ala en ladite chambre pour prendre
<lb/> le mantel et autres besoignes dudit chevalier qu'il trouveroit
<lb/> illec, afin que aucune chose ne feust perdu et adiré;
<lb/> et, en ce faisant et serchant, trouva ladite sainture ou lieu
<lb/> et place où ledit sire de Haguenonville, ledit soir, l'avoit
<lb/> mise; laquelle sainture il qui parle print, la mist en son
<lb/> sain, et s'en ala avec ledit seigneur ou pays de Caux, en
<lb/> la compaignie duquel il fu illec l'espace de trois sepmaines
<lb/> ou environ, sanz ce qu'il ouyst oncques que icellui
<lb/> seigneur demandast icelle sainture. Et au retour qu'il
<lb/> fist après en la ville de Paris, apporta avec soy icelle
<lb/> sainture en la ville de Paris, en laquelle il vendi icelle
<lb/> audit Thiebaut de Troust, orfevre, la somme de huit
<pb n="367"/>
<lb/> frans, qu'il en receupt. Et dist, sur ce requis, que en
<lb/> l'estat qu'il print et trouva icelle sainture, il vendi icelle
<lb/> audit orfevre.
<lb/> Cogneut avec ce, ledit prisonnier, que, un pou paravant
<lb/> les noces d'iceulx de Namur et de madamoiselle de
<lb/> Harcourt, il, ouvrant du mestier de peleterie en l'ostel de
<lb/> deffunct messire Gerart de Montagu, trouva à un jour la
<lb/> garderobe dudit deffunct ouverte, en laquelle il, tempté
<lb/> de l'ennemi, mal print une houpelande longue à usaige
<lb/> d'omme, de drap vert d'Engleterre, fourrée d'escureulx
<lb/> rouges, laquelle il porta ès hales, et illec la vendi à un
<lb/> frepier des halles, du nom duquel il n'est record, la
<lb/> somme de trois frans d'or, qu'il en receupt, qu'il a appliquez
<lb/> à son singulier prouffit.
<lb/> Dit avec ce, que environ <num>XV</num> jours après ce que dit est,
<lb/> et qu'il ouvroit de peleterie en l'ostel dudit deffunct
<lb/> messire Gerart, advint que, à un soir, l'en lui aporta à
<lb/> boire en une pinte avec un gobelet d'argent; et dit que
<lb/> quant il ot laissié l'ouvrer, il print icellui gobelet, et le
<lb/> porta avec soy et le vendi audit Thibaut de Troust, orfevre,
<lb/> la somme de trois frans, qu'il en receupt. Et dit
<lb/> que le gobelet dessus dit est celui qui aujourd'huy lui a
<lb/> esté monstré en jugement sur les carreaux dudit Chastellet.
<lb/> Cogneut oultre que, douze ans a ou environ, il, ouvrant
<lb/> en la ville de Rouen, en l'ostel Mahiet du Pié, son
<lb/> cousin, du mestier de peleterie, mal print et embla oudit
<lb/> hostel, à une foiz, un hanap de madre, qu'il vendi, en ladite
<lb/> ville, douze soulz. Et, avec ce, à une autre fois, douze
<lb/> doz de gris par lui semblablement venduz, en icelle ville,
<lb/> la somme de douze soulz parisis. Et dit que oncques plus
<lb/> de larrecins il ne fist, et autre chose ne voult cognoistre;
<lb/> et, pour ce, fu fait remettre en la prison de laquelle il
<lb/> avoit esté attaint.
<lb/> LE SAMEDI <num>IXe</num> jour de decembre, l'an dessus dit, par
<pb n="368"/>
<lb/> devant <abbr>mons.</abbr> le prevost, lui estant en jugement sur les
<lb/> carreaulx du Chastellet, presens honorables hommes et
<lb/> saiges maistre Pierre Chanteprime, Guillaume Porel et
<lb/> Jehan des Quatre Marez, conseilliers du roy nostre sire
<lb/> en parlement; Jehan Truquan, lieutenant de <abbr>mons.</abbr> le
<lb/> prevost; Martin Double, advocat du roy en Chastellet;
<lb/> Dreux d'Ars, auditeur; Girart de La Haie, Hutin de
<lb/> Ruit et Jehan Fouquere, examinateurs de par le roy
<lb/> nostredit seigneur oudit Chastellet, fu de rechief fait venir
<lb/> et attaint ledit Jehan Rotier, prisonnier, lequel, et
<lb/> par serement, et sanz aucune force ou contrainte, continua
<lb/> et persevera ès confessions cy-dessus escriptes, par
<lb/> lui ou jour d'yer faites, qui lui furent lues mot après
<lb/> autre, et afferma le contenu en icelles estre vray par
<lb/> la fourme et maniere que escriptes sont cy-dessus; et
<lb/> atant fu fait remettre en la prison de laquelle il avoit
<lb/> esté attaint.
<lb/> ET, CE FAIT, par ledit <abbr>mons.</abbr> le prevost demandé fu
<lb/> ausdiz presens conseilliers leurs advis et oppinions qu'il
<lb/> estoit bon de faire dudit prisonnier, et s'il y avoit cause
<lb/> assez pourquoy l'en deust proceder à sa condempnacion.
<lb/> Tous lesquieulx, veu l'estat dudit prisonnier, qui est
<lb/> homme vacabond; la valeur d'icelle sainture, prisiée par
<lb/> ledit seigneur de Haguenonville; la mesvente par lui
<lb/> faite d'icelle, par lui donnée pour huit frans; ledit gobelet
<lb/> d'argent, pesant six onces, par lui donné pour trois
<lb/> frans, les multiplicacions et reiteracions de larrecins par
<lb/> lui faiz à diverses fois à ses maistres; la traïson par lui
<lb/> commise, en desrobant ses maistres et ceulx sur qui il a
<lb/> ouvré, demouré et conversé; delibererent et furent
<lb/> d'oppinion que l'en ne le pouvoit espargnier qu'il ne
<lb/> feust excecuté comme lerres, et qu'il estoit un très-fort
<lb/> larron, et avoit desservy estre pendu comme tel. Ouyes
<lb/> lesqueles oppinions et veu ce present procès, ledit <abbr>mons.</abbr>
<pb n="369"/>
<lb/> le prevost condempna icellui Jehan Rotier à estre excecuté
<lb/> comme tel, et ainsi le prononça.
<lb/> OUQUEL <num>IXe</num> jour de decembre, icellui Jehan Rotier fu
<lb/> mené à son derrenier tourment, et illec continua et persevera
<lb/> ès confessions oujourd'uy et autresfois cy-dessus
<lb/> escriptes, et ne voult aucune autre chose cognoistre; et
<lb/> atant ledit jugement contre lui prononcié fu excecuté, et
<lb/> en cest estat fina ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHAN CHOLET.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le samedi,
<lb/> <num>XXVe</num> jour de novembre, par devant <abbr>mons.</abbr> le prevost,
<lb/> lui estant en jugement sur les quarreaux du Chastellet,
<lb/> presens honorables hommes et saiges maistres Jehan Truquan,
<lb/> lieutenant dudit <abbr>mons.</abbr> le prevost; Dreue d'Ars,
<lb/> auditeur; Miles de Rouvroy, Nicolas Bertin, Robert de
<lb/> Pacy, Hutin de Ruit et Jehan Fouquere, examinateurs
<lb/> oudit Chastellet; fu fait venir et attaint des prisons dudit
<lb/> Chastellet Jehannin Cholet, maçon, prisonnier detenu
<lb/> oudit Chastelet, à la complainte de Guymart de Kagordel,
<lb/> famillier de <abbr>mons.</abbr> Guillaume des Bordes, chevalier,
<lb/> pour ce qu'il a esté trouvé saisi par Pietre Loys,
<pb n="370"/>
<lb/> famillier de <abbr>mons.</abbr> de La Riviere, d'une certaine haguenée
<lb/> noire, laquelle a esté emblée et mal prinse en l'ostel
<lb/> dudit chevalier.
<lb/> Lequel prisonnier, après ce que il ot juré aus sains
<lb/> Euvangiles de Dieu dire verité des choses dessus dites
<lb/> et autres qui lui seroient demandées, cogneut et confessa,
<lb/> sanz force et contrainte, qu'il est nez de la ville de Soissons,
<lb/> povre varlet laboureur, maçon et charpentier, lequel
<lb/> aucunes fois a servy messire Baude de Vauvilliers,
<lb/> chevalier du guet, comme garde de chevaulx, Thevenin
<lb/> de Lylle, comme varlet queux, et en l'ostel de messire
<lb/> Guillaume des Bordes, chevalier, estant à Paris, tant
<lb/> comme varlet charpentier, comme varlet maçon, et en
<lb/> plusieurs autres lieux de la ville de Paris.
<lb/> Et dit que mardi derrenierement passé, environ heure
<lb/> de soleil couchant, ainsi comme par maniere d'esbatement
<lb/> il estoit alez veoir et visiter le concierge de l'ostel
<lb/> dudit messire Guillaume des Bordes, fu par icelli consierge
<lb/> requis qu'il voulsist mener boire une sienne haguenée
<lb/> noire à la riviere de Saine. à la priere duquel
<lb/> consierge, il qui parle monta sur ladite haguenée, icelle
<lb/> mena boire en la riviere de Saine, et en après la ramena,
<lb/> et icelle loga à l'enseigne du Coq, en la rue Saint-Martin,
<lb/> et le corps de il qui parle aussi, sanz ce que aucunement
<lb/> il remenast icelle haguenée en l'ostel dudit <abbr>mons.</abbr> Guillaume
<lb/> des Bordes, ne le feist savoir audit consierge en
<lb/> aucune maniere; ouquel hostel du Coq il qui parle fu et
<lb/> a esté logié puis ledit mardi jusques au jour d'yer, qu'il
<lb/> fu prins et emprisonné oudit Chastellet. Et cependant,
<lb/> c'est assavoir le jeudi ensuivant dudit mardi, vendi
<lb/> icelle haguenée à un escuïer nommé Phelipot de Juilly,
<lb/> la somme de <num>XIIIJ</num> escus, dont il en receupt <num>XIIJ</num> escuz lors,
<lb/> et le jourd'uy lui avoit esté promis par le varlet dudit escuïer
<lb/> lui rendre et restituer un escu ou <num>XVIIJ</num> <abbr>s.</abbr>, pour icellui
<lb/> restans à païer d'icelle somme; et desquieulx <num>XIIJ</num> escus
<pb n="371"/>
<lb/> il avoit acheté la robe et le juppon, avec les chauces, solers,
<lb/> chapperon et robes linges dont il estoit vestu, et
<lb/> aussi une tasse, une sainture et une bourse. Et dit que tele
<lb/> est la verité des choses dessus dittes, et que c'est le premier
<lb/> larrecin qu'il ait fait, et auquel il a esté prins et apprehendé
<lb/> par justice, requerant lui estre sur ce, par ledit
<lb/> <abbr>mons.</abbr> le prevost, piteables et misericors, et, avec ce, sa
<lb/> grace lui estre estendue et faite en ceste partie. Et atant
<lb/> fu fait mettre en la prison de laquelle il avoit esté
<lb/> attaint.
<lb/> CES CHOSES ainsi faites, par ledit <abbr>mons.</abbr> le prevost demandé
<lb/> fu aus conseilliers et assistens dessus diz leurs advis
<lb/> et oppinions comment l'en avoit à proceder contre icellui
<lb/> prisonnier. Tous lesquieulx, veu l'estat et personne dudit
<lb/> prisonnier, qui est homme de petit estat et gouvernement,
<lb/> par sa confession, et homme vacabond, l'aage d'icellui,
<lb/> qui est de <num>XXVJ</num> ans ou plus, la traïson et mauvaistié commise
<lb/> par lui, soubz un umbre et confiance que ledit consierge
<lb/> avoit de lui bailier ladite haguenée à mener boire,
<lb/> et ce que par deux jours il a retenu icelle sanz la remener
<lb/> en l'ostel dudit consierge, jà soit ce qu'il eust temps compettent
<lb/> de soy adviser et pourveoir à remedier sur ce,
<lb/> avec la valeur d'icelle haguenée, delibererent et furent
<lb/> d'oppinion que pour savoir par sa bouche la verité d'aucuns
<lb/> autres crimes, se faiz les avoit, et de sa vie et gouvernement,
<lb/> il estoit dignes et avoit desservy estre mis à
<lb/> question. Ouyes lesqueles oppinions et veu ce present
<lb/> procès, icellui Jehannin Cholet fu ad ce condempnez par
<lb/> ledit monseigneur le prevost.
<lb/> EN ENTERINANT lequel jugement, ledit Jehannin Cholet
<lb/> fu fait venir de rechief en jugement sur les quarreaux,
<lb/> en la presence dudit <abbr>mons.</abbr> le prevost et autres conseilliers
<lb/> dessus diz, et lui fu dit que des mesfaits par lui commis
<pb n="372"/>
<lb/> il deist la verité, et que s'il ne le disoit, que à force
<lb/> l'en lui feroit dire. Et pour ce que autre chose que dit est
<lb/> dessus ne voult cognoistre qui lui portast prejudice, il
<lb/> fu fait despouillier tout nu, mis, lyé et estendu à la question
<lb/> sur le petit tresteau, et, lui estant en cest estat, oultre
<lb/> et par-dessus ce que cy-dessus a confessé, cogneut et
<lb/> confessa que, un an a ou environ, lui estant varlet de
<lb/> cuisine de Thevenin de Lysle dessus nommé, mal print,
<lb/> en l'estable des chevaulx dudit Thevenin, une sele et
<lb/> une bride à cheval, lesquelz il porta et vendi, en la rue
<lb/> Saint-Denis, la somme de cinq solz parisis.
<lb/> Item cogneut que, quatre ans <supplied resp="#editor">a</supplied> ou environ, lui pour
<lb/> lors demourant en l'ostel dudit messire Baude de Vauvillier,
<lb/> chevalier, print à une fois, en l'estable des chevalx
<lb/> dudit chevalier unes estrevieres, lesqueles il vendi lors,
<lb/> en la rue Saint-Denis, <num>.IJ.</num> <abbr>s.</abbr>; et, à une autre fois, une houpelande
<lb/> courte de drap vert, doublée ou fourrée de penne
<lb/> noire, appartenant lors à Perrin Darçon, escuïer et serviteur
<lb/> dudit chevalier; et laquelle houpelande il vendi à
<lb/> un freppier ès hales, du nom duquel il n'est record, la
<lb/> somme de <num>XXXIJ</num> <abbr>s.</abbr> parisis. Et, avec ce, avoir mal prins en
<lb/> l'ostel dudit chevalier, ès aurmailles de la despense dudit
<lb/> hostel, une tasse d'argent, laquelle il porta en l'estable
<lb/> aus chevaulx dudit seigneur, et illec la despeça à une
<lb/> fourche à fiens, et les pieces porta et vendi en l'ostel et
<lb/> estal d'un orfevre demourant à Paris, soubz le Chastelet,
<lb/> au lez devers la tennerie, la somme de <num>XXIIIJ</num> <abbr>s.</abbr> parisis,
<lb/> qu'il en receupt et appliqua à son prouffit; et, assez tost
<lb/> après, se parti de l'ostel dudit chevalier sans ce que d'iceulx
<lb/> biens ainsi mal prins il feist aucune restitucion ou
<lb/> enseignement, jà soit ce qu'il ouyst par plusieurs fois dire
<lb/> et demander aus gens de l'ostel dudit chevalier lesdites
<lb/> tasse d'argent et houpelande par lui ainsi venduz.
<lb/> Et dit que oncques jour de sa vie il ne fist plus ne autres
<lb/> larrecins que cy-dessus a cogneues et confessées; et,
<pb n="373"/>
<lb/> pour ce, fu mis hors d'icelle question, mené chauffer en
<lb/> la cuisine en la maniere acoustumée, et en après ce qu'il
<lb/> ot esté bien et longuement chauffé, et qu'il fu revestu,
<lb/> fu incontinent ramené en jugement sur lesdiz quarreaux,
<lb/> et illec, sanz aucune force ou contrainte, et par serement
<lb/> sur ce par lui fait de rechief aus sains Euvangiles de Dieu,
<lb/> continua et persevera esdites confessions, et afferma le
<lb/> contenu en icelles estre vray par la fourme et maniere
<lb/> que cy-dessus sont escriptes.
<lb/> LE MERCREDI ensuivant, <num>XXIXe</num> jour de novembre, l'an
<lb/> dessus dit, par devant <abbr>mons.</abbr> le prevost, presens maistres
<lb/> Oudart d'Atainville, bailli d'Evreux; Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars, auditeur;
<lb/> Nicolas Bertin, Hutin de Ruit et Jehan Fouquere,
<lb/> examinateurs de par le roy nostre sire ou Chastellet de
<lb/> Paris; fu fait venir et attaint en jugement, sur les quarreaux
<lb/> dudit Chastellet, Jehannin Cholet, prisonnier dessus
<lb/> nommé, lequel, sans aucune force ou contrainte, et
<lb/> après ce qu'il ot juré aus sains Euvangiles de Dieu dire
<lb/> verité et par serement, continua et persevera ès confessions
<lb/> cy-dessus escriptes par lui autrefois faites, et afferma
<lb/> le contenu en icelles estre vray par la fourme et maniere
<lb/> que escriptes sont, et lesqueles lui furent leues mot après
<lb/> autre, et ne voult autre chose cognoistre que dit a cy-dessus;
<lb/> et, pour ce, fu fait remettre en la prison de laquelle
<lb/> il avoit esté attaint.
<lb/> SAMEDI <num>IXe</num> jour de decembre, l'an mil <num>CCCIIIJxx</num> et
<lb/> onze dessus dit, après ce que en jugement sur les quarreaux
<lb/> du Chastellet, par devant <abbr>mons.</abbr> le prevost de Paris,
<lb/> presens honorables hommes et saiges maistres Pierre
<lb/> Chanteprime, Guillaume Porel et Jehan des Quatre
<lb/> Marez, conseilliers du roy nostre sire en parlement;
<lb/> Jehan Truquan, lieutenant dudit <abbr>mons.</abbr> le prevost; Martin
<pb n="374"/>
<lb/> Double, advocat du roy en Chastellet; Dreux d'Ars, auditeur;
<lb/> Gerart de La Haye, Hutin de Ruit, et Jehan
<lb/> Fouquere, examinateurs, <abbr>etc.</abbr>, et sans aucune force ou
<lb/> contrainte, icellui Jehannin Cholet, prisonnier dessus
<lb/> nommé, ot perseveré et continué ès confessions cy-dessus
<lb/> escriptes par lui autrefois faites, et lesqueles furent leues
<lb/> mot après autre, icellui prisonnier dist et afferma par serement
<lb/> le contenu en icelles confessions par lui avoir esté
<lb/> dictes et faites, et icelles contenir verité par la fourme et
<lb/> maniere que elles sont escriptes. Et atant fu fait remettre
<lb/> en la prison de laquelle il avoit esté attaint.
<lb/> APRèS lesqueles choses ainsi faites, eu regart à l'estat
<lb/> et personne dudit prisonnier, qui est simples homs labourer
<lb/> et charpentier, les multiplicacions et valeur des larrecins
<lb/> cy-dessus dites et escriptes, par lui faites et reiterées
<lb/> en plusieurs lieux et diverses fois; la maniere de la
<lb/> prinse par lui faite d'iceulx ès hostelz où il a demouré,
<lb/> conversé et repairé; la traïson faite à ses maistres, et que
<lb/> de l'argent par lui receu de la vendicion d'icelle haguenée
<lb/> il s'est revestu, iceulx conseilliers dessus nommez
<lb/> furent d'oppinion que l'en ne le povoit espargnier que
<lb/> de lui, comme larron traitre à ses maistres, ne feust faite
<lb/> justice, et qu'il estoit un très fort larron. Ouyes lesqueles
<lb/> oppinions et veu ce present procès, icellui Jehannin
<lb/> Cholet, prisonnier, fu par ledit <abbr>mons.</abbr> le prevost condempné
<lb/> à estre excecuté comme larron, c'est assavoir
<lb/> pendu.
<lb/> Lequel jugement fu, cedit <num>IXe</num> jour de decembre <num>IIIJxx</num>
<lb/> et onze, excecuté.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="375"/>
</div>
<div>
<head>PERRINOT COUSIN.</head>
<p>
<lb/> L'AN MIL <num>CCCIIIIxx</num> ET ONZE, le lundi <num>XIe</num> jour de decembre,
<lb/> par devant <abbr>mons.</abbr> le prevost, lui estant en jugement
<lb/> sur les quarreaux ou Chastellet de Paris, vint et
<lb/> fu present maistre Guillaume Certain, secretaire de <abbr>mons.</abbr>
<lb/> le duc de Lorraine, lequel, par maniere de denonciacion,
<lb/> et à fin civile, dist et rapporta audit <abbr>mons.</abbr> le
<lb/> prevost que nagueires, environ la Saint-Martin d'iver
<lb/> derrenierement passée, avoit esté fait un très mauvais
<lb/> murtre, environ minuit, en la ville de Soucy, près de
<lb/> Sens, en l'ostel d'un nommé Thibaut des Quarreaux, qui
<lb/> avoit espousée la cousine germaine dudit maistre Guillaume.
<lb/> Ouquel hostel, ledit Thibaut absent, fu tuée et
<lb/> murdrie la femme d'icellui et la fille de ladite femme, qui
<lb/> estoit aagée de <num>VIIJ</num> à <num>IX</num> ans; et aussi fu telement batu un
<lb/> enffant, filz de ladite femme, tant et si enormement, que
<lb/> a pou qu'il ne fu tué en la place; et fu ledit cas commis
<lb/> et perpetré par un nommé Perrinot Cousin, varlet desdiz
<lb/> mariez, qui se nommoit oudit hostel Perrin Dessaune.
<lb/> Lequel Perrin, après ledit cas advenu, print, desroba et
<lb/> emporta certaine quantité des biens desdiz mariez, et
<lb/> dudit hostel s'estoit parti et absenté, sanz ce que depuis
<lb/> il ait esté veu ne ouy de lui aucunes nouvelles, jusques à
<lb/> nagueires, qu'il estoit et est venu à la cognoissance dudit
<lb/> maistre Guillaume que ledit malfaitteur estoit ad present
<lb/> demourant à Paris, en la rue des Rosiers. En l'ostel duquel
<lb/> malfaiteur, il, pour le bien de justice, avoit esté
<lb/> pour icellui cas admenez prisonnier ou Chastellet de Paris.
<lb/> Lequel malfaiteur il n'avoit pas trouvé, mais avoit
<pb n="376"/>
<lb/> trouvé seullement sa femme qui lui dist que ledit malfaitteur,
<lb/> son mary, estoit alez le dimenche precedent en
<lb/> la ville de Senliz, pour certaines besoignes qu'il y avoit
<lb/> à faire, en requerant par ledit maistre Guillaume, oudit
<lb/> <abbr>mons.</abbr> le prevost, que sur ce lui pleust pourveoir de tel
<lb/> remede et bonne justice comme en tel cas appartenoit à
<lb/> faire.
<lb/> OUYE la clameur duquel maistre Guillaume, et veu
<lb/> l'estat de sa personne, attendu aussi l'enormité du cas
<lb/> advenu tel que dit est dessus, ledit <abbr>mons.</abbr> le prevost,
<lb/> par le conseil des assistens, commanda à Guillemot Piart,
<lb/> sergent à cheval du roy nostre sire ou Chastellet, ou au
<lb/> premier autre sergent à cheval dudit Chastellet, que en
<lb/> quelque lieu que trouvez pourroit estre, hors lieu saint,
<lb/> en la ville, viconté et prevosté de Paris, le dessus dit
<lb/> Perrinot Cousin, qu'il feust prins et admené prisonnier
<lb/> oudit Chastellet, pour estre sur le cas dessus dit interrogué
<lb/> et examiné, et au surplus procedé comme il seroit à
<lb/> faire de raison.
<lb/> PAR vertu duquel commandement, et en obeissant à
<lb/> icellui, ledit Guillemot Piart, le mercredi ensuivant,
<lb/> <num>XIIJe</num> jour dudit mois de decembre, l'an dessus dit, nous
<lb/> rapporta que ou jour d'yer au soir, en la ville du Bourgel,
<lb/> il avoit prins et apprehendé ledit Perrinot Cousin,
<lb/> lequel il avoit oudit jour d'ui admené prisonnier oudit
<lb/> Chastellet, ouquel il estoit de present, requerant que
<lb/> de ce ledit <abbr>mons.</abbr> le prevost le tenist pour deschargé,
<lb/> mesmement que par le clerc qui garde le guichet il avoit
<lb/> icellui fait enregistrer en la maniere qu'il est acoustumé
<lb/> de faire des prisonniers admenez oudit Chastellet.
<pb n="377"/>
<lb/> ET, CE fait, oudit jour, en jugement sur les quarreaux
<lb/> dudit Chastellet, par devant ledit <abbr>mons.</abbr> le prevost, presens
<lb/> maistres Jehan Truquan, lieutenant dudit <abbr>mons.</abbr> le
<lb/> prevost; maistre Oudart d'Atainville, bailli d'Evreux;
<lb/> Dreux d'Ars, auditeur; Miles de <supplied resp="#editor">Rouvroy</supplied> et Hutin de
<lb/> Ruit, examinateurs, et Robert Le Moyne, lieutenant
<lb/> du chevalier du guet; fu fait venir et attaint, des prisons
<lb/> dudit Chastellet, le dessus nommé Perrinot Cousin,
<lb/> lequel, après ce qu'il ot juré aus sains Euvangiles de
<lb/> Dieu dire verité de tout ce qui lui seroit demandé, cogneut
<lb/> et confessa par serement, sanz aucune force ou
<lb/> contrainte, ne variacion ou denegacion quelconques, qu'il
<lb/> est homme de labour et charretier, né de la ville de
<lb/> Saint-Florentin en Bourgoigne, lequel comme varlet
<lb/> charretier a tous les cours de sa vie, et passez sont <num>XXX</num>
<lb/> ans, gaignié sa vie audit mestier, tant ès ville de Senz,
<lb/> d'Aucerre, de Soussy, de Prouvins, comme en plusieurs
<lb/> villes d'environ Paris et de Corbueil, en laquelle ville
<lb/> de Paris il, environ <num>IIJ</num> sepmaines avant la Toussains derrenierment
<lb/> passée, s'est mariez à une femme vefve, de la
<lb/> compaignie de laquelle il se parti entre ladite feste de
<lb/> Toussains et Saint-Martin d'iver derrenierement passée,
<lb/> et lui dist qu'il aloit oudit pays de Saint-Florentin querre
<lb/> aucuns pou de biens qu'il y avoit, et aussi pour vendre
<lb/> certain heritaige qu'il avoit oudit lieu, et pour avoir de
<lb/> l'argent qui lui estoit deu, afin que de ce ilz se peussent
<lb/> amenager bien et convenablement, selon leur estat ensemble,
<lb/> en ladite ville de Paris. Et dit que d'icelle ville
<lb/> de Paris il ala tout droit en ladite ville de Soussy, senz
<lb/> ce qu'il alast aucunement en icelle ville de Saint-Florentin.
<lb/> En laquelle ville de Soussy il se aloua par journée seulement
<lb/> à un homme de labeur demourant en icelle ville, et gaignoit
<lb/> par chascun jour <num>XVJ</num> deniers parisis et ses despens, à
<lb/> mener les chevaulx d'icellui. Ouquel hostel il a demouré
<lb/> par l'espace de trois sepmaines ou environ. Pendant lequel
<pb n="378"/>
<lb/> temps, et le seigneur dudit hostel absent, à un soir
<lb/> après souper, ainsi comme il qui parle, ensamble un petit
<lb/> filz de l'aage de <num>VIIJ</num> ou <num>IX</num> ans, nommé Jehannin, demourant
<lb/> oudit hostel, estoient alez en l'estable aus chevaulx
<lb/> dudit hostel pour les appareillier, tempté de l'ennemi, et
<lb/> sanz aucune autre cause, d'un baston qu'il tenoit en sa
<lb/> main, duquel il relevoit la lictiere des chevaulx, fery icelli
<lb/> filz un coup en la teste, duquel il chey à terre au devant
<lb/> de lui, et cuidant qu'il feust mort, jetta de son pié certaine
<lb/> partie du fuerre estant en icelle estable sur le corps
<lb/> dudit enffant. Et ainsi comme il qui parle yssoit hors d'icelle
<lb/> estable, vit et apperceut une petite fille de l'aage de
<lb/> sept à huit ans ou environ, à laquelle semblablement
<lb/> dudit baston il donna un ou plusieurs coups, ne scet lequel,
<lb/> et la fist cheoir enmi la court; et d'illec il, par ladite
<lb/> temptacion, ala ou bouge par bas dudit hostel, ouquel
<lb/> il trouva la dame dudit hostel qui filoit sa quenouille,
<lb/> à laquelle il, comme tout esmeu, dist ces paroles: <q rend="ital">«Dame,
<lb/> il convient que vous me bailliez de l'argent.»</q> Laquelle femme
<lb/> lui respondi que elle n'en avoit point, et que elle ne lui
<lb/> baudroit croix. Et en ce mosment fery icelle femme sur
<lb/> la teste plusieurs coups dudit baston, et la laissa en la
<lb/> place comme morte. Après lesqueles choses ainsi faites,
<lb/> il qui parle, esmeu et tempté, comme dit est, rompi la
<lb/> serrure du coffre d'icelle femme, ouquel il print un escu
<lb/> de <num>XVIIJ</num> <abbr>s.</abbr> et un franc en or, avec environ <num>X</num> ou <num>XIJ</num> <abbr>s.</abbr>
<lb/> parisis en menue monnoie, deux aulnes de drap pers,
<lb/> deux aulnes de drap gris, une sainture à usaige de femme,
<lb/> ferrée d'argent, et, en après, print deux chevaulx, l'un
<lb/> de poil gris et l'autre de poil noir, et la charrete et le
<lb/> harnoiz estant oudit hostel, avec deux nappes et quatre
<lb/> escueles d'estain; et, ce fait, se parti celle dite nuyt
<lb/> d'icelle ville de Soussy, et tous iceulx biens apporta
<lb/> et admena en la ville de Paris, et descendi en son hostel.
<lb/> Et lors dist à sadite femme qu'il avoit admenez
<pb n="379"/>
<lb/> et apportez iceulx biens de ladite ville de
<lb/> Saint-Florentin.
<lb/> DIT avec ce que desdites deux aulnes de drap pers il a
<lb/> fait faire et tailler une robe à sadite femme et des deux
<lb/> aulnes de gris il a fait faire une houpelande pour son
<lb/> user, et lesdiz chevaulx et charrete il a venduz à trois
<lb/> hommes dont il ne scet les noms ne leurs demourances;
<lb/> par le moyen d'un corratier de chevaulx qui n'a que un
<lb/> euil, demourant oultre la porte Saint-Honoré; et que ladite
<lb/> sainture, nappes et escueles, sont en son hostel à
<lb/> Paris; et quant à l'or et argent, il a icellui frayé et despendu,
<lb/> et aussi l'argent qu'il a receu de la vente desdiz
<lb/> chevaulx et charrete, et s'en est acquittiez, sauf tant que
<lb/> celui marchant qui a eu le cheval noir lui doit encor
<lb/> <num>XXXV</num> <abbr>s.</abbr>, dont icellui corratier est respondant, moyennant
<lb/> un peliçon de connins qu'il a de lui en gaige.
<lb/> APRèS lesqueles confessions ainsi faites par ledit prisonnier,
<lb/> et que par ledit monseigneur le prevost lui ot
<lb/> esté demandé qu'il lui sambloit que l'en devoit faire de
<lb/> lui, et s'il avoit desservy mort, et que icelli prisonnier ot
<lb/> dit qu'il savoit bien qu'il estoit dignes de mort et l'avoit
<lb/> très bien desservi, icelli <abbr>mons.</abbr> le prevost, par le conseil
<lb/> des assistens conseilliers dessus nommez, consideré l'affirmacion
<lb/> faite par maistre Guillaume Certain, dessus nommé,
<lb/> que lesdites femme et fille estoient alées de vie à trespassement,
<lb/> condempna icellui prisonnier Perrinot Cousin, et
<lb/> en sa presence, à estre trayné et pendu comme murtrier
<lb/> et larron.
<lb/> Lequel jugement fu excecuté oudit <num>XIIJe</num> jour de
<lb/> decembre.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="380"/>
</div>
<div>
<head>ADAM CHARRETIER.</head>
<p>
<lb/> L'AN DE GRACE MIL TROIS CENS <num>IIIIxx</num> ET ONZE, le
<lb/> dimanche <num>XXIIIJe</num> jour de decembre, de relevée, par
<lb/> devant maistre Jehan Truquan, lieutenant de <abbr>mons.</abbr> le
<lb/> prevost, presens maistre Hutin de Ruit, examinateur ou
<lb/> Chastellet de Paris et Andriet Le Preux, nottaire du Chastellet,
<lb/> fu fait venir et attaint en jugement, sur les quarreaux
<lb/> dudit Chastellet, Adam Charretier, pasticier et oubloyer,
<lb/> né de Plouviers le Chastel, prisonnier detenu
<lb/> oudit Chastellet, et admené à la complainte Gilequin
<lb/> Maquelart, mercier, demourant devant le Sepulcre, disant,
<lb/> en la presence dudit prisonnier, que hyer, qui fu samedi,
<lb/> environ après heure de vespres, que l'en faisoit et
<lb/> celebroit le salut devant Nostre Dame, estant ou Sepulcre
<lb/> de Paris en la maniere acoustumée, ainsi comme il achetoit
<lb/> et prenoit des chandelles de cire à une chandeliere
<lb/> estant en ladite eglise, senti comme l'en lui coppa par
<lb/> derriere le mordant de la sainture qui pendait à icelle,
<lb/> et lequel lui a esté presentement monstré; et, en ce faisant,
<lb/> se retourna et le plus près de soy trouva ledit prisonnier,
<lb/> auquel il dist pourquoy il lui avoit coppé le
<lb/> mordant de sa sainture, et qu'il lui voulsist rendre et restituer.
<lb/> Lequel prisonnier dist à il qui parle qu'il ne savoit
<lb/> de quoy il lui parloit, et qu'il n'estoit aucunement tenus
<lb/> de lui rendre. Et, en ce faisant, il qui parle et autres en
<lb/> sa compaignie, qui presens estoient, regarderent entre
<lb/> les piez d'eulz deux, et virent et trouverent icelli mordant
<lb/> qui estoit choit à terre avec un coustel tout nu, lequel
<lb/> mordant et coustel, ensamble ledit prisonnier, fu
<lb/> lors prins, pour souspeçon d'avoir coppé icellui mordant,
<lb/> et le admenerent prisonnier oudit Chastellet, ouquel
<lb/> il est de present detenus. Lequel prisonnier, sur ce
<pb n="381"/>
<lb/> examiné, et après ce qu'il ot juré aus sains Euvangiles de
<lb/> Dieu dire verité, dist et afferma par serement qu'il est
<lb/> povre varlet pasticier et oubloyer, lequel, oudit samedi,
<lb/> fu aus vespres en ladite eglise du Sepulcre, et vit comme
<lb/> icellui mercier lui mist sus qu'il avoit coppé le mordant
<lb/> de sadite sainture; mais il n'en est riens.
<lb/> Et dit que tout le temps de sa vie, puis <num>XXIIIJ</num> ans ença,
<lb/> il a gaigné sa vie audit mestier, tant en la ville de Paris,
<lb/> à Chartres, à Orliens comme à Meleun, Senliz et Meaux,
<lb/> sanz ce qu'il ait esté aucunement reprins ou convaincu
<lb/> d'aucun crime ou delit. Et dit qu'il ne scet que l'en veult
<lb/> faire de lui, et qu'il est clerc, en possession et habit de
<lb/> tonssure. Et, pour ce, fu requis s'il savoit lire ou cognoistre
<lb/> lettre aucune; lequel dist que non.
<lb/> Et après plusieurs parolles sur ce dites, fu mandée et
<lb/> faite venir en jugement oudit Chastellet Marion La
<lb/> Liourde, fille de vie, demourant devant Saint-Denis de
<lb/> la Chartre, amie dudit prisonnier, en laquelle il se rapporta
<lb/> de tout ce que elle vouldroit dire pour et contre
<lb/> lui, et par sa depposicion voult prendre droit. Laquelle,
<lb/> en la presence dudit prisonnier, dist et afferma par serement
<lb/> que, trois ans a ou environ, elle demourant audit
<lb/> lieu de Saint-Denis de la Chartre, et faisant pour les compaignons
<lb/> de son corps leur voulenté et plaisir, ainsi
<lb/> comme ilz estoient couchez ensamble en un lit, de nuyt,
<lb/> et que par avant ce ilz avoient eu plusieurs fois compaignie
<lb/> charnele ensamble, fiancerent de leurs mains et par
<lb/> parolles li uns l'autre, et promistrent et jurerent li uns à
<lb/> l'autre eulx entre espouser; et depuis ont demouré ensamble,
<lb/> et eulx tenuz et reputez comme gens mariez, et alé et
<lb/> venu par le pays gaignier ce qu'ilz povoient, c'est assavoir:
<lb/> elle à la peine de son corps, à faire le plaisir et voulenté
<lb/> des compaignons, et ledit son fiancé à sondit mestier,
<lb/> le mieulx qu'ilz ont peu et sceu. Et, ce fait, après ce que
<lb/> par ledit lieutenant ot esté demandé audit prisonnier se
<pb n="382"/>
<lb/> ladite Marion disoit voir, icelli prisonnier dist et afferma
<lb/> par serement le cas estre tel comme icelle Marion dit et
<lb/> afferme, et eulx avoir fiancé li uns l'autre, et paravant
<lb/> lesdites fiançailles et depuis, eu compaignie charnele à
<lb/> icelle Marion, laquelle dès lors il savoit bien non estre
<lb/> pucelle. Et atant fu fait remettre en la prison, de laquelle
<lb/> il avoit esté attaint, ledit prisonnier, et icelle Marion detenue
<lb/> prisonniere jusques ad ce que le procès dudit Adam
<lb/> soit fait et acompli, après que icellui prisonnier ot esté
<lb/> interrogué se le coustel trouvé entre ses piez estoit sien,
<lb/> et qu'il ot dit que non, et ne le cognoissoit, et que icelle
<lb/> Marion ot dit et affermé que ledit coustel elle avoit veu
<lb/> par plusieurs fois en la possession dudit son fiancé, et lui
<lb/> present.
<lb/> LE SAMEDI <num>XXXe</num> jour de decembre mil <num>CCCIIIJxx</num> et
<lb/> onze ensuïant, sur les quarreaux dudit Chastellet, par devant
<lb/> <abbr>mons.</abbr> le prevost, presens maistres Jehan Truquan,
<lb/> Guillaume Drouart, lieuxtenans dudit <abbr>mons.</abbr> le prevost;
<lb/> Dreux d'Ars, auditeur; Andrieu Le Preux, procureur du
<lb/> roy en Chastellet; Jaques du Bois, Oudart de Mont-Chauvet,
<lb/> advocas oudit Chastellet; fu veu, leu et recité
<lb/> mot après autre ce present procès ès confessions contenues,
<lb/> ouquel icellui Adam Charretier, prisonnier, continua
<lb/> et persevera sanz aucune force, et afferma les choses
<lb/> cy-dessus escriptes, et les fiançailles et copulacion charnele
<lb/> par lui faitte avec icelle Marion estre vrayes par la
<lb/> fourme et maniere que escript et contenu est esdittes
<lb/> confessions. Et, ce fait, par ledit <abbr>mons.</abbr> le prevost demandé
<lb/> fu ausdiz conseilliers leurs advis et oppinions
<lb/> comment l'en avoit à proceder contre ledit prisonnier.
<lb/> Tous lesquieulx, eu consideracion ad ce que icellui prisonnier
<lb/> s'est reputez comme clerc, veue sadite confession,
<lb/> ensamble celle de laditte Marion, sa fiancée, furent d'oppinion
<lb/> qu'il estoit personne inhabile, et tel qu'il ne povoit
<pb n="383"/>
<lb/> ou devoit joïr ne user de privilege de clerc, mais
<lb/> devoit estre tenu et reputé comme bigasmes, et que,
<lb/> comme tel, il feust rez tout jus; et, oultre ce, veue la
<lb/> personne dudit prisonnier qui est vacabond et oiseux, et
<lb/> lequel, par la confession d'icellui prisonnier, et aussi de
<lb/> ladite Marion, s'est, partie du temps dessus dit, vesqu et
<lb/> gouverné de la gaigne d'icelle Marion; attendu que icellui
<lb/> prisonnier a le pouce de la main destre tout encisé
<lb/> par dedens, ce que ledit coustel et aussi ledit mordant furent
<lb/> trouvez à ses piez, et que par icelle Marion ledit
<lb/> coustel est cogneu estre et appartenir audit prisonnier, et
<lb/> lequel elle lui a veu porter par plusieurs fois, si comme elle
<lb/> a affermé par serement; delibererent qu'il y avoit cause
<lb/> assez pour savoir par sa bouche la verité s'il avoit coppé
<lb/> ledit mordant; attendu le lieu là où ledit delit fut commis,
<lb/> et des autres crimes et deliz par lui fais et commis,
<lb/> s'aucuns en avoit faiz, par voye de question. Ouyes lesqueles
<lb/> oppinions et veu ce present procès, ledit <abbr>mons.</abbr> le
<lb/> prevost condempna ad ce ledit prisonnier, et incontinent
<lb/> fu fait rere tout jus par le barbier juré du roy nostre sire
<lb/> oudit Chastellet.
<lb/> EN ENTERINANT lequel jugement, le mardi ensuïant,
<lb/> second jour de janvier, l'an dessus dit, par devant <abbr>mons.</abbr>
<lb/> le prevost, lui estant en jugement sur les quarreaux dudit
<lb/> Chastellet, presens maistres Jehan Truquan, lieutenant
<lb/> dudit <abbr>mons.</abbr> le prevost; Ernoul de Villiers et Jehan Fouquere,
<lb/> examinateurs oudit Chastellet; fu fait venir et attaint
<lb/> le dessus dit Adam Charretier, prisonnier, lequel
<lb/> persevera et continua ès confessions cy-dessus escriptes,
<lb/> et ne voult autre chose confesser; et, pour ce, fu fait
<lb/> despouillier, mis, lié et estandu à question sur le petit
<lb/> tresteau; et avant ce que l'en eust jetté sur lui comme
<lb/> pou ou neant d'eaue, requist instanment qu'il feust mis
<lb/> hors d'icelle question, et il diroit verité des larrecins que
<pb n="384"/>
<lb/> fais avoit, dont il en y avoit plusieurs. Et, pour ce, fu
<lb/> fait mettre jus d'icelle question, et mené chauffer en la
<lb/> cuisine en la maniere acoustumée; et illec, hors de toute
<lb/> question, et en après en jugement sur lesdiz quarreaux,
<lb/> sanz aucune force ou contrainte, cogneut et confessa que
<lb/> oudit samedi, en ladite eglise du Sepulcre, il, du cousteau
<lb/> qui presentement lui a esté montré, et lequel est
<lb/> son coustel, coppa le mordant de la sainture d'un homme
<lb/> qui estoit en ladite eglise, qui prenoit des chandelles de
<lb/> cire d'une chandeliere vendant en icelle eglise chandelles
<lb/> de cire; et lequel homme lui fu monstré en jugement
<lb/> samedi derrenierement passé.
<lb/> Cogneut avec ce avoir, puis cinq ans ença, continuelment
<lb/> gaignié sa vie à embler et widier bourses, tant ès villes
<lb/> de Paris, de Blois, Peviers, Puiseaux, Jargueau,
<lb/> Thoir en Beauce, comme ès villes voisines desdites villes;
<lb/> à plusieurs et diverses foiz widié plusieurs bourses
<lb/> sans nombre. Et est record que en la ville de Paris, ès
<lb/> hales, il a widiée la value de <num>.L.</num> bourses, dont en l'une
<lb/> ot à une fois <num>XXIJ</num> <abbr>s.</abbr> parisis, et ès autres moins et au dessoubz,
<lb/> jusques à <num>VIIJ</num> ou <num>IX</num> blans, et riens moins.
<lb/> Et dit que esdites villes il a par plusieurs fois, ès
<lb/> foires, marchez et assemblées qui y ont esté, vuidié plusieurs
<lb/> bourses à femme, et aussi tasses à hommes, par tel
<lb/> et si grant nombre, qu'il n'en est record des lieux, ne
<lb/> quantes en chascune ville, jà soit ce qu'il se recorde bien
<lb/> que oncques en bourse qu'il widast il ne trouva plus
<lb/> grant somme que de <num>XXIJ</num> <abbr>s.</abbr> dessus diz, et au dessoubz jusques
<lb/> à <num>VIIJ</num> blans.
<lb/> Et dit que la premiere tasse ou bourse qu'il vuidast fu
<lb/> en la ville du Puiset en Gastinoiz; en ensuïant a widié
<lb/> plusieurs bourses, comme dit a cy-dessus. Et autre chose
<pb n="385"/>
<lb/> n'a voulu confesser, et, pour ce, a esté remis en la prison
<lb/> de laquelle il avoit esté attaint.
<lb/> EN L'AN dessus dit, le mercredi tiers jour de janvier,
<lb/> par devant <abbr>mons.</abbr> le prevost, presens honorables hommes
<lb/> et saiges maistres Jehan de Saux et Guillaume Porel, conseilliers
<lb/> du roy nostre sire en parlement; Jehan de Cessieres,
<lb/> notaire du roy nostre sire et greffier criminel dudit
<lb/> parlement; Jehan Truquan, lieutenant dudit <abbr>mons.</abbr> le
<lb/> prevost; Dreux d'Ars, auditeur; Andrieu Le Preux, procureur
<lb/> du roy nostre sire oudit Chastellet; Ernoul de
<lb/> Villiers, Robert de Pacy, Nicolas Chaon, Jehan Fouquere,
<lb/> examinateurs oudit Chastellet; Jehan Du Chesne,
<lb/> et Pierre Le Peletier, procureur oudit Chastellet; après
<lb/> ce que Adam Chartier, prisonnier dessus nommé, ot, et
<lb/> par serement, continué et perseveré ès confessions cy-dessus
<lb/> escriptes, par lui autrefois faites, et lesquelles lui
<lb/> furent leues mot après autre, et affermé le contenu en
<lb/> icelles par lui avoir esté faites en et par la fourme et maniere
<lb/> qui escript sont cy-devant, et qu'il ot esté mis à
<lb/> part sur lesdiz quarreaux, de par ledit <abbr>mons.</abbr> le prevost
<lb/> demandé fu ausdiz conseilliers leurs advis et oppinions
<lb/> comment il estoit bon de faire dudit Adam, prisonnier,
<lb/> et s'il estoit dignes de recevoir mort. Tous lesquieulx,
<lb/> veues le nombre des bourses par lui cogneues avoir
<lb/> prinses et vuidiées par plusieurs fois, en divers lieux, la
<lb/> multiplicacion d'iceulx, les reiteracions d'iceulx larrecins,
<lb/> la valeur d'icelles, et le sacrilege par lui commis en
<lb/> coppant le mordant de la sainture, dont cy-dessus est faite
<lb/> mencion, en l'eglise du Sepulcre, et le long temps qu'il
<lb/> a qu'il commença à faire les larrecins dessus dites, avec ce
<lb/> qu'il est homme oiseux et vacabond, delibererent et furent
<lb/> d'oppinion qu'il estoit un très fort larron et que l'en
<lb/> ne le povoit espargnier qu'il ne feust excecuté comme tel.
<lb/> Ouyes lesqueles oppinions et veu ce present procès, ledit
<pb n="386"/>
<lb/> <abbr>mons.</abbr> le prevost condempna ad ce ledit prisonnier en sa
<lb/> presence.
<lb/> OUQUEL JOUR mesmes, après ce que ledit Adam ot
<lb/> esté mené à son derrenier tourment, et lui estant à la justice,
<lb/> dit et afferma par serement qu'il se recorde que le
<lb/> jour de Saint-Denis derrenierement passé ot un an, il,
<lb/> estant en l'eglise de Saint-Mathurin de Larchant, environ
<lb/> heure de tierce, en la compaignie d'un gros prestre, court
<lb/> homme, à un visaige rondelet et barbe roussette, qu'il
<lb/> pense qui a nom messire Nicole, et est du pays de Normandie,
<lb/> et frequentant chascun jour et chantant messe à
<lb/> Saint-Innocent à Paris, et aussi d'un compaignon nommé
<lb/> Perrin, qui est un homme de moïen estat, à un visaige
<lb/> rondelet et un peu rousset, et lequel se disoit estre sergent
<lb/> du Chastellet de Paris, vit comme ledit prestre
<lb/> vuida, en laditte eglise, la tasse d'un homme, ne scet qu'il
<lb/> avoit dedens; mais cedit jour, en disnant en ladite ville
<lb/> de Saint-Mathurin, il ouy dire et confesser ausdiz prestre
<lb/> et soy disant sergent qu'ilz avoient vuidié plusieurs
<lb/> bourses, et samblablement il qui deppose leur dist qu'il
<lb/> en avoit vuidié plusieurs, et atant fu ledit Adam executé,
<lb/> et en cest estat fina ses derreniers jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>MARION DU PONT.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le mercredi
<lb/> <num>XXe</num> jour de decembre, en jugement sur les quarreaux
<lb/> du Chastellet, par devant <abbr>mons.</abbr> le prevost, presens messire
<lb/> Baudes de Vauviller, chevalier; maistres Dreux
<pb n="387"/>
<lb/> d'Ars, lieutenant dudit <abbr>mons.</abbr> le prevost, Denis de Bausmes,
<lb/> advocat en Chastellet; Girard de La Haye, Miles
<lb/> de Rouvroy, Ernoul de Villiers, Nicolas Bertin et Jehan
<lb/> Fouquere, examinateurs de par le roy nostre sire oudit
<lb/> Chastellet; fu faite venir et attainte des prisons dudit
<lb/> Chastellet Marion du Pont, fille de vie, repairant en Glatigny,
<lb/> prisonniere detenue oudit Chastellet, et accusée
<lb/> en sa presence par Hennequin de Tournay, marchant,
<lb/> demourant à Chambli en Savoye, disant que dimenche
<lb/> derrenierement passé, environ heure de vespres, il
<lb/> ala en Glatigny en la chambre d'icelle fille, et illec s'esbati
<lb/> avec elle. Ouquel temps et heure, entre les autres
<lb/> biens qu'il avoit en sa tasse, estoient nouez, en un petit
<lb/> drapelet blanc, quinze escus d'or.
<lb/> Et dit que, lui venu au soir en son hostel où il estoit
<lb/> logez, trouva qu'il avoit perdu iceulx <num>XV</num> escus, et, pour
<lb/> ce, le lundi ensuivant heure de prime retourna par devers
<lb/> ladite fille, lui dist comme il avoit perdu sondit or,
<lb/> lui pria et requist que icellui elle lui voulsist rendre, et
<lb/> voulentiers lui donrroit bon vin. Laquelle fille lui respondi
<lb/> que riens n'en savoit, ne de ce n'avoit aucune
<lb/> chose, et qu'il faisoit mal et pechié de lui mettre sus tele
<lb/> chose; et pour la doubte et vergoigne qu'il ot de ce, s'en
<lb/> retourna en son hostel et ès autres besoignes qu'il avoit
<lb/> à faire parmi la ville de Paris.
<lb/> Et dit que, lui estant ou jour d'ier de relevée sur le
<lb/> Grant Pont de Paris, il vit icelle fille, laquelle exposoit
<lb/> pour changer certains escus que elle tenoit en sa main;
<lb/> et lors s'aprocha près d'elle, et trouva entre les mains
<lb/> d'icelle, un escu d'or et un autre vielz escu de Flandres
<lb/> rompu et cassé, qui estoit des escuz qu'il qui
<lb/> parle avoit mis ensamble oudit drapelet; et lors lui
<lb/> requist que sondit or elle lui voulsist rendre et restituer,
<pb n="388"/>
<lb/> laquelle en fu refusant; et afin de restitucion,
<lb/> et que de ce que dit est il feust restituez, fist icelle fille
<lb/> prendre et admener prisonniere ou Chastellet, pour en
<lb/> savoir par sa bouche, ou si comme il plairoit audit <abbr>mons.</abbr>
<lb/> le prevost, la verité. Par lequel <abbr>mons.</abbr> le prevost icelle
<lb/> prisonniere, et par serement, fu interroguée de dire verité
<lb/> sur ce que dit est, et autres choses qui lui seroient
<lb/> demandées. Laquelle cogneut et confessa que elle est née
<lb/> de la ville de Corbie, de laquelle elle se parti <num>IIJ</num> ans a ou
<lb/> environ; et puis icellui temps a fait de son corps à sa voulenté,
<lb/> tant audit lieu de Corbie, à Beauvaiz, à Senliz et
<lb/> en la ville de Paris; et que verité est que dimenche derrenierement
<lb/> passé, de relevée, icelli marchant s'esbati
<lb/> avec elle et ot sa compaignie; lequel, quant il ot elle
<lb/> païée, s'en ala là où il lui pleust; et le lundi ensuivant,
<lb/> matin, vint devers elle, et lui requist comme elle lui
<lb/> voulsist baillier et rendre certaine quantité de florins
<lb/> qu'il disoit avoir perduz au temps qu'il avoit esté oudit
<lb/> dimenche en sa chambre. Auquel elle respondi que riens
<lb/> n'en avoit, ne savoit aussi que c'estoit; et, pour ce, s'estoit
<lb/> partiz d'elle sanz ce que elle sceust riens d'iceus florins
<lb/> ou perte dudit marchant. Et est voir que, ou jour
<lb/> d'ier, icellui marchant la trouva sur le pont de Paris, où
<lb/> elle faisoit changer de l'or que elle avoit en ses mains;
<lb/> lequel lui requist, comme dessus avoit fait, que ledit or
<lb/> elle lui rendeist; et, pour ce que elle en fu refusant, la
<lb/> fist admener prisonniere oudit Chastellet, où elle est de
<lb/> present. Et après plusieurs variacions et denegacions
<lb/> sur ce par elle faittes, et interrogatoires à elle par
<lb/> ledit <abbr>mons.</abbr> le prevost faites et requises, icelle prisonniere,
<lb/> sanz aucune force ou contrainte, cogneut et confessa
<lb/> qu'il est verité que durant le temps que icellui marchant
<lb/> estoit sur elle, et s'esbatoit oudit dimenche en sa
<lb/> compaignie, sur laquelle il fu plus de demi-heure ou environ,
<lb/> elle, à sa main senestre, print en la tasse d'icellui
<pb n="389"/>
<lb/> marchant, qu'il avoit sainte et mise de costé sur lui, et laquelle
<lb/> tasse elle trouva ouverte, et en une des bourses
<lb/> d'icelle tasse, un petit drapelet blant noué, lequel elle
<lb/> muça ou fuerre du lit sur lequel ilz estoient couchiez,
<lb/> sanz ce que en icellui jour elle regardast aucunement
<lb/> qu'il avoit dedens icellui drapelet, parce qu'il ne lui en
<lb/> souvint aucunement.
<lb/> Dit avec ce, que le lundi matin ensuivant, icellui marchant
<lb/> vint devers elle qui parle en sa chambre, et lui
<lb/> pria et requist, comme dit est, que icellui drapelet, ensamble
<lb/> l'or qui dedens estoit, elle lui voulsist rendre, et
<lb/> il lui donrroit très bon vin. Ouquel elle donna telle response
<lb/> que dit a cy-dessus; mais assez tost après ce que
<lb/> icellui marchant se fu parti d'ilec, elle qui parle recordant
<lb/> de la maniere comme prins avoit, oudit dimenche,
<lb/> icellui nouet en la tasse dudit marchant, ala à son lit, ouquel
<lb/> elle print icellui drapelet, et trouva en icellui <num>XV</num>
<lb/> escus d'or, desquieulx elle en a baillié cinq d'iceulx escus
<lb/> à la dame de La Caige, demourant devant Saint-Denis de
<lb/> la Chartre à Paris; cinq autres d'iceulx acheta quatre
<lb/> aulnes et demie de drap pers, dont elle a fait taillier une
<lb/> cotte hardie et une simple à son usaige, et un chapperon
<lb/> de drap vermail; deux d'iceulx escuz furent ou jour
<lb/> d'yer trouvez sur elle par ledit marchant, et les trois autres
<lb/> escuz elle a despensez. Et dit que tele est la verité
<lb/> que dit a cy-dessus derrenierement. Requise se elle regarda
<lb/> aucunement oudit dimenche qu'il avoit oudit drapelet,
<lb/> dit par son serement que non, et que autre chose
<lb/> ne scet, sur tout diligenment requise et examinée. Et,
<lb/> pour ce, fu fait traire à part sur lesdiz quarreaux, et remise
<lb/> en la prison de laquelle elle avoit esté attainte, et
<lb/> iceulx biens trouvez en nature, du consentement d'icelle
<lb/> prisonniere, rendus audit marchant.
<lb/> OUYE L'ACCUSACION, et veu l'estat de sa personne, les
<pb n="390"/>
<lb/> confessions, variacions et denegacions sur ce par ladite
<lb/> prisonniere faites, et que elle ne voult pas cognoistre
<lb/> que oudit dimenche après la prinse par elle faite dudit
<lb/> nouet et or qui dedens estoit, elle regardast aucunement
<lb/> qu'il avoit dedens icellui; que dudit dimenche au lundi
<lb/> ensuivant elle povoit et avoit temps assez de le restituer,
<lb/> se elle en eust eu la voulenté; que après la requeste à lui
<lb/> faite par ledit marchant de lui rendre son or, elle afferma
<lb/> que elle n'en avoit ou savoit aucune chose; la maniere
<lb/> de la prinse par elle sur ledit marchant faite, et en traïson
<lb/> et fait appensé; consideré la vie, estat et gouvernement
<lb/> d'icelle prisonniere, par l'oppinion et advis des conseilliers
<lb/> assistens dessus nommez, dit fu et deliberé par ledit
<lb/> <abbr>mons.</abbr> le prevost qu'il y avoit cause assez, et avoit bien
<lb/> desservy, attendu la valeur dudit larrecin par elle cogneu
<lb/> avoir prins, que pour savoir se elle avoit faiz aucuns autres
<lb/> larrecins, et afin de chastoyement, elle feust une fois
<lb/> questionnée, et se elle confessoit plus avant que ce que
<lb/> dit est, que l'en auroit sur ce plus plain advis et conseil
<lb/> qu'il en seroit bon d'estre fait. Et ainsi fu dit et prononcé
<lb/> par icellui <abbr>mons.</abbr> le prevost par sa sentence
<lb/> interlocutoire.
<lb/> LE DIMENCHE veille de Noël, <num>XXIIIJe</num> jour de decembre,
<lb/> par devant maistre Jehan Truquan, lieutenant de <abbr>mons.</abbr>
<lb/> le prevost, en la presence de maistre Andry Le Preux,
<lb/> procureur du roy; Arnoul de Villiers et Hutin de Ruit,
<lb/> examinateurs, fu mandée en jugement sur les quarreaux,
<lb/> ou Chastellet de Paris, la dessus nommée Marion du
<lb/> Pont, prisonniere, à laquelle, après ce que sa confession
<lb/> cy-dessus escripte elle afferma estre vraye, fu dit par ledit
<lb/> lieutenant que de ses autres larrecins et mesfaits elle
<lb/> deist pleinement la verité, ou autrement l'en la lui feroit
<lb/> dire. Laquelle dist que autre chose que dessus est
<lb/> dit elle n'avoit mesfait. Et, pour ce, en enterinant le jugement
<pb n="391"/>
<lb/> interlocutoire cy-dessus escript, elle fu mise à
<lb/> question sur le petit tresteau; en laquelle, et depuis ce
<lb/> qu'elle en fu ostée et mise hors, elle dist et confessa
<lb/> pleinement ce que s'ensuit, c'est assavoir: que, un an
<lb/> avoit ou environ, que elle demouroit et seoit au bourdel
<lb/> à Beauvaiz, elle print et embla quatre frans en la
<lb/> tasse d'un compaignon, lui estant et esbatement sur
<lb/> elle.
<lb/> Item, confessa que oudit temps que elle estoit alée
<lb/> coucher avecques un chanoine de Beauvaiz, lequel elle
<lb/> ne cognoist, elle print et embla à icellui chanoine une
<lb/> bourse à boutons d'argent dorez, et sept frans ou environ,
<lb/> qui estoient dedens en menue monnoye.
<lb/> Item, confessa que en ladite ville de Beauvaiz, en l'ostel
<lb/> Thomas Haquet, son maistre que elle servoit, elle
<lb/> print et embla deux draps de lin, lesquieulx lui furent et
<lb/> ont esté depuis ostez par une maquerelle demourant en
<lb/> ladite ville, que elle ne cognoissoit ne ne cognoist que de
<lb/> veue.
<lb/> Item, confessa que, en l'ostel de sondit maistre, elle
<lb/> print et embla, à une autre fois, une sarge et deux autres
<lb/> draps, qui samblablement lui furent et ont esté ostez et
<lb/> emblez par ladite maquerelle.
<lb/> Item, confessa que, trois ans a ou environ, que elle demouroit
<lb/> à Clermont en Beauvoisis, en l'ostel Jehan de
<lb/> Mez, receveur illec, comme chamberiere, elle, par temptacion
<lb/> et ennortement d'une fille nommée Marion, lors
<lb/> demourant avec elle oudit hostel, et laquelle est depuis
<lb/> alée de vie à trespassement, print et embla <num>IIJ</num> frans qui
<lb/> estoient sur l'un des coffres de sondit maistre, lesquieulx
<lb/> elle bailla lors à icelle Marion, ne oncques n'en ot aucun
<lb/> prouffit.
<lb/> Item, confessa que depuis, chez ledit receveur son
<pb n="392"/>
<lb/> maistre, elle, par l'ennortement d'icelle Marion, print et
<lb/> embla une sainture d'argent qui estoit à une des filles de
<lb/> sondit maistre, laquelle sainture lui fu depuis ostée par ladite
<lb/> Marion.
<lb/> Item, confessa que, trois ans a ou environ, elle fu despucelée,
<lb/> et a depuis demouré ès villes dessus dites, tant
<lb/> en service comme à faire pechié de son corps, à Beauvaiz,
<lb/> au bordel et cloistriere et de laquelle ville elle s'est
<lb/> partie cinq mois a ou environ, et s'en est venue demourer
<lb/> à Paris, en la rue de Glatigny, pour faire samblablement
<lb/> pechié de son corps. Et disoit par son serement que
<lb/> plus ne autre chose elle n'avoit mesfait; et, pour ce, fu
<lb/> fait remettre en la prison de laquelle elle avoit esté
<lb/> admenée.
<lb/> EN L'AN dessus dit, le samedi <num>XXXe</num> jour de decembre,
<lb/> par devant <abbr>mons.</abbr> le prevost, presens maistres Jehan Truquan
<lb/> et Guillaume Drouart, lieuxtenans dudit <abbr>mons.</abbr> le
<lb/> prevost; Dreux d'Ars, auditeur; Andrieu Le Preux, procureur
<lb/> du roy nostre sire en Chastellet; Jaques du Bois,
<lb/> Oudart de Montchauvet, advocas oudit Chastellet; Jehan
<lb/> de Tuillieres, Ernoul de Villiers, Nicolas Bertin, Robert
<lb/> de Pacy, Nicolas Chaon, Hutin de Ruit et Jehan Fouquere,
<lb/> examinateurs oudit Chastellet; fu faite venir et
<lb/> attainte en jugement, sur les quarreaux dudit Chastellet,
<lb/> Marion du Pont, prisonniere dessus nommée, laquelle et
<lb/> par serement, en la presence desdiz conseilliers, et sanz
<lb/> aucune force ou contrainte continua et persevera ès
<lb/> confessions cy-dessus escriptes, par elle autrefois faites,
<lb/> et lesqueles lui furent leues mot après autre; et aussi les
<lb/> recorda et repeta de soy-mesmes paravant ladite lecture,
<lb/> et afferma icelles estre vrayes, et les avoir faites et cogneues
<lb/> par la fourme et maniere que escriptes sont cy-dessus;
<lb/> et atant fu fait remettre en la prison de laquelle
<lb/> elle avoit esté attainte.
<pb n="393"/>
<lb/> APRèS lesqueles choses ainsi faites, demandé fu par
<lb/> ledit <abbr>mons.</abbr> le prevost, ausdiz conseilliers, leurs advis
<lb/> et oppinions qu'il estoit bon et expedient de faire d'icelle
<lb/> prisonniere, et se elle avoit desservi mort, ou quele
<lb/> justice et pugnicion en estoit à faire. Tous lesquieulx, veu
<lb/> l'estat d'icelle prisonniere, le vil gouvernement d'elle, la
<lb/> multiplicacion et la valeur des larrecins par elle faiz et
<lb/> commis à plusieurs et diverses fois, tant à ses maistres que
<lb/> elle a serviz, comme à ceulx qui s'esbatoient avec elle,
<lb/> qui ont esté et sont choses faites en traïson et fait appensé,
<lb/> le temps qu'il a que elle commença à faire icelles
<lb/> larrecins, et les perseveracions et continuacions par elle
<lb/> faittes en ce, delibererent et furent d'oppinion que l'en
<lb/> ne la povoit espargnier, ne devoit, que elle ne feust
<lb/> excecutée comme larronnesse, et que tele elle estoit et
<lb/> l'avoit desservi. Ouyes lesqueles oppinions et veu ce present
<lb/> procès, ledit <abbr>mons.</abbr> le prevost condempna icelle
<lb/> Marion du Pont, prisonniere, à estre enfouye et excecutée
<lb/> toute vive comme larronnesse, et que en tel cas est
<lb/> acoustumé de faire.
<lb/> Le mercredi tiers jour de janvier, l'an dessus dit, après
<lb/> ce que ladite Marion, prisonniere dessus nommée, fu
<lb/> menée à son derrenier tourment, et que elle, audit lieu,
<lb/> ot perseveré et continué ès confessions cy-dessus escriptes
<lb/> par li faites, le jugement dessus dit, contre icelle prisonniere
<lb/> donné, fu excecuté, et en cest estat fina ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="394"/>
</div>
<div>
<head>ANDRIEU BOURDIN.</head>
<p>
<lb/> L'AN MIL <num>CCCIIIIxx</num> et onze, le samedi <num>XXIIJe</num> <supplied resp="#editor">jour</supplied> de
<lb/> decembre, par devant <abbr>mons.</abbr> le prevost, presens
<lb/> nobles hommes messire Baude de Vauviller, chevalier,
<lb/> Loys de Chevreuse, escuïer; maistres Jehan Truquan,
<lb/> lieutenant dudit <abbr>mons.</abbr> le prevost; Dreux d'Ars, auditeur;
<lb/> Miles de Rouvroy, Robert de Pacy, Hutin de Ruit
<lb/> et Jehan Fouquere, examinateurs de par le roy nostre sire
<lb/> en son Chastellet de Paris; fu fait venir et attaint en jugement,
<lb/> sur les quarreaux dudit Chastellet, Andrieu
<lb/> Bourdin, charpentier, prisonnier detenu en icellui Chastellet,
<lb/> et admené par les gardes jurez du mestier des orfevres
<lb/> de Paris, pour souspeçon d'avoir mal prins et emblé
<lb/> certaine et grant quantité de cendrée d'argent, pesant
<lb/> huit mars <num>IIJ</num> onces <num>XV</num> esterlins d'argent, fondu en plusieurs
<lb/> menues pieces, qu'il, ce jourd'huy, exposoit en
<lb/> vente en la rue de la Saonnerie, à Paris, en l'ostel
<lb/> Jehan Le Forestier, orfevre, demourant en icelle rue.
<lb/> Lequel prisonnier, juré aus sains Euvangiles de Dieu
<lb/> dire verité sur ce que dit est, et autres choses qui par le dit
<lb/> <abbr>mons.</abbr> le prevost lui seroient demandées, dist et afferma
<lb/> par son serement qu'il est homme charpentier, aagé de
<lb/> <num>XXXIIIJ</num> ans ou environ, et né de la ville de Maintenon, en
<lb/> laquelle ville et ou pays d'environ il, tout le temps de sa
<lb/> vie, a gaignié par sa peine, audit mestier de charpentier,
<lb/> sa chevance, et c'est vescu et gouverné au mieulx qu'il a
<lb/> peu et sceu.
<lb/> Dit aussi que mardi derrenierement passé, en buvant ès
<lb/> hales de Paris, en une taverne dont il n'est record de
<lb/> l'enseigne, en la compaignie de deux escuïers, jeunes
<pb n="395"/>
<lb/> hommes, nez, si comme il leur a ouy dire, de la ville de
<lb/> Dreux, et des noms desquelx il n'est record, il, de son
<lb/> or et argent, presta à iceulx escuïers <num>XX</num> frans qu'il avoit
<lb/> sur lui, et, pour gaige de ce lui rendre dedens huit jours
<lb/> ensuivans, lui baillerent quatre grans hanaps d'argent,
<lb/> lesquieulx il, puis ledit jour jusques à hyer, a gardez au
<lb/> mieulx qu'il a peu et sceu. Ouquel jour d'ier, environ
<lb/> heure de jour faillant, iceulx escuïers et lui qui parle se
<lb/> assemblerent et burent en une taverne vers la place de
<lb/> Greve, et là rendi à iceulx escuïers icelles quatre tasses,
<lb/> par la priere qu'ilz lui firent, et, en lieu de ce, lui baillirent
<lb/> en gaige la cendrée d'argent dont il a esté trouvé
<lb/> saisi; lui distrent aussi qu'il vendeist icelle au mieulx qu'il
<lb/> pourroit, et que du surplus que icelle cendrée valoit
<lb/> mieulx que les <num>XX</num> frans qu'il leur avoit prestez, ilz vouloient
<lb/> bien qu'il en feist son prouffit; parmy ce qu'il leur
<lb/> promist rendre et païer, en la ville de Dreux, mardi prouchainement
<lb/> venant, <num>XIX</num> frans pour leur part et porcion
<lb/> d'icelle cendrée. Et atant se departirent d'enssamble ce
<lb/> jour d'ier jusques à aujourd'hui matin, qu'ilz ont de rechief
<lb/> beu ensamble vers ladite place de Greve, et qu'ilz
<lb/> lui ont dit qu'ilz s'en aloient au Cheriot, vers la porte
<lb/> Saint-Honoré, monter à cheval pour eulx en aler audit
<lb/> lieu de Dreux; et que ilz lui enchargerent mout fort
<lb/> qu'il ne laissast point que, mardi prouchain, il ne feust
<lb/> devers eulx audit lieu, et leur apportast de leur droit
<lb/> d'icelle cendrée, <num>XIX</num> frans, et ilz lui feroient très bonne
<lb/> chiere et paieroient bon vin, disans qu'ilz avoient honte
<lb/> de porter vendre icelle cendrée, pour l'estat de leurs
<lb/> personnes, et que ceste courtoisie et amictié il leur voulsist
<lb/> faire. à la priere desquieulx escuïers, et dont il ne
<lb/> scet leurs noms ne aussi ne les cognoist, fors de veue,
<lb/> pour ce qu'il a plusieurs fois beu et mengié avec eulx, il
<lb/> qui parle, à très grant peine, se charga pour eulx de
<lb/> vendre icelle cendrée, laquelle il a ce jourd'ui exposée
<pb n="396"/>
<lb/> en vente audit orfevre, et icelle faisoit <num>XL</num> frans; lesquieulx
<lb/> il eust voulentiers receuz, se ne feust ce que par
<lb/> aucuns sergens du roy il a esté pour ce prins et admené
<lb/> prisonnier oudit Chastellet, ouquel il est de present. Et
<lb/> dit que tele est la verité de l'accusacion dessus ditte
<lb/> contre lui faite, et que autre chose que dit et cogneu a
<lb/> cy-dessus il n'y a de son fait, et n'en est aucunement
<lb/> coulpables, saichant ou consentant. Et atant fu fait mettre
<lb/> à part sur lesdiz quarreaux.
<lb/> APRèS lequel examen dudit prisonnier ainsi fait, consideré
<lb/> que, par les gardes jurez du mestier des orfevres, a
<lb/> esté testmoignié icelle cendrée peser le pois dessus dit,
<lb/> et chascun marc d'argent, en l'estat que elle est, valoir six
<lb/> frans, ledit <abbr>mons.</abbr> le prevost demanda ausdis conseilliers
<lb/> s'il y avoit cause assez parquoy l'en deust contre lui proceder
<lb/> par voie de question, afin de savoir par sa bouche
<lb/> la verité comme prins avoit icelle cendrée. Tous lesquieulx,
<lb/> veu l'estat et personne dudit prisonnier, qui est
<lb/> povres homs par samblant; le pois et valeur d'icelle cendrée,
<lb/> qui est chose très souspeçonneuse; ce qu'il n'est
<lb/> pas vraysamblable un tel povre varlet estre si riches
<lb/> comme d'avoir presté <num>XX</num> frans à telz gens, dont il n'a
<lb/> aucune cognoissance ou accointance, par sa confession,
<lb/> et que par maistres Hutin de Ruit et Jehan Fouquere,
<lb/> examinateurs dessus nommez, commis de nous à aler savoir
<lb/> audit Cheriot se desdiz escuïers l'en avoit ouy aucunes
<lb/> nouvelles, fu rapporté et dit que d'iceulx ilz ne
<lb/> povoient avoir aucune cognoissance ne les povoient
<lb/> trouver; delibererent et furent d'oppinion qu'il y avoit
<lb/> assez cause de savoir par sa bouche la verité dudit cas.
<lb/> Ouyes lesqueles oppinions et veu ce present procès, ledit
<lb/> <abbr>mons.</abbr> le prevost condempna ad ce ledit prisonnier.
<lb/> EN ENTERINANT lequel jugement, icelui prisonnier fu
<pb n="397"/>
<lb/> fait venir en la presence dudit <abbr>mons.</abbr> le prevost; par lequel
<lb/> lui fu dit que des accusacions dessus dites, et là où
<lb/> il avoit prins ledit argent et cendrée, il deist verité, ou
<lb/> l'en lui feroit dire par sa bouche et à force de question.
<lb/> Lequel prisonnier ne voult autre chose que cogneu a cy-dessus
<lb/> dire en son prejudice; et, pour ce, fu fait despouillier
<lb/> tout nu, mis, lié et estendu à question sur le petit
<lb/> tresteau, et après sur le grant; et, lui estant en cest estat,
<lb/> après ce qu'il ot eu de l'eaue à boire, requist instanment
<lb/> que hors d'icelle question l'en le meist, et il diroit verité.
<lb/> Et, pour ce, fu fait mettre jus d'icelle question, mené
<lb/> chauffer en la cuisine en la maniere acoustumée; en laquelle,
<lb/> lui estant en cest estat, il cogneut et confessa que,
<lb/> trois mois a ou environ, autrement du temps ne se
<lb/> recorde, de nuyt, en la compaignie des deux escuïers
<lb/> dont mencion est faite cy-dessus, l'un nommé Jehannin
<lb/> et l'autre Adenet, lesquieulx, ou au moins l'un d'eulx,
<lb/> avoit par long temps servi en l'ostel du seigneur de Mentenon,
<lb/> furent en l'ostel d'icellui seigneur de Mentenon,
<lb/> ouquel, et en la despence d'icellui hostel, furent lors
<lb/> prins et emblez douze tasses et deux chandeliers d'argent,
<lb/> lesquieulx ilz, d'un commun assentement, fondirent assez
<lb/> tost après en icelle ville de Mentenon, en une chambre
<lb/> par terre, là où ilz estoient logiez. Tout lequel argent ilz
<lb/> apporterent ensamble à Paris mardi derrenierement passé,
<lb/> en entencion de le vendre, et l'argent d'icellui partir
<lb/> entre eux. Et dit que c'est l'argent dont il a esté trouvé
<lb/> saisi, et que par iceulx deux escuïers il lui fu baillié pour
<lb/> vendre; et disoient à lui qui parle qu'ilz auroient grant
<lb/> vergoigne de le vendre pour l'estat de leurs personnes,
<lb/> et, pour ce, le li baillerent.
<pb n="398"/>
<lb/> OUYE la confession duquel prisonnier, rapporté de
<lb/> bouche par ledit maistre Jehan Truquan audit <abbr>mons.</abbr> le
<lb/> prevost et autres conseillers dessus diz, estans en jugement
<lb/> sur lesdiz quarreaux; consideré que, par icellui
<lb/> messire Baude <supplied resp="#editor">de Vauvillier</supplied>, fu tesmoignié qu'il cognoissoit
<lb/> bien la personne dudit sire de Mentenon, qui
<lb/> est de son lignaige, et qu'il savoit bien tant de son estat
<lb/> qu'il n'avoit pas si grand nombre de vaisselle d'argent;
<lb/> deliberé fu, par les oppinions d'iceulx assistens, que de
<lb/> rechief icellui prisonnier feust et presentement remis en
<lb/> laditte question pour savoir au vray en quele ou queles
<lb/> confessions il perseveroit, et aussi se il avoit fait aucuns
<lb/> autres larrecins.
<lb/> ET, POUR acomplir icellui jugement, fu icellui prisonnier
<lb/> de rechief lié et estendu à ladite question sur le
<lb/> petit tresteau, et, lui estant en cest estat, et aussi hors de
<lb/> toute question, en la cuisine et sur lesdiz quarreaux, en
<lb/> soy corrigant des confessions, variacions et negacions
<lb/> par lui autrefois faites et cogneues, dit et afferma par son
<lb/> serement et pour verité, que lui et autres compaignons
<lb/> charpentiers, qui par long temps ont ouvré de leur mestier
<lb/> en l'ostel et forteresse de Jehannin d'Estouteville,
<lb/> escuïer, assis ou Perche, ou lieu que l'en dit et appelle
<pb n="399"/>
<lb/> Vilebon, regardans entre eulx, ou mois d'aoust derrenierement
<lb/> passé, que ilz avoient ouvré par lonc temps
<lb/> oudit escuïer, dont il ne les vouloit païer et leur devoit
<lb/> très <supplied resp="#editor">grant</supplied> quantité d'argent, et, par especial, estoit deu
<lb/> à lui qui parle <num>XIX</num> frans de sa peine, se assemblerent eulx
<lb/> cinq compaignons, en un jour dont il n'est record, en
<lb/> eulx complaignant li uns à l'autre de la mauvaise paie
<lb/> que leur faisoit icelli escuïer, et tant de ce pourparlerent,
<lb/> que li uns d'eulx dist que il savoit bien où et sur
<lb/> quoy ilz se pourroient bien païer des biens d'icellui escuïer,
<lb/> et qu'il savoit bien les estres d'icellui hostel de
<lb/> Villebon, et la despence où l'en mettoit la vaissele d'argent.
<lb/> Et eulx ainsi assemblez, à un certain point du jour,
<lb/> l'un d'iceulx cinq compaignons, nommé Hennequin, qui
<lb/> est du pays de Picardie, ala oudit hostel de Villebon, et
<lb/> lui qui parle et les autres trois ses compaignons demourerent
<lb/> au dehors d'icellui hostel, en attendant que icellui
<lb/> Hennequin eust fait ce pourquoi il estoit alez oudit hostel;
<lb/> lequel Hennequin, retourné, dist à lui qui parle et sesdiz
<lb/> compaignons que, en la despence dudit hostel, il avoit
<lb/> prins onze tasses, douze cuilliers et deux salieres d'argent.
<lb/> Toutes lesqueles choses il leur monstra, et d'ilec se
<lb/> partirent et alerent en un hostel d'icelle ville, ouquel ilz
<lb/> departirent entre eulx ladite vaissele d'argent, de laquelle
<lb/> il qui parle ot à sa part deux tasses d'argent, lesqueles il
<lb/> apporta et vendi à Paris, à Jehan Le Forestier, orfevre,
<lb/> cy-dessus nommé et de lui receupt douze frans. Et dit,
<lb/> sur ce requis, que dudit larrecin il n'ot à sa part autre
<lb/> chose que dit et cogneu a cy-devant.
<lb/> Dit avec ce, que, ou jour d'ier, par lesdiz Jehannin et
<lb/> Adenet, ses compaignons, et lesquieulx sont d'iceulx
<lb/> cinq compaignons, lui fu baillié pour vendre la cendrée
<lb/> dont il a esté trouvé saisi; lesquieulx lui dirent que elle
<pb n="400"/>
<lb/> estoit venue de la part qu'ilz avoient eue de la desroberie
<lb/> faite audit lieu de Villebon. Et plus ne autre chose que
<lb/> cogneu a cy-dessus ne voult cognoistre; et, pour ce, fu
<lb/> fait remettre en la prison de laquelle il avoit esté attaint.
<lb/> LE DIMENCHE ensuïant, <num>XXIIIJe</num> jour dudit mois, l'an
<lb/> dessus dit, en jugement sur les quarreaux dudit Chastellet,
<lb/> presens maistres Jehan Truquan, lieutenant dudit
<lb/> <abbr>mons.</abbr> le prevost; Andrieu Le Preux, procureur du roy
<lb/> nostre sire oudit Chastellet; Ernoul de Villiers et Hutin
<lb/> de Ruit, examinateurs en icellui Chastellet, fu fait venir
<lb/> et attaint Andry Bourdin, dessus nommé, lequel, par serement,
<lb/> sanz aucune force ou contrainte, continua et
<lb/> persevera en la confession cy-dessus escripte, par lui derrenierement
<lb/> faite. Et pour ce que autre chose ne voult
<lb/> cognoistre, par l'oppinion d'iceulx conseilliers, icellui
<lb/> prisonnier fu fait despouillier tout nu, mis, lié et estendu
<lb/> à la question, et, lui estant en cest estat et hors d'icelle
<lb/> question, deist et afferma que un nommé Villemot, charpentier
<lb/> du pays de Picardie, et demourant ou Perche,
<lb/> est l'un desdiz cinq compaignons; et que lui, saichant la
<lb/> venue de la royne faite en la ville de Nogent, se rendi
<lb/> illec prisonnier; duquel cas, en son joyeux avenement,
<lb/> elle lui fist grace et remission; et de ce est prisonnier eslargi
<lb/> du bailli dudit lieu de Nogent à la prouchaine assise
<lb/> qui sera audit lieu de Nogent.
<lb/> EN L'AN dessus dit, le mardi <num>XXVJe</num> jour dudit mois de
<lb/> decembre, en jugement sur les quarreaux du Chastellet,
<lb/> par devant maistre Jehan Truquan, lieutenant de <abbr>mons.</abbr>
<lb/> le prevost, presens maistres Jehan de Cessieres, notaire du
<lb/> roy nostre sire et greffier criminel en parlement; Hutin
<lb/> de Ruit et Jehan Fouquere, examinateurs oudit Chastellet,
<pb n="401"/>
<lb/> fu fait venir et attaint, des prisons dudit Chastellet,
<lb/> Andrieu Bourdin, prisonnier, detenu oudit Chastellet, et
<lb/> accusé en sa presence par Jehan Biset, escuïer et famillier
<lb/> de Jehannin d'Estouteville, escuïer dessus nommé,
<lb/> disant que dudit prisonnier il avoit cognoissance, parce
<lb/> que durant le temps que l'en avoit ouvré ou chastel et
<lb/> fort de Vilebon, icellui prisonnier estoit maistre charpentier
<lb/> des ouvraiges fais oudit chastel, et que puis <supplied> trois
<lb/> mois ençà </supplied> ou environ, ou mois d'aoust, l'en avoit fait
<lb/> très grant roberie de vaissele d'argent, c'est assavoir:
<lb/> onze tasses d'argent pesant chascune un marc et plus, esmaillées
<lb/> au fons, et à un chapiau de marguerites à pié;
<lb/> deux salieres et <num>XIIJ</num> cueilliers d'argent, avec les estuiz de
<lb/> cuir, et aussy le linge et dez manteaux: et que, pour
<lb/> souspeçon d'icelles choses avoir mal prinses, il avoit esté
<lb/> emprisonné à Nogent le Roy; et lui examiné sur ce
<lb/> par le bailli dudit lieu, pour ce qu'il n'avoit aucune
<lb/> chose voulu confesser, par certaine caucion par lui bailliée,
<lb/> avoit esté eslargi à certain jour avenir, sanz ce
<lb/> qu'il eut eu aucune grace du roy ou de la royne, ne fait
<lb/> aucune confession en son prejudice. Ouye l'accusacion
<lb/> duquel escuïer, contre laquelle ledit prisonnier ne sçot
<lb/> aucune chose dire, et aussi ne voult autre chose cognoistre
<lb/> que dit a cy-dessus, et par deliberacion des conseilliers
<lb/> dessus diz, ledit prisonnier fu fait despouillier tout
<lb/> nu, mis, lié et estendu à la question sur le petit tresteau,
<lb/> et ne voult autre chose confesser que ce que dit est qui
<lb/> lui portast prejudice. Et, pour ce, fut fait mettre hors
<lb/> d'icelle question, mené choffer en la cuisine en la maniere
<lb/> acoustumée et en après remis en la prison de laquelle
<lb/> il avoit esté attaint.
<lb/> CE JEUDI <num>IIIJe</num> jour de janvier, l'an dessus dit, par devant
<pb n="402"/>
<lb/> maistre Jehan Truquan, lieutenant de <abbr>mons.</abbr> le prevost,
<lb/> presens maistres Pierre de Vé, advocat en parlement;
<lb/> Andrieu Le Preux, procureur du roy nostre sire
<lb/> ou Chastellet de Paris; Ernoul de Villiers et Jehan Fouquere,
<lb/> examinateurs de par le roi nostre sire oudit Chastellet
<lb/> de Paris; après ce que Andrieu Bourdin, prisonnier
<lb/> dessus nommé, ot esté monstré en jugement, sur les
<lb/> quarreaux dudit Chastellet, à honorable homme et saige
<lb/> Jehan Mauterne, bailli de Mante et Nogent le Roy, icellui
<lb/> bailli dist et afferma, par le serement qu'il a au roy
<lb/> nostre sire, qu'il se recorde bien de la personne dudit
<lb/> prisonnier, lequel est homme charpentier et marié, demourant
<lb/> en ladite ville de Nogent, et qui, puis deux
<lb/> mois ença, à la requeste de Jehannin d'Estouteville, escuïer
<lb/> dessus nommé, ou de ses gens, serviteurs et familliers,
<lb/> a esté emprisonné audit lieu de Nogent le Roy pour
<lb/> souspeçon des desroberies faites en l'ostel dudit d'Estouteville,
<lb/> estant au lieu que l'en dit Villebonne, et
<lb/> contre lequel prisonnier les gens dudit escuïer avoient
<lb/> souspeçon, tant pour ce qu'il ne frequentoit mès les ateliers
<lb/> et compaignons charpentiers qui faisoient partie des
<lb/> euvres encommencées audit Villebon, comme pour ce
<lb/> qu'il ne ouvroit mais comme pou ou neant dudit mestier
<lb/> de charpenterie; par devant lequel bailli, icellui prisonnier,
<lb/> lui sur ce interrogué n'avoit voulu aucune chose
<lb/> confesser de ladite desroberie, jà soit ce que par icellui
<lb/> d'Estouteville et autres ses amis, au temps que la royne
<lb/> et madame de Thouraine ont esté oudit lieu de Nogent
<lb/> et pays d'environ, il eust esté plusieurs fois sommés et
<lb/> requis d'en dire verité, pour en oster la souspeçon que
<lb/> l'en avoit de ce contre aucuns, et que s'il confessoit la
<lb/> verité, que l'en lui feroit sur le cas avoir grace et remission
<lb/> du roy ou de la royne, toutesvoies ledit prisonnier
<pb n="403"/>
<lb/> n'en avoit voulu confesser aucune chose, et, pour ce,
<lb/> par lui, comme juge ordinaire, avoit esté eslargi à certain
<lb/> jour avenir, moyennant certaine caucion par lui receue.
<lb/> Pendant lequel eslargissement, et aussi pour ce qu'il avoit
<lb/> ouy dire que ledit prisonnier estoit pour ce detenu oudit
<lb/> Chastellet, et avoit sur ce fait certaines confessions, il
<lb/> avoit esté en la maison dudit prisonnier, quis et serchié
<lb/> partout, et avoit trouvez certains teiz de terre à quoy
<lb/> l'en avoit fait fonture d'argent, si comme il apparoit par
<lb/> iceulx, et ladite fonture jettée parmi la place de la chambre
<lb/> d'icelli hostel en terre. Et dit que dudit cas icellui
<lb/> prisonnier est communement et nottoirement diffamé au
<lb/> pays.
<lb/> OUY LE RAPPORT et deposicion duquel bailli, faite et
<lb/> rapportée de bouche par icellui, en la presence dudit
<lb/> prisonnier, et que sur ce ledit prisonnier ot esté fait jurer
<lb/> aus sains Euvangiles de Dieu dire verité, après plusieurs
<lb/> denegacions et variacions sur ce par lui faites, cogneut et
<lb/> confessa ledit prisonnier, sans aucune force ou contrainte,
<lb/> que ou mois de septembre, vers la fin, par ceulx
<lb/> qui avec lui furent à embler, audit lieu de Villebon, la
<lb/> vaissele d'argent dudit d'Estouteville, ladite vaissele, au
<lb/> moins ce qu'ilz en apporterent, c'est assavoir environ <num>IIIJ</num>
<lb/> tasses d'argent, furent fondues en sondit hostel, lui present,
<lb/> en certains teiz de terre, et la fonture d'argent dont
<lb/> il a esté trouvé saisi, et lequel lui fu baillié, environ
<lb/> quinze jours a, par les compaignons que cy-dessus a nommez,
<lb/> dont l'un est gentilhomme, nommé Jehannin, et né
<lb/> d'environ ledit lieu de Villebon. Et dit que tele est la
<lb/> verité que dit a cy-dessus, et non autrement.
<lb/> CE FAIT, par l'advis et deliberacion d'iceulx conseilliers
<lb/> dessus et derrenierrement nommez, oudit <num>IIIJe</num> jour
<lb/> de janvier, consideré que la fonture trouvée en la possession
<pb n="404"/>
<lb/> dudit prisonnier pese <num>VIIJ</num> mars d'argent et plus,
<lb/> ce que ne pevent peser lesdites quatre tasses, au regart
<lb/> des deux tasses d'argent par lui cogneues cy-dessus avoir
<lb/> vendues, qui sont des pareilles et samblables à icelles <num>IIIJ</num>
<lb/> tasses; et aussi que desdites touailles, nappes et doubliers
<lb/> perduz audit lieu de Villebon, il ne veult aucune chose
<lb/> cognoistre; deliberé fu que de rechief ledit prisonnier
<lb/> feust questionné pour en savoir plus à plain la verité.
<lb/> En enterinant lequel jugement, ledit prisonnier fu fait
<lb/> venir en jugement sur lesdiz quarreaux du Chastellet, et
<lb/> pour ce que autre chose ne voult cognoistre que dit a
<lb/> cy-dessus en sa derreniere confession, icellui prisonnier
<lb/> fu fait despouillier, mis, lié et estendu à la question sur le
<lb/> petit tresteau; et avant ce qu'il feust comme pou ou
<lb/> neant tiré, ne aussi qu'il eust gueires d'eaue jettée sur lui,
<lb/> fu mis jus d'icelle question, et mené chauffer en la cuisine
<lb/> en la maniere acoustumée, pour ce qu'il promist et
<lb/> afferma par son serement dire verité de la maniere du
<lb/> larrecin fait audit lieu de Villebon, et des circonstances
<lb/> et deppendences, nonobstant quelques variacions, confessions
<lb/> ou denegacions que faites ait cy-devant.
<lb/> LEQUEL prisonnier, en jugement sur les quarreaux dudit
<lb/> Chastellet, en la presence d'iceulx conseilliers, après
<lb/> ce qu'il ot juré aus sains Euvangiles de Dieu dire verité
<lb/> des choses dessus dites, à lui requises, et sanz aucune
<lb/> force ou contrainte, cogneut et confessa, oudit <num>IIIJe</num> jour
<lb/> de janvier, l'an dessus dit, et par serement, que lui,
<lb/> comme maistre de l'un des ateliers de charpenterie que
<lb/> l'en faisoit et a fait oudit lieu de Villebon, a ouvré en
<lb/> icellui lieu par l'espace de deux ans continuelment ou
<lb/> environ, dont grant somme d'argent, et jusques à <num>XIX</num>
<lb/> frans, lui sont deubz de reste, et que, pour ce qu'il ne
<lb/> povoit estre païez, il, environ le mois d'aoust derrenierement
<lb/> passé, laissa à ouvrer de sondit mestier de charpenterie
<pb n="405"/>
<lb/> audit lieu de Villebon, et se retrait avec sa
<lb/> femme et enfans, et en son mesnaige, en ladite ville de
<lb/> Nogent le Roy. Durant lequel mois d'aoust, vint à lui
<lb/> en son hostel un gentilhomme nommé Jehannin, né
<lb/> d'environ ledit lieu de Villebon, et lequel est uns jeunes
<lb/> homs de prime barbe, assez hault homme, qui, au vivant
<lb/> de la dame dudit lieu, estoit demourant en icelli lieu, si
<lb/> comme il lui semble, parce qu'il l'i vit plusieurs fois
<lb/> aler, et du surnom dudit escuïer n'est record, avec lui
<lb/> trois autres compaignons charpentiers qui avoient ouvré
<lb/> oudit atelier en sa compaignie, l'un nommé Guillemot, qui
<lb/> est du pays du Perche, l'autre Jehannin, et l'autre Hennequin,
<lb/> nez du pays de Picardie, jeunes homes aagés
<lb/> chascun de <num>XXIJ</num> ans ou environ, autrement de leurs surnoms
<lb/> ou estatures n'est record, lesquieulx se complaindrent
<lb/> à lui qui parle de ce qu'ilz ne povoient avoir denier
<lb/> ne maille de ce qui leur estoit deu par Jehannin
<lb/> d'Estouteville, seigneur dudit lieu de Villebon. Et, pour
<lb/> ce, dist icellui escuïer à lui qui parle que s'ilz le vouloient
<lb/> croirre, qu'ilz seroient très bien païez, et trouveroient
<lb/> bien sur quoy eulx desdomager, disant que il savoit bien
<lb/> que, au temps dont ilz parloient ensamble, avoit eu moult
<lb/> grant feste oudit hostel de Villebon, et qu'il avoit veu
<lb/> que toute la vaissele d'argent que l'en avoit eu à icelle
<lb/> feste estoit mis en seurté et refuge en la despence dudit
<lb/> hostel; en laquelle despense ilz entreroient par un pertuys
<lb/> qu'il y avoit veu, ayant regart sur les jardins dudit
<lb/> hostel, et tant de ce pourparlerent, que eulx cinq s'accorderent
<lb/> aler ensamble oudit lieu de Villebon, en entencion
<lb/> et voulenté de prendre et avoir la vaissaile d'argent
<lb/> qu'ilz trouveroient en icelle despence. Et audit lieu
<lb/> de Villebon, ainsi comme à un point du jour, alerent
<lb/> tous cinq, et eulx estans audit lieu de Villebon se diviserent
<lb/> en deux parties, c'est assavoir: ledit escuïer, en
<lb/> sa compaignie ledit Guillot, et lui qui parle, et lesdiz
<pb n="406"/>
<lb/> Jehannin et Hennequin en un autre lieu, c'est assavoir
<lb/> entre la court et les jardins; et appointierent que lesdiz
<lb/> escuïers et Guillot yroient querre ladite vaissele, et eulx
<lb/> trois les attendroient au dehors en ladite court, comme
<lb/> dit est. Et dit que assez tost après ce qu'ilz furent ainsi
<lb/> divisez, iceulx escuïers et Guillot s'en retournerent vers
<lb/> eulx <num>IIJ</num>, et leur distrent qu'ilz avoient prins onze ou
<lb/> douze tasses, douze ou treize cuilliers et deux salieres
<lb/> d'argent. Et d'un commun assentement dès lors s'en alerent
<lb/> en la ville de Chasteauneuf, ouquel lieu ilz departirent
<lb/> entre eulx toute icelle vaisselle, de laquelle il
<lb/> qui parle, à sa part, ot seullement les deux tasses d'argent
<lb/> par lui cy-dessus cogneues avoir vendues à Jehan Le
<lb/> Forestier, orfevre, demourant à Paris, la somme de douze
<lb/> frans, qu'il en receupt oudit mois d'aoust, sanz ce qu'il
<lb/> vist oncques qu'ilz apportassent autre vaisselle d'argent,
<lb/> ou linge, ne biens quelconques, que dit a cy-dessus.
<lb/> Cogneut aussi que, ou mois de septembre derrenierement
<lb/> passé, iceulx escuïers et Guillot vindrent veoir il
<lb/> qui parle en son hostel à Nogent le Roy, et lors lui
<lb/> monstrerent ce de ladite vaissele d'argent qu'ilz avoient
<lb/> eu à leur part, et, par leurs prieres et requestes, firent
<lb/> tant par devers lui qui parle, pour ce qu'ilz disoient que
<lb/> ladite vaissele ilz n'oseroient vendre en l'estat que elle
<lb/> estoit, qu'il se accorda que par eulx icelle vaissele feust
<lb/> fondue en son hostel; laquelle fondirent en terre en sondit
<lb/> hostel, iceulx escuïer et Guillot, en la presence de
<lb/> lui qui parle; et disoit ledit escuïer qu'il le sauroit bien
<lb/> fondre, pour ce que autrefois il avoit fondu de la vaissele
<lb/> d'argent qu'il avoit gaignée ou pays de Flandres. Et lors
<lb/> avoient avec eulx, et fu fondu en sondit hostel six tasses,
<lb/> deux salieres et six ou sept cuilliers d'argent; lequel argent
<pb n="407"/>
<lb/> ainsi fondu, qui est celui argent dont il a esté trouvé
<lb/> saisi, iceulx escuïer et Guillot emporterent avec eulx, et
<lb/> s'en alerent là où bon leur sembla, sanz ce que oncques
<lb/> puis il veist iceulx, jusques environ le mardi precedent
<lb/> de son emprisonnement fait ou Chastellet, qu'il vint avec
<lb/> iceulx ès hales de Paris, et aussi en la place de Greve,
<lb/> qu'ilz lui monstrerent quatre grans tasses d'argent, et aussi
<lb/> du lingot d'argent qu'ilz portoient sur eulx, avec la fonture
<lb/> d'argent dessus dite, laquelle, à leur priere et requeste,
<lb/> il porta pour la cuidier vendre en la rue de la
<lb/> Saonnerie, à Paris, à celui orfevre dessus nommé, auquel
<lb/> il avoit vendu lesdittes deux tasses d'argent, que lors il fu
<lb/> prins par les sergens du roy, et admené prisonnier ou
<lb/> Chastellet de Paris, où il est de present. Et dit, sur ce
<lb/> requis, que, environ <num>IIJ</num> sepmaines ensuïant la fonture dudit
<lb/> argent fait en sondit hostel de Nogent le Roy, il fu
<lb/> prins et emprisonné par la justice du lieu, pour souspeçon
<lb/> qu'il ne feust consentant de ladite larrecin fait audit lieu
<lb/> de Villebon, et que pour ce que contre lui l'en ne pot
<lb/> riens prouver, et qu'il disoit qu'il en estoit innocent, il
<lb/> fu par ledit bailli de Mante, moyennant certaine caucion
<lb/> de <num>IJc</num> livres par lui baillée, eslargy à certain jour avenir.
<lb/> Pendant lequel eslargissement il est venuz à Paris, et a
<lb/> trouvé iceulx escuïer et Guillot, qui ladite vaissele d'argent
<lb/> fondue lui baillerent pour vendre par la fourme et
<lb/> maniere que cogneu a cy-dessus et confessé. Et dit que
<lb/> tele est la verité du fait et non autrement. Et, pour ce, fu
<lb/> fait remettre en la prison de laquelle il avoit esté attaint,
<lb/> après ce qu'il ot dit que par plusieurs fois il a beu et
<lb/> mengié avec lesdiz compaignons dessus diz qui furent à
<lb/> faire ledit larrecin, et toutesvoyes ne les sauroit autrement
<lb/> designer ou enseigner que dit a cy-dessus, ne nommer
<lb/> leurs surnoms.
<lb/> APRèS LESQUELES confessions faites par ledit prisonnier,
<pb n="408"/>
<lb/> lesqueles furent leues mot après autre en la presence
<lb/> dudit <abbr>mons.</abbr> le prevost, et aussi de noble homme
<lb/> messire Baude de Vauvillier, chevalier du guet; maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Andrieu Le Preux, procureur du roy
<lb/> nostre sire en Chastellet; Jaques du Bois, advocas oudit
<lb/> Chastellet; Ernoul de Villiers, Nicolas Bertin, Hutin de
<lb/> Ruit, Gieffroy Le Goybe, Nicolas Chaon et Jehan Fouquere,
<lb/> examinateurs, oudit <num>IIIJe</num> jour de janvier, l'an dessus
<lb/> dit, et que par ledit <abbr>mons.</abbr> le prevost leur fu demandé
<lb/> leurs advis et oppinions qu'il estoit bon de faire
<lb/> dudit prisonnier, et s'il y avoit cause assez pour le condempner
<lb/> à mort, ou non, tous iceulx conseilliers, attendu
<lb/> que ledit prisonnier cognoist avoir beu et frequenté
<lb/> longtemps avec iceulx compaignons, desquieulx il n'a aucune
<lb/> autre remembrance de leurs noms et surnoms que
<lb/> dit a cy-dessus, ce qui n'est pas vraysamblable à croirre;
<lb/> qu'il par long temps a ouvré et gaignié sa vie audit lieu
<lb/> de Villebon, et, par ce, deust avoir adverti le bien et
<lb/> prouffit des gens dudit hostel, et, par ce, a conmis en
<lb/> fait traïson; la conspiracion et assemblée par eulx faites
<lb/> d'un commun assentement et aguet appensé à faire ledit
<lb/> larrecin, la valeur des biens perdus audit lieu, le
<lb/> consentement donné par icellui prisonnier à fere ledit
<lb/> larrecin, ce qu'il en a eu sa part; et aussi est trouvé saisi
<lb/> de chose souspeçonneuse, venue et yssue du larrecin fait
<lb/> audit lieu de Villebon, le consentement par lui donné,
<lb/> longtemps après ledit larrecin fait, de fondre icelle vaissele
<lb/> en sondit hostel; qu'il ne puet trouver celui ou
<lb/> ceulx qui lui baillerent à vendre ladite cendrée et fonture,
<lb/> quele chose n'est pas vraysamblable, attendu que
<lb/> pour ledit cas il avoit esté accusé, et, pour ce, prisonnier
<lb/> eslargi; qu'il ne s'est aucunement repenti de son larrecin
<lb/> et pechié fait par la maniere que dit est, mais de
<lb/> son povoir vouloit aidier à couvrir et estaindre la vraye
<pb n="409"/>
<lb/> cognoissance dudit larrecin, en tant que pendant son
<lb/> eslargissement il portoit vendre la chose furtive, et ce
<lb/> qu'il savoit bien; consideré aussi l'estat de sa personne et
<lb/> la valeur des biens prins et emblez audit lieu, si comme
<lb/> tesmoigne l'escuïer de Jehannin d'Estouteville, cy-dessus
<lb/> nommé; ouy aussi le rapport et relacion dudit bailli; et
<lb/> tout consideré ce qui faisoit à considerer; delibererent et
<lb/> furent d'oppinion que l'en ne le povoit ne devoit espargnier
<lb/> qu'il ne feust excecuté comme larron, c'est assavoir
<lb/> pendu, consideré la traïson cy-dessus dite par lui cogneue
<lb/> avoir faitte ès personnes où il avoit gaignié sa vie.
<lb/> Ouyes lesqueles oppinions et veu ce present procès, ledit
<lb/> <abbr>mons.</abbr> le prevost condempna ad ce ledit Andrieu
<lb/> Bourdin, prisonnier, en son absence.
<lb/> LE SAMEDI <num>VJe</num> jour dudit mois de janvier, en l'an dessus
<lb/> dit, par devant maistre Jehan Truquam, lieutenant
<lb/> dudit <abbr>mons.</abbr> le prevost, presens maistres Nicolas Bertin,
<lb/> Miles de Rouvroy, Hutin de Ruit et Jehan Fouquere,
<lb/> examinateurs oudit Chastellet, après ce que par ledit
<lb/> lieutenent ot esté dit audit Andrieu Bourdin, prisonnier
<lb/> dessus nommé, lequel avoit esté attaint en jugement sur
<lb/> lesdiz carreaux, la sentence et jugement cy-dessus dit
<lb/> contre ledit prisonnier, conseillié oudit <num>IIIJe</num> jour de janvier,
<lb/> en lui disant qu'il pensast de l'arme de lui, icellui
<lb/> prisonnier, veant qu'il estoit en la fin de ses jours, dist et
<lb/> afferma par son serement, et sur la part qu'il attent à
<lb/> avoir en Paradis, que audit larrecin faire furent seulement
<lb/> lesdiz escuïer, lui qui parle, Guillemot et Hennequin
<lb/> dessus nommez, sanz aucunes autres personnes quelconques
<lb/> et desquelz il n'a aucune cognoissance de leurs surnoms
<lb/> ou demeures autrement que dit a cy-dessus.
<lb/> Et dit que environ la fin du mois de septembre derrenierement
<lb/> passé, lui estant en la ville de Mante en la
<lb/> compaignie dudit escuïer, lui fu dit par icellui escuïer
<pb n="410"/>
<lb/> que il avoit engaigé <num>IIIJ</num> des hanaps d'argent qui avoient
<lb/> esté prins en l'hostel de Villebon dessus nommé, à un
<lb/> gros homme assez hault vendant vin en ladite ville de
<lb/> Mante et demourant assez près de la porte par où l'en va
<lb/> à Dreux, pour la somme de <num>XVJ</num> escuz d'or qu'il en avoit
<lb/> receuz, et que lors il dist à lui qui parle que toutesfois
<lb/> qu'il vouldroit prendre et racheter iceulx hanaps, qu'il
<lb/> les prenist et qu'il le vouloit bien, et autre chose ne voult
<lb/> cognoistre. Et, pour ce, fu fait mener à son derrenier
<lb/> tourment, et illec persevera et continua ès confessions
<lb/> cy-dessus escriptes par lui faites, et atant fu ledit jugement
<lb/> excecuté. Et ainsi fina ledit Andry ses derreniers
<lb/> jours.
<lb/> Et dit icellui excecuté qu'il n'a aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>HERVY PETIT.</head>
<p>
<lb/> L'AN MIL <num>CCC</num> QUATREVINS ET ONZE, le samedi <num>XXVIIJe</num>
<lb/> jour d'ottobre, par devant maistre Jehan Truquan
<lb/> lieutenant de <abbr>mons.</abbr> le prevost, presens maistres Dreue
<lb/> d'Ars, auditeur; Jehan Fouquere, Nicolas Bertin, examinateurs
<lb/> de par le roy nostre sire ou Chastellet de Paris,
<lb/> fu attaint et fait venir en jugement sur lesdiz quarreaux
<lb/> Hervy Petit, cousturier, demourant devant le ponceau
<lb/> Saint-Denis en l'ostel madame de Fymes, prisonnier detenu
<lb/> oudit Chastellet pour souspeçon d'avoir mal prins
<lb/> et emblé un certain lit par lui nagueires mis en garde en
<lb/> l'ostel de Jehennete La Modete, et aussi d'avoir rompu
<lb/> les huys de Michelete de Chaville et Gilette de La Court,
<lb/> filles de vie, demourans en la rue de Beau Repaire.
<pb n="411"/>
<lb/> Lequel prisonnier examiné sur ce que dit est, après ce
<lb/> qu'il ot juré aus sains Euvangiles de Dieu dire verité de
<lb/> ce et autres choses qui lui seroient demandées, dist et afferma
<lb/> par serement qu'il est nez de la ville de Paris,
<lb/> homme cousturier aagé de <num>XXIIIJ</num> ans ou environ, lequel
<lb/> de son povoir a gaignié sa vie et gaigne chascun jour
<lb/> audit mestier au mieulx et plus diligenment qu'il puet et
<lb/> scet, et quant ausdiz huys rompus dit par son serement
<lb/> qu'il n'en est en riens coulpable, saichant, conseillant ou
<lb/> confortant, mais est verité que le lit dont cy-dessus est
<lb/> faite mencion il dimenche derrenierement passé parta au
<lb/> point du jour en garde et pour soy coucher en l'ostel de
<lb/> Jehannete La Modete dessus nommée et lequel lit il avoit
<lb/> prins à la fontaine saint Denis oultre la porte en l'ostel
<lb/> de ladite dame de Fymes, sa maistresse, de son sceu, gré
<lb/> et voulenté et dit que tele est la verité que dessus est dit
<lb/> et non autre.
<lb/> OUYE LA CONFESSION duquel prisonnier, commandé fu
<lb/> audit maistre Nicolas Bertin que il se transportast devers
<lb/> icelle dame de Fymes et sceust d'elle se ce que ledit prisonnier
<lb/> avoit dit estoit vray ou non. Lequel commissaire,
<lb/> le dimanche ensuivant, <num>XXIXe</num> jour dudit mois, en la presence
<lb/> dudit lieutenant et aussi de maistres Jehan de Bar
<lb/> et Miles de Rouvroy, examinateurs oudit Chastellet,
<lb/> rapporta et tesmoigna en la presence dudit prisonnier
<lb/> qu'il avoit esté en l'ostel d'icelle dame de Fymes par les
<lb/> gens de laquelle dame avoit esté dit que de leur hostel
<lb/> aucun lit n'en avoit esté apporté ou prins, feust de leur
<lb/> consentement ou autrement, et que dudit prisonnier ilz
<lb/> n'avoient point de cognoissance ne de li ne se remembroient
<lb/> aucunement, se monstré ne leur estoit sa
<lb/> personne.
<lb/> ET, POUR CE, de rechief icellui prisonnier fu fait jurer
<pb n="412"/>
<lb/> aus sains Evangiles de Dieu dire verité là où il avoit
<lb/> prins le lit dessus dit. Lequel prisonnier dist et afferma
<lb/> par son serement que oudit dimenche le soir son frere
<lb/> nommé Jehan Toupin, cousturier, demourant en la rue de
<lb/> Kalendre, en la Cité, lui avoit icellui baillié avec une
<lb/> serge vermaille et une paire de draps à lit que portez
<lb/> avoit en l'ostel d'icelle Modete dessus nommée et pour
<lb/> savoir s'il disoit verité, commandé fu de rechief par ledit
<lb/> lieutenant audit maistre Nicolas que ledit Jehan il feist
<lb/> venir le landemain matin en jugement pour estre sur ce
<lb/> interrogué. Ouquel landemain qui fu lundi penultime jour
<lb/> dudit mois d'ottobre, en jugement sur les quarreaux et
<lb/> en la presence dudit lieutenant et desdiz maistres Dreue
<lb/> d'Ars et Jehan Fouquere, icellui commissaire dist et rapporta
<lb/> que le frere dudit prisonnier lui avoit dit et affermé
<lb/> par serement que sondit frere il n'avoit vu ne parlé à lui
<lb/> <num>XV</num> jours estoient passez et que oncques lesdiz lit, draps
<lb/> et couverture dont il avoit esté interroguez il n'avoit
<lb/> bailliez à sondit frere, et n'en avoit pas si largement.
<lb/> APRèS LESQUELES choses ainsi faites, le mercredi ensuïant,
<lb/> premier jour de novembre, par devant le dessus
<lb/> dit maistre Jehan Truquan, lieutenant, Nicolas Bertin et
<lb/> Hutin de Ruit, examinateurs, fu attaint et fait venir en
<lb/> jugement le dessus dit prisonnier. Auquel par ledit lieutenant
<lb/> furent recitez les variacions et denegacions cy-dessus
<lb/> dites par lui autrefois faites en li disant et exposant
<lb/> qu'il avoit emblé icellui lit, draps et couverture qu'il
<lb/> deist le lieu où prins les avoit et la maniere comment,
<lb/> ou il le lui feroit dire par sa bouche. Lequel prisonnier
<lb/> en denyant par serement les confessions cy-dessus escriptes
<lb/> par lui autrefois faites estre vrayes, dit et afferma par
<lb/> son serement que iceulx lit, draps et couverture il oudit
<lb/> jour de dimenche environ minuit avoit prins iceulx en
<lb/> une sienne chambre estant en la rue des Escus vers la
<pb n="413"/>
<lb/> porte Saint-Honoré au devant de l'ostel maistre Guillaume
<lb/> de Neufville comme sa chose à lui appartenant et pour
<lb/> doubte et paour qu'il avoit que l'en ne lui otast de ladite
<lb/> chambre qu'il et un sien ami famillier de <abbr>mons.</abbr> le duc de
<lb/> Bourgoigne absent de Paris long temps a tenoient à tiltre
<lb/> de louyer ensamble. Et dit sur ce requis que tele est
<lb/> la verité et non autre et aussi qu'il emporta iceulx biens
<lb/> sanz païer son hoste, duquel il avoit loué icellui hostel.
<lb/> Et pour savoir s'il estoit vray ce que dessus a derrenierement
<lb/> confessé, icelllui lieutenant commanda de rechief
<lb/> audit maistre Nicolas qu'il alast sur le lieu, enqueist de ce
<lb/> la verité et rapportast briefment ce qu'il en trouveroit,
<lb/> et, s'il veoit que bon feust, que il feist venir l'oste pour
<lb/> estre sur ce examiné en la presence dudit prisonnier.
<lb/> LE JEUDI ensuïant, au matin, en la chambre d'embas,
<lb/> furent assemblez lesdiz maistres Jehan Truquan, lieutenant
<lb/> dudit <abbr>mons.</abbr> le prevost, Nicolas Bertin et Hutin de
<lb/> Ruit dessus nommez, en la presence desquieulx ledit
<lb/> commissaire dist et rapporta qu'il avoit trouvé que oudit
<lb/> dimenche environ une heure après minuyt l'en avoit
<lb/> desrobé la chambre d'une fille de vie appelée Gilete de
<lb/> Saint-Denis demourant en ladite rue des Escus et que
<lb/> elle avoit perdu un lit, une sarge et une paire de draps à
<lb/> lit, mais l'en ne savoit qui ce avoit fait. Si fu de rechief
<lb/> fait illec venir le dessus dit prisonnier et lui sur ce interrogué,
<lb/> après plusieurs variacions et denegacions par lui
<lb/> faites sur les demandes dessus dites et sanz aucune force
<lb/> ou contrainte, cogneut et confessa qu'il est verité que en
<lb/> l'ostel d'icelle Gilete de Saint-Denis il a alé et frequenté
<lb/> plusieurs fois, tant de jour comme de nuyt, en la compaignie
<lb/> de Mariete, chamberiere d'icelle Gilete, et que
<lb/> oudit dimenche, environ une heure après minuyt il ala
<lb/> oudit hostel en entencion d'y coucher comme il avoit
<lb/> acoustumé de le faire. Et que pour ce que icellui hostel
<pb n="414"/>
<lb/> il trouva ouvert et n'avoit aucune personne dedens qui
<lb/> gardast les biens estans en icellui et afin qu'ilz ne feussent
<lb/> aucunement gastez ou perduz, print le lit d'icelle Gilete
<lb/> avec une paire de draps et une sarge vermaille et iceulx
<lb/> porta en garde en l'hostel d'icelle Modete, sanz ce que
<lb/> alors il feust ne depuis aussi aucune fraccion d'uys ou de
<lb/> fenestres en la chambre d'icelle Gilete non cuidant ou
<lb/> esperant en ce aucunement offenser. Et, ce fait, icellui
<lb/> lieutenant commanda ledit prisonnier estre remis seul à
<lb/> part que nul ne parlast à lui en une des prisons du
<lb/> Chastellet.
<lb/> VENDREDI ensuïant, tiers jour de novembre, l'an dessus
<lb/> dit, en jugement ou grant parc, par devant <abbr>mons.</abbr> le prevost,
<lb/> presens maistres Jehan Truquan, lieutenant dudit
<lb/> <abbr>mons.</abbr> le prevost, Dreue d'Ars, auditeur, Jehan de Bar,
<lb/> Girart de La Haye, Nicolas Bertin, Hutin de Ruit et
<lb/> Jehan Fouquere, examinateurs oudit Chastellet, fu veu et
<lb/> leu mot après autre ce present procès. Et, ce fait, par
<lb/> ledit <abbr>mons.</abbr> le prevost fu demandé ausdiz presens conseilliers
<lb/> comment il avoit à proceder contre ledit prisonnier
<lb/> et s'il y avoit cause assez de proceder contre lui par
<lb/> voie de question pour savoir de lui de ce que dit est la
<lb/> verité. Tous lesquieulx, veu l'estat dudit prisonnier, les
<lb/> variacions, denegacions et confessions par lui faites, ce
<lb/> que icelle Gilete a cogneu icellui lit qui lui a esté monstré,
<lb/> ensamble ladite couverture, estre siens et l'a affermé par
<lb/> serement et aussi le voulu monstrer, que nagueires, c'est
<lb/> assavoir ou mois d'avril derrenierement passé, icellui prisonnier
<lb/> pour autre crime par lui cogneu fu poursuys par
<lb/> justice et le cas par la peine de prison à lui remis quant
<lb/> alors pour sa povreté et petite valeur de la chose, si
<lb/> comme par ledit procès puet apparoir; delibererent et furent
<lb/> d'oppinion qu'il y avoit cause assez pour proceder
<lb/> contre lui par voye de question afin de savoir par sa bouche
<pb n="415"/>
<lb/> la verité dudit larrecin et autres crimes et delis par lui
<lb/> faiz et commis, s'aucuns faiz en avoit. Ouyes lesqueles
<lb/> oppinions et veu ce present procès, ledit <abbr>mons.</abbr> le prevost
<lb/> le condempna ad ce.
<lb/> EN ENTERINANT lequel jugement, et en la presence de
<lb/> maistres Jehan Truquan, lieutenant dudit <abbr>mons.</abbr> le prevost,
<lb/> Girart de La Haye, Arnoul de Villiers, Nicolas
<lb/> Bertin et Hutin de Ruit, examinateurs, eulx estans sur
<lb/> les quarreaux dudit Chastellet, fu fait venir en jugement
<lb/> sur les quarreaux dudit Chastellet Hervy Petit prisonnier
<lb/> dessus nommé. Auquel par ledit lieutenant fu dit que,
<lb/> s'il ne lui disoit verité comme prins avoit le lit d'icelle
<lb/> Denisete, qu'il le lui feroit dire par sa bouche et à force.
<lb/> Lequel ne voult aucune chose autre que cy-dessus avoit
<lb/> fait; et, pour ce, fu fait despouillier tout nu et assis sur
<lb/> la pierre pour le lier et mettre à question, et lui estant
<lb/> en cest estat dist qu'il ne savoit que l'en lui vouloit
<lb/> faire et que des griefs à lui faiz il en appelloit en parlement;
<lb/> pour laquelle appellacion fu surcis de plus avant
<lb/> proceder à l'encontre dudit prisonnier, mais fu fait revestir
<lb/> et mis en la prison de laquelle il avoit esté
<lb/> attaint.
<lb/> ET, CE FAIT, après ce que ledit lieutenant ot ce dessus
<lb/> dit rapporté audit <abbr>mons.</abbr> le prevost, le samedi ensuïant
<lb/> <num>IIIJe</num> jour dudit mois de novembre, fu present en jugement
<lb/> sur les quarreaux dudit Chastellet noble homme <abbr>mons.</abbr>
<lb/> Almaurry d'Orgemont, chevalier, maistre des requestes
<lb/> du roy nostre sire et maistre Pierre de La Mote, notaire
<lb/> dudit seigneur, lesquieulx, en la presence dudit <abbr>mons.</abbr> le
<lb/> prevost et aussi de maistres Jehan Truquan, lieutenant
<lb/> dudit <abbr>mons.</abbr> le prevost, Dreux d'Ars, auditeur, Nicolas
<lb/> Bertin, examinateur et autres, après ce qu'ilz orent ouyes
<lb/> les causes pour lesqueles icellui prisonnier avoit appellé
<lb/> et que par sa bouche il ot declairié son appellacion, icellui
<pb n="416"/>
<lb/> messire Almaurry dist que de ce il parleroit à messeigneurs
<lb/> aïans de present la garde du petit seel du roy, leur
<lb/> rapporteroit de bouche les causes et mouvemens pour
<lb/> lesquelx icellui prisonnier avoit appellé et aussi leur monsterroit
<lb/> les procès ou procès fais par ledit <abbr>mons.</abbr> le prevost
<lb/> contre icellui prisonnier et que, leurs oppinions sur
<lb/> ce ouyes, il feroit, le plus briefment que bonnement
<lb/> pourroit, savoir audit <abbr>mons.</abbr> le prevost par ledit maistre
<lb/> Pierre de La Mote ou autre des notaires dudit seigneur.
<lb/> OUQUEL JOUR de samedi, et assez tost après ce que dit
<lb/> est, vint et fu present en jugement sur les quarreaux dudit
<lb/> Chastellet le dessus dit maistre Pierre de La Mote, lequel,
<lb/> en la presence dudit <abbr>mons.</abbr> le prevost, de maistres
<lb/> Jehan Truquan, lieutenant dudit <abbr>mons.</abbr> le prevost, Dreux
<lb/> d'Ars, auditeur, Andrieu Le Preux, procureur du roy,
<lb/> Robert Petit Clerc, Miles de Rouvroy, Ernoul de Villiers,
<lb/> Nicolas Bertin, Robert de Pacy, Robert de Tuillieres,
<lb/> Nicolas Chaon, Hutin de Ruit et Jehan Fouquere,
<lb/> examinateurs oudit Chastellet, dit et rapporta que,
<lb/> veu le procès ou procès fais par ledit <abbr>mons.</abbr> le prevost
<lb/> contre ledit prisonnier par messire Almaurry d'Orgemont
<lb/> dessus nommé, maistre Robert Cordelier et Jehan de Voisines,
<lb/> maistres des requestes du roy nostre sire, et les
<lb/> causes d'appel à eulx rapportées par ledit messire Almaurry,
<lb/> pour lesqueles icellui prisonnier disoit avoir appelé,
<lb/> messeigneurs dessus diz ont dit, ordonné et appointié
<lb/> que par ledit <abbr>mons.</abbr> le prevost ne feust aucunement defferé
<lb/> à ladite appellacion faite par icellui prisonnier, mais
<lb/> soit par lui procedé au seurplus, comme il verra que bon
<lb/> sera, non obstant icelle appellacion.
<lb/> OUY LEQUEL RAPPORT, par l'oppinion dudit <abbr>mons.</abbr> le
<lb/> prevost et autres examinateurs dessus diz, icellui prisonnier
<lb/> fu fait venir en jugement sur les quarreaux, auquel
<pb n="417"/>
<lb/> par icellui <abbr>mons.</abbr> le prevost fu dit que de la maniere du
<lb/> larrecin dessus dit par lui fait il deist verité ou s'il ne la
<lb/> disoit qu'il la feroit questionner. Et pour ce qu'il ne
<lb/> voult aucune chose cognoistre que fait avoit cy-dessus,
<lb/> icellui prisonnier fu fait despouiller tout nu, mis, lié et
<lb/> estendu à la question sur le petit tresteau et lui estant en
<lb/> cest estat, et aussi hors d'icelle question, cogneut et confessa
<lb/> que nagueires, autrement n'est record du temps,
<lb/> qu'il avoit couchié en la chambre d'une fillette nommée
<lb/> Perrete de Laon avec icelle Perrete et que à un matin
<lb/> elle se fu partie de sadite chambre, il ala à un coffre estant
<lb/> au pié du lit d'icelle Perrete, et, ouquel qui lors estoit
<lb/> ouvert, il print un escu d'or de <num>XVIIJ</num> <abbr>s.</abbr>, lequel il appliqua
<lb/> à son prouffit; et depuis ce qu'il l'ot ainsi prins, dit à
<lb/> icelle Perrete comme prins l'avoit et qu'il le li rendroit;
<lb/> toutesvoyes pour sa povreté et indigence il n'a icellui
<lb/> aucunement rendu ou restitué.
<lb/> Cogneut aussi que, puis un an ença, il de nuyt en la
<lb/> compaignie d'un nommé Perrin Lalement dit de La Fontaine,
<lb/> varlet cordouennier, demourant nagueires en l'ostel
<lb/> Jehan de Saumur, cordouennier du roy nostre sire, alerent
<lb/> à la porte du Chaume et en une chambre estant illec,
<lb/> dont ledit Perrin rompi l'uys de devant, prindrent un
<lb/> mantel de drap marbré sengle et court à usaige d'omme,
<lb/> lequel ilz vendirent, n'est record à quele personne, la
<lb/> somme de deux frans, desquieulx il qui parle ot à sa part
<lb/> <num>X</num> <abbr>s.</abbr> et le residu fu beu et despendu par entre eulx
<lb/> ensamble.
<lb/> Cogneut avec ce que en l'ostel d'un cousturier nommé
<lb/> Colin demourant vers la boucherie du Temple, ouquel
<lb/> il avoit demouré par six sepmaines ou environ, en un
<lb/> jour de relevée que ledit Colin, sa femme et autres estoient
<lb/> alez en ville, par l'innortacion d'un nommé Jehannin,
<lb/> filz de la femme dudit Colin, prindrent en un certain
<lb/> coffre estant en la chambre d'iceulx Colin et sa femme, et
<pb n="418"/>
<lb/> lequel estoit ouvert, la somme de quatre frans en menue
<lb/> monnoie, dont il ot à sa part deux frans.
<lb/> EN L'AN DESSUS DIT, le mardi <num>VIJe</num> jour dudit mois de
<lb/> novembre, par devant <abbr>mons.</abbr> le prevost, lui estant en jugement
<lb/> sur les quarreaux dudit Chastellet, presens maistres
<lb/> Dreue d'Ars, lieutenant dudit <abbr>mons.</abbr> le prevost, Miles de
<lb/> Rouvroy, Hutin de Ruit et Jehan Fouquere, examinateurs
<lb/> ou Chastellet de Paris, fu fait venir et attaint le
<lb/> dessus dit prisonnier Hervy Petit, auquel par ledit <abbr>mons.</abbr>
<lb/> le prevost fu dit que des larrecins par lui faiz il deist verité
<lb/> et aussi se les crimes et larrecins cy-dessus escrips et
<lb/> par lui cogneuz oudit samedi precedent estoient vrayz.
<lb/> Lequel prisonnier et par serement nya oncques avoir fait
<lb/> aucuns autres larrecins que le lit, couverture et draps
<lb/> dont cy-dessus est fait mencion, non obstant chose par lui
<lb/> ledit <num>IIIJe</num> jour confessé, laquelle il dit par force et contrainte.
<lb/> Et, vues les denegacions sur ce par lui faites, furent
<lb/> d'oppinion que il feust mis à question pour en savoir
<lb/> la verité. Si fu ledit Hervi Petit, prisonnier fait despouillier
<lb/> tout nu, mis, lié et estendu à question sur le petit
<lb/> tresteau et en après sur le grant; et lui estant en cest
<lb/> estat, requist instanment que hors d'icelle l'en le meist et
<lb/> il diroit verité. Lequel prisonnier estant au feu en la cuisine
<lb/> et hors d'icelle, cogneut et confessa que pour ce que
<lb/> en l'ostel de Rogier Errant, cousturier, il avoit lonc temps
<lb/> servi et tant qu'il lui devoit de l'argent, pour ce qu'il ne
<lb/> le vouloit païer, print en son hostel uns cisiaux, lesquieulx
<lb/> il mist en gaiges en la taverne aus Cinges en la Peleterie
<lb/> pour la somme e <num>XIJ</num> <abbr>s.</abbr> et lesquieulx depuis ce sondit
<lb/> maistre par l'enseignement de lui qui parle a iceulx
<lb/> rachetez.
<lb/> Cogneut aussi que, puis un mois a ou environ, qu'il
<lb/> estoit à unes noces en ladite Peleterie et qu'il ot veu que
<lb/> un nommé Phelipot Le Maire, sergent à verge, après
<pb n="419"/>
<lb/> heure de souper, ot mis une sainture d'argent et son badelaire
<lb/> sur le lit de l'espousée, veant que nul ne se prenoit
<lb/> garde d'icelle sainture et coustel, print iceulx sainture
<lb/> et coustel et les emporta là où il voult, lesquieulx
<lb/> le landemain il mist en gaiges au jeu de paulme pour
<lb/> <num>VIIJ</num> <abbr>s.</abbr> parisis que lui presta et baillia Perrin Lalement dit
<lb/> de La Fontaine, prisonnier detenu ou Chastellet.
<lb/> Cogneut avec ce que, trois mois a ou environ, il en la
<lb/> compaignie dudit Perrin, de nuyt, en la rue de Dernestal
<lb/> rompirent l'uys d'une fille de vie que cognossoit bien ledit
<lb/> Perrin; en laquelle chambre il prindrent un lit, un traversain
<lb/> et uns draps de lit et iceulx vendirent à un compaignon
<lb/> cordouennier demourant en la rue du Temple,
<lb/> la somme de quatre frans dont il ot à sa part deux frans;
<lb/> et dit oultre que en la rue de Trassenonnain à un soir il
<lb/> et ledit Perrin prindrent en la chambre d'un compaignon
<lb/> qu'ilz trouverent ouverte un jupon qui estoit pendu à
<lb/> une perche, lequel a vestu ledit Perrin, et que ce sont
<lb/> tous les larrecins que fais a. Et, pour ce, fu fait mettre
<lb/> en la prison de laquelle il avoit esté attaint.
<lb/> LE JEUDI <num>XVIIJe</num> jour de janvier l'an mil <num>CCCIIIJxx</num> et
<lb/> onze ensuivant, <abbr>mons.</abbr> le prevost estant en jugement sur
<lb/> les quarreaux dudit Chastellet, presens maistres Jehan
<lb/> Truquan, lieutenant dudit <abbr>mons.</abbr> le prevost, Beraut
<lb/> Brisson, esleu à Paris sur le fait des aydes, Dreux d'Ars,
<lb/> auditeur, Miles de Rouvroy, Arnoul de Villiers, Robert
<lb/> de Pacy, Nicolas Chaon, Hutin de Ruit et Jehan Fouquere,
<lb/> examinateurs, fu fait venir et attaint des prisons
<lb/> dudit Chastellet le dessus dit prisonnier, Hervy Petit,
<lb/> auquel par ledit <abbr>mons.</abbr> le prevost fu dit que des larrecins
<lb/> par lui faiz et autrefois cogneuz et aussi d'aucuns autres,
<lb/> se fais les avoit, il deist verité. Lequel prisonnier et par
<lb/> serement sur ce fait aus sains Euvangiles de Dieu, dist
<lb/> et afferma qu'il estoit preude homme et que oncques n'avoit
<pb n="420"/>
<lb/> fait larrecin quelconques, non obstant chose qu'il
<lb/> eust autrefois confessé, qui avoit esté par force et contrainte
<lb/> de question; et pour ce que autre chose ne voult
<lb/> dire, ledit <abbr>mons.</abbr> le prevost, par l'advis et oppinion des
<lb/> conseilliers dessus diz, commanda icellui Hervi estre mis
<lb/> à question pour savoir par sa bouche la verité des larrecins
<lb/> par lui autrefois faites et cogneues. Et en enterinant
<lb/> icellui commandement, après ce que ledit Hervy ot esté
<lb/> desvestu tout nu, et lié par les mains pour mettre à
<lb/> question, requist instanment que l'en le desliast et il diroit
<lb/> de tout la verité. Si fu fait deslier et revestir et en
<lb/> après ramené en jugement sur les quarreaux dudit Chastellet;
<lb/> ouquel lieu et en la presence desdiz conseilliers,
<lb/> icellui prisonnier recita de bouche et par cuer les larrecins
<lb/> cy-dessus escriptes par lui autrefois faites et, en après
<lb/> ce, li furent icelles leues mot après autre. Esqueles et
<lb/> chascune d'icelles escriptes cy-dessus en ce present procès
<lb/> icellui prisonnier, sanz aucune force ou contrainte, continua
<lb/> et persevera par serement et afferma icelles larrecins
<lb/> cy-dessus escriptes par lui avoir esté faites et les cas estre
<lb/> advenuz par la fourme et maniere que escrips sont, non
<lb/> obstant quelques variacions ou denegacions que faites ait
<lb/> cy-dessus par avant le jour d'uy. Et, ce fait, fu mis arriere
<lb/> en la prison de laquelle il avoit esté avaint.
<lb/> APRèS LESQUELES choses ainsi faites, ledit <abbr>mons.</abbr> le
<lb/> prevost demanda ausdiz presens conseilliers leurs advis et
<lb/> oppinions qu'il estoit bon de faire dudit prisonnier et
<lb/> s'il y avoit cause assez parquoy l'en le deust excecuter
<lb/> comme larron. Tous lesquieulx, veu l'estat dudit prisonnier,
<lb/> l'aage d'icellui, les confessions, multiplicacions
<lb/> et larrecins cy-dessus escrips par lui faiz et reiterez à
<pb n="421"/>
<lb/> plusieurs fois et diverses journées, tant de nuyt comme
<lb/> de jour, la force commise en ce en rompant l'uys, la
<lb/> traïson par lui faite ès hostels de ses maistres là où il a
<lb/> ouvré, la valeur des larrecins appliquez à son prouffit et
<lb/> dont aucune restitucion ne puet estre faite, sinon du premier
<lb/> lit et couverture et aussi du coustel et sainture dudit
<lb/> sergent, les larrecins par lui commis depuis certaine
<lb/> grace et delivrance de prison à lui faite par ledit <abbr>mons.</abbr>
<lb/> le prevost le premier jour de juillet derrenierement
<lb/> passé, ouquel temps, pour certain petit larrecin par lui
<lb/> fait, commis et cogneu il avoit esté emprisonné, ce qu'il
<lb/> est incorrigibles et homme oiseux, delibererent et furent
<lb/> d'oppinion qu'il estoit un très fort larron et que l'en ne
<lb/> le povoit espargnier que il ne feust excecuté comme
<lb/> larron, c'est assavoir pendu. Ouyes lesqueles oppinions
<lb/> et veu ce present procès, ledit <abbr>mons.</abbr> le prevost condempna
<lb/> ad ce ledit prisonnier et en sa presence.
<lb/> LE SAMEDI <num>XXe</num> jour de janvier, l'an dessus dit, ledit
<lb/> Hervi Petit fut mené à son derrenier tourment et illec
<lb/> persevera et continua ès confessions autrefois et cy-dessus
<lb/> escriptes par lui faites et afferma icelles larrecins avoir
<lb/> faites et commises seul, sanz ce que oncques homme nul
<lb/> quelconques feust avec soy ou en sa compaignie, en desaccusant
<lb/> et descoulpant du tout et à plain ledit Perrin
<lb/> Lalement prisonnier cy-dessus par lui accusé, lequel aucunement
<lb/> n'en est saichant, participant, conseillant, confortant
<lb/> ou aydant, ne en icelles n'a eu part ou porcion
<lb/> quelconques. Et atant fu le jugement dessus dit contre
<lb/> lui conseillié excecuté et en cest estat fina ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="422"/>
</div>
<div>
<head>MARION DE LA COURT.</head>
<p>
<lb/> L'AN DE GRACE MIL <num>CCC</num> QUATREVINS ET ONZE, le mardi
<lb/> second jour de decembre, en jugement sur les
<lb/> quarreaux du Chastellet de Paris, par devant <abbr>mons.</abbr> le
<lb/> prevost, presens maistres Jehan Truquan, lieutenant
<lb/> dudit <abbr>mons.</abbr> le prevost, Ernoul de Villiers et Jehan Fouquere,
<lb/> examinateurs de par le roy nostre sire oudit
<lb/> Chastellet, fu faite venir et attainte des prisons dudit
<lb/> Chastellet, Marion de La Court, lingiere, fille de vie, prisonniere
<lb/> detenue oudit Chastellet à la requeste de Robert
<lb/> Biseau, frepier, demourant ès hales de Paris pour li porter
<lb/> garantie d'un hennap de madre à une bosse d'argent ou
<lb/> fons, lequel elle lui a vendu, icellui hennap poursuy par
<lb/> Mahiet Thorion, chappelier, demourant sur le quay près
<lb/> du Louvre, disant qu'il lui fu mal prins et emblé en son
<lb/> hostel, ouquel il fait taverne, mercredi derrenierement
<lb/> passé, de relevée, et lequel hennap a esté trouvé en la
<lb/> possession dudit frepier.
<lb/> Laquele prisonniere sur ce jurée de dire verité et autres
<lb/> choses qui lui seroient demandées, dit et afferma par
<lb/> son serement que verité est que elle est femme joyeuse
<lb/> de vie et laquele de son corps fait à son povoir le plaisir
<lb/> des compaignons, et que en s'en alant par devant Saint
<lb/> Innocent mercredi derrenierement passé, ainsi comme à
<lb/> heure de tierce, trouva d'aventure un compaignon maçon,
<lb/> duquel elle ne scet le nom, mais se elle le veoit elle
<lb/> le cognoistroit bien, lequel exposoit en vente icellui
<lb/> hennap, duquel compaignon elle acheta icellui hennap
<lb/> la somme de <num>VJ</num> <abbr>s.</abbr> parisis, et que pour ce que elle avoit
<lb/> afaire d'argent, revendi icellui le jeudi ensuivant audit
<lb/> frepier la somme de <num>XIIIJ</num> blans. Et dit que le hennap à li
<pb n="423"/>
<lb/> monstré en jugement est celui que elle acheta et par elle
<lb/> revendu audit frepier.
<lb/> Dit avec ce sur ce requise que oudit mercredi, de relevée,
<lb/> elle beut en l'ostel d'icellui chappelier avec plusieurs
<lb/> compaignons et fillettes de son estat, ne scet se
<lb/> alors ledit hennap fu par aucuns d'eulx mal prins, mais
<lb/> quant est d'elle, le cas est tel que cogneu a cy-dessus, et
<lb/> ne sera jà autrement sceu ou prouvé contre elle, car elle
<lb/> est preude femme des mains.
<lb/> ET, CE FAIT, fu fait venir en jugement sur lesdiz
<lb/> quarreaux Richart de Saint-Denis aagié de dix ans ou
<lb/> environ et demourant en l'ostel d'icelle Marion, lequel en
<lb/> la presence d'icelle Marion, qui ne se voult aucunement
<lb/> rapporter en ce qu'il depposeroit, dit et afferma par serement
<lb/> que, puis deux ans ença qu'il s'est commencié à
<lb/> cognoistre, il a esté en la ville de Paris en plusieurs
<lb/> lieux avec ladite Marion qui le menoit comme son varlet
<lb/> après li en plusieurs lieux dont il n'est record et a veu
<lb/> plusieurs et diverses fois que quant ladite Marion et lui
<lb/> estoient retournez en l'ostel d'icelle Marion, elle lui disoit
<lb/> comment elle avoit acheté puis une fois des escueles,
<lb/> l'autre des plaz, des pintes et chandeliers de cuyvre;
<lb/> et lesquielx biens, un ou deux jours après, elle revendoit
<lb/> et disoit que elle n'avoit point d'argent pour leur
<lb/> gouvernement. Et est record il qui parle que puis la
<lb/> saint Jehan derrenierement passée icelle Marion mena il
<lb/> qui parle en une chambre appartenant à un des varlés ou
<lb/> serviteurs de <abbr>mons.</abbr> de Bourbon nommé Blancart, et
<lb/> ainsi comme icellui compaignon et Marion orent fait ensamble
<lb/> ce qu'ilz vouldrent, ledit compaignon dist à icelle
<lb/> Marion que elle l'attendist en sa chambre et qu'il aloit
<lb/> querre à desjeuner; pendant lequel temps, il qui parle vit
<lb/> que ladite Marion saicha un petit coustel qui estoit en la
<lb/> gueygne d'un grant badelaire pendant sur le chevez
<pb n="424"/>
<lb/> dudit Blancart, duquel petit coustel icelle Marion coppa
<lb/> une petite chainete d'argent estant au bout de la sainture
<lb/> d'icellui Blancart, et ladite chaine apporta avec soy au
<lb/> departir qu'ilz firent d'icelle chambre.
<lb/> Et dit que depuis ce icellui compaignon, en la presence
<lb/> de lui qui parle, a demandé à ladite Marion ladite chainete
<lb/> d'argent, disant que se elle ne lui rendoit icelle,
<lb/> qu'il s'en plaindroit à justice; ne scet comment ilz en ont
<lb/> depuis chevy ensamble, mais il est record que ladite
<lb/> Marion lui a dit que icelle chainete d'argent elle a vendue,
<lb/> ne scet à qui ne quel somme d'argent.
<lb/> Dit avec ce que, puis un an a, lui et ladite Marion
<lb/> estans près de la porte de Saint-Germain des Prez et lez
<lb/> l'ostel à l'arcevesque de Reins, icelle Marion dist à lui qu'il
<lb/> l'attendeist à l'uis d'une femme qui vent illec porées jusques
<lb/> ad ce que elle feust revenue d'un hostel qui estoit
<lb/> illec près ouquel elle aloit pour certaines besoignes que
<lb/> elle disoit y avoir à faire. Au retourner d'icellui hostel
<lb/> fait par ladite Marion et que elle ot appellé lui qui parle
<lb/> et en eulx en venant vers le Pont Neuf, icelle Marion lui
<lb/> monstra soubz son surcot un pot de cuivre à deux ances,
<lb/> lequel elle disoit avoir acheté en l'ostel où elle estoit alée,
<lb/> lequel pot icelle Marion a depuis ce vendu en sa presence
<lb/> ès hales la somme de huit sols parisis.
<lb/> Dit oultre que, puis la saint Andrieu ença, lui et ladite
<lb/> Marion estans ensamble en la place du vielz cimetiere
<lb/> Saint-Jehan au devant de l'ostel où pend l'enseigne de la
<lb/> Levriere, icelle Marion fist lui qui parle demourer sur la
<lb/> chaucée à l'uys et au dehors d'icellui hostel de la Levriere;
<lb/> ouquel hostel elle entra et y fu par long temps, et
<lb/> quant elle vint au dehors d'icellui, dist à lui qui parle
<lb/> que oudit hostel elle n'avoit trouvé aucunes gens. Et dit
<lb/> que ce jour au soir qu'ilz furent en l'ostel d'icelle Marion,
<pb n="425"/>
<lb/> elle li dit que oudit jour elle avoit acheté unes patenostres
<lb/> et un chandelier de cuivre que elle li monstra,
<lb/> la somme de huit sols parisis; et lesqueles patenostres, ensamble
<lb/> ledit chandelier, icelle Marion, en la presence de
<lb/> lui qui parle, a depuis ce vendu ès hales de Paris et en a
<lb/> receu un franc ou deux, n'est record lequel.
<lb/> Et avec ce dit que, mercredi derrenierement passé,
<lb/> après ce que icelle Marion, plusieurs compaignons et filletes
<lb/> et aussi lui qui parle orent esté boire, de relevée, en
<lb/> une taverne qui est assez près de l'ostel de <abbr>mons.</abbr> de
<lb/> Bourbon au lez devers la riviere de Saine et qu'ilz furent
<lb/> retournez en leur hostel, icelle Marion li monstra un
<lb/> hennap de madre qui presentement a esté monstré audit
<lb/> deposant et lui dist que icellui elle avoit acheté la somme
<lb/> de <num>VJ</num> <abbr>s.</abbr> parisis d'un compaignon maçon qui le portoit
<lb/> vendre devant Saint-Innocent, et lequel hennap le jeudi
<lb/> ensuivant il qui parle vit que ladite Marion le vendi ès
<lb/> hales à un frepier, ne scet quele somme d'argent elle en
<lb/> reçupt.
<lb/> Dit aussi sur ce requis que continuelment il a acoustumé
<lb/> d'aler apres ladite Marion en tous les lieux par où
<lb/> elle a alé et venu et aussi couchié là où ladite Marion a
<lb/> alé, venu et couchié, mais oncques jour de sa vie il ne
<lb/> li vit achater aucuns des choses dessus dites par lui devisées
<lb/> ne ne les vit aucunement estre en l'ostel d'icelle
<lb/> Marion par plus d'un ou de deux jours que elle les vendoit
<lb/> pour sa povreté, et que à très grant peine povoit
<lb/> elle avoir de quoy se gouverner.
<lb/> ET POUR SAVOIR se en l'ostel de la Levriere ont esté
<lb/> perdues aucunes patenostres ou chandeliers de cuivre et
<lb/> clerifier la depposicion de Richart de Saint-Denis cy-devant
<lb/> escripte, par le commandement dudit <abbr>mons.</abbr> le prevost,
<lb/> fu presentement fait venir en jugement Jehan Binet
<lb/> aagié de <num>XL</num> ans ou environ hoste et demourant à l'enseigne
<pb n="426"/>
<lb/> de la Levriere ou vielz cimitiere Saint-Jehan, lequel juré
<lb/> en la presence d'icelle Marion, qui aucunement ne le
<lb/> voult croirre de ce qu'il deposeroit, dit et afferma par
<lb/> serement fait aus sains Euvangiles de Dieu qu'il est record
<lb/> que dimenche derrenierement passé ot <num>XV</num> jours, il
<lb/> vit icelle Marion boire en son hostel avec plusieurs compaignons
<lb/> et filletes de vie, et que depuis ce que elles
<lb/> orent beu et païé leur escot et que les autres de sa compaignie
<lb/> se furent tous partiz de sondit hostel, icelle Marion
<lb/> fu par lonc temps en sondit hostel et ne s'en vouloit
<lb/> partir pour commandement qu'il lui feist, et tant que
<lb/> par grant ennuy il laissa icelle Marion en sondit hostel et
<lb/> s'en ala ouyr vespres; et au retourner qu'il fist en sondit
<lb/> hostel, trouva de rechief ladite Marion en icellui hostel,
<lb/> duquel par force il la mit hors, et ce jour au soir ouy dire
<lb/> à sa femme que en une des aurmailles de leur hostel
<lb/> estant ou bouge d'embas, l'en li avoit prins et osté unes
<lb/> patenostres d'ambre qui bien valoient <num>XL</num> <abbr>s.</abbr> <abbr>par.</abbr>, et lesqueles
<lb/> elle avoit acoustumées de porter et aussi de mettre
<lb/> esdites aurmailles, et les y avoit mises oudit dimenche
<lb/> au matin au retour que fait avoit de ouyr la messe;
<lb/> avec un chandelier de cuyvre qui estoit dedens lesdites
<lb/> aurmailles. Et deslors lui qui parle et sadite femme orent
<lb/> souspeçon contre ladite Marion que icelles elle n'eust
<lb/> mal prinses. Et, pour ce que, un jour ou deux ensuïant,
<lb/> icelle Marion vint boire en leur hostel et qu'il qui parle,
<lb/> le plus doulcement et amoureusement qu'il pot et sceut,
<lb/> pria ladite Marion que se elle avoit prinses lesdittes patenostres,
<lb/> vendues ou engaigées, que elle le deist et il les
<lb/> raimbroit voulentiers et li paieroit son vin, icelle Marion
<lb/> parla moult haultement et dist plusieurs parolles injurieuses
<lb/> à lui qui parle et à sa femme, et, qui plus est, fist
<lb/> icelle Marion adjourner lui qui parle en Chastellet en cas
<pb n="427"/>
<lb/> d'injures et villenies, et, au jour à lui assigné, il comparu
<lb/> en jugement et obtint contre icelle Marion <foreign xml:lang="la" rend="ital">comparuit</foreign>.
<lb/> ET, CE FAIT, après ce que ladite Marion ot de rechief
<lb/> juré aus sains Euvangiles de Dieu dire verité des accusacions
<lb/> cy-dessus contre elle faites, dit et afferma par serement
<lb/> qu'il est verité que aucunes fois et plusieurs elle a
<lb/> acheté aucuns biens comme pailes d'arain, escueles et
<lb/> plas d'estain, quant elle y veoit son acquest, et pour en
<lb/> faire son prouffit les a revendus ès hales. Et dit que verité
<lb/> est que, passé a deux ans, elle avoit unes patenostres
<lb/> d'ambre, lesqueles elle a vendues puis la saint Andry
<lb/> ença pour besoing d'argent que elle avoit; et quant ad
<lb/> ce que ledit Richart dit du pot de cuivre et aussi du hanap
<lb/> de madre, il n'en est riens que elle ait iceulx mal
<lb/> prins, mais les a achetez comme elle a acoustumé de
<lb/> faire pour son prouffit. Et pour ce que autre chose ne
<lb/> voult cognoistre, fu fait mettre à part sur les
<lb/> quarreaux.
<lb/> ET, EN APRèS ce, par la deliberacion des conseilliers
<lb/> assistens, veu l'estat et vie dissolue d'icelle Marion, les
<lb/> accusacions d'iceulx Jehan Binet, Richart de Saint-Denis
<lb/> et Mahiet Thorion, ce que icelle prisonniere fu et a esté
<lb/> trouvée saisie dudit hennap de madre, le mauvais gouvernement
<lb/> d'icelle Marion, les confessions, variacions et
<lb/> denegacions faites par icelle Marion, dit fu qu'il y avoit
<lb/> cause assez pour savoir par sa bouche et par voie extraordinaire
<lb/> la verité desdites accusacions et aussi d'aucuns
<lb/> autres crimes et deliz par elle faiz et commiz, et ad ce fu
<lb/> condempnée par ledit <abbr>mons.</abbr> le prevost.
<lb/> EN ENTERINANT lequel jugement, icelle Marion prisonniere
<lb/> fu faite venir en jugement sur lesdiz quarreaux,
<lb/> et par ledit <abbr>mons.</abbr> le prevost li fu dit que des accusacions
<pb n="428"/>
<lb/> dessus dites elle deist verité autrement que fait n'avoit
<lb/> et que, se elle ne le disoit, que par sa bouche et voie de
<lb/> question l'en li feroit dire. Lesqueles parolles ouyes par
<lb/> icelle prisonniere, elle dist que elle estoit bonne preude
<lb/> femme et ne savoit que l'en li vouloit faire. Et, pour ce,
<lb/> dist que des griefs et extorcions à li fais et afin que autrement
<lb/> l'en ne procedast contre elle, icelle prisonniere
<lb/> appelloit et appella en parlement. Pour laquele appellacion,
<lb/> fu par ledit <abbr>mons.</abbr> le prevost seursis de proceder
<lb/> plus avant contre ladite prisonniere, et en cest estat
<lb/> fufait remettre en la prison de laquelle elle avoit esté
<lb/> attainte.</p>
<p><date>1392</date>
<lb/> LE MERCREDI <num>IIJe</num> jour de janvier, l'an dessus dit, furent
<lb/> presens en jugement sur les quarreaux dudit Chastellet
<lb/> honorables hommes et saiges maistres Jehan du Drac
<lb/> et Guillaume Porel, conseilliers du roy nostre sire en
<lb/> Parlement, maistre Jehan de Cessieres, notaire dudit seigneur
<lb/> et greffier criminel dudit parlement, lesquieulx,
<lb/> après ce qu'ilz orent ouyes les causes pour lesqueles
<lb/> Marion de La Court prisonniere cy-dessus nommée avoit
<lb/> appellé dudit <abbr>mons.</abbr> le prevost, distrent et rapporterent
<lb/> en la presence dudit <abbr>mons.</abbr> le prevost, de maistres Jehan
<lb/> Truquan, lieutenant dudit <abbr>mons.</abbr> le prevost, Dreue d'Ars,
<lb/> auditeur, Andrieu Le Preux, procureur du roy nostre sire
<lb/> oudit Chastellet, Nicolas Chaon et Jehan Fouquere, examinateurs
<lb/> oudit Chastellet, que du commandement de
<lb/> bouche à eulx fait et ordonnance de la court de parlement
<lb/> ilz estoient venuz ouyr les causes d'appel d'icelle
<lb/> prisonniere. Et lesqueles causes ouyes, ilz par l'ordonnance
<lb/> et congié d'icelle court distrent et ordonnerent
<lb/> que par ledit <abbr>mons.</abbr> le prevost feust procedé à l'encontre
<lb/> d'icelle prisonniere, ainsi comme il verra que bon sera,
<lb/> non obstant l'appellacion faite par ladite prisonniere. Et
<lb/> neantmoins, veues les confessions, variacions et denegacions
<pb n="429"/>
<lb/> faites par ladite prisonniere sur les accusacions dessus
<lb/> dictes qui ne sont fors un ny seulement, la depposicion
<lb/> des seigneurs de la Levriere et Richart dessus diz et escrips
<lb/> et l'affirmacion par eulx faite sur ce, delibererent et
<lb/> furent d'oppinion, attendu la petite vie et gouvernement
<lb/> d'icelle prisonniere, qu'il y avoit cause assez bonne et
<lb/> convenable pour savoir par sa bouche la verité des accusacions
<lb/> cy-dessus dites et par voie de question, se autrement
<lb/> ne le vouloit dire. Ouyes lesqueles oppinions et
<lb/> veu ce present procès, ledit <abbr>mons.</abbr> le prevost condempna
<lb/> ad ce ladite prisonniere en son absence.
<lb/> POUR ENTERINER lequel jugement, le jeudi <num>IIIJe</num> jour
<lb/> de janvier, l'an dessus dit, par devant <abbr>mons.</abbr> le prevost,
<lb/> presens messire Baude de Vauvillier, chevalier du guet,
<lb/> maistres Jehan Truquan, lieutenant dudit <abbr>mons.</abbr> le prevost,
<lb/> Dreue d'Ars, auditeur, Andrieu Le Preux, procureur
<lb/> du roy nostre sire, Ernoul de Villiers, Nicolas
<lb/> Chaon, Hutin de Ruit, Gieffroy Le Goybe et Jehan Fouquere,
<lb/> examinateurs, fu faite venir et attainte en jugement
<lb/> sur les quarreaux dudit Chastellet Marion de La
<lb/> Court, prisonniere dessus nommée, à laquelle par ledit
<lb/> <abbr>mons.</abbr> le prevost fu dit que desdites accusacions elle deist
<lb/> la verité autrement que fait n'avoit, ou autrement il le li
<lb/> feroit dire par sa bouche et par voie de question. Laquele
<lb/> prisonniere dist que elle ne sauroit autre chose confesser
<lb/> que dit a cy-dessus et ne savoit que l'en li vouloit
<lb/> faire et que l'en gardast bien comment l'en toucheroit à
<lb/> sa personne, car elle estoit grosse d'enffant. Et, pour ce,
<lb/> fu par ledit <abbr>mons.</abbr> le prevost seursis de plus avant proceder
<lb/> contre elle quant à present et icelle fait remettre en
<lb/> la prison de laquelle elle avoit esté attainte et commandé
<lb/> que l'en feist icelle visiter par les matrosnes jurées, afin
<lb/> de savoir, leur rapport ouy, par quel maniere l'en procederoit
<lb/> contre li.
<pb n="430"/>
<lb/> OUQUEL JOUR, de relevée, rapporterent Agace La
<lb/> Françoise et Jehanne La Riquedonne, matrosnes jurées du
<lb/> roy nostre sire oudit Chastellet, qu'elles ont veue et diligenment
<lb/> visitée à grant diligence Marion de La Court,
<lb/> prisonniere dessus nommée, tastée et mesniée à nu au
<lb/> mieulx que elles ont peu et sceu, et ne tiennent en elle
<lb/> aucun signe parquoy elles peussent et osassent tesmoignier
<lb/> que elle soit grosse d'enfant, car elle est moult plate de
<lb/> ventre, et, veu l'esmouvance d'elle qui se debat en la visitant
<lb/> et regardant son ventre, tiennent et croient en leurs
<lb/> consciences que elle ne soit aucunement grosse ou enchargée
<lb/> d'efant.
<lb/> EN L'AN dessus dit, le lundi <num>VIIJe</num> jour de janvier, par
<lb/> devant <abbr>mons.</abbr> le prevost, presens maistres Dreue d'Ars,
<lb/> lieutenant dudit <abbr>mons.</abbr> le prevost, Miles de Rouvroy,
<lb/> Ernoul de Villiers et Jehan Fouquere, examinateurs, fu
<lb/> faite venir et attainte en jugement sur lesdiz quarreaux
<lb/> Marion de La Court, prisonniere dessus nommée, à laquele
<lb/> fu dit que des accusacions contre elle proposées elle deist
<lb/> verité, ou l'en li feroit dire par sa bouche et seroit mise à
<lb/> question. Et, pour ce que autre chose que dit à cy-devant
<lb/> ne voult congnoistre, en enterinant le jugement interlocutoire
<lb/> cy-dessus contre elle donné, ladite prisonniere fu
<lb/> faite despouillier toute nue, mise, liée et estendue à la
<lb/> question sur le petit tresteau et en après sur le grant, ouquel
<lb/> lieu et hors d'icelle question ladite prisonniere cogneut
<lb/> et afferma par serement avoir fait prendre de son
<lb/> commandement, à son sceu et en sa presence par ledit Richart,
<lb/> son varlet, les hennap de madre, patenostres
<lb/> d'ambre et chandelier de cuivre, pot de cuivre et chainete
<lb/> d'argent dont cy-dessus est faite mencion et iceulx
<lb/> biens par elle avoir venduz et l'argent appliqué à son
<lb/> usaige et prouffit. Et, ce fait, ladite prisonniere fu faite
<lb/> remettre en la prison, de laquelle elle avoit esté attainte.
<pb n="431"/>
<lb/> ENSUIANT le mardi <num>IX</num> jour dudit mois de janvier, l'an
<lb/> dessus dit, par devant <abbr>mons.</abbr> le prevost, lui estant en jugement
<lb/> sur les quarreaux dudit Chastellet, presens maistres
<lb/> Jehan Truquan, lieutenant dudit <abbr>mons.</abbr> le prevost,
<lb/> Dreux d'Ars, auditeur, Andrieu Le Preux, procureur du
<lb/> roy nostre sire oudit Chastellet, Hutin de Ruit et Jehan
<lb/> Fouquere, examinateurs de par le roy nostre dit seigneur
<lb/> oudit Chastellet, fu present Thomas Le Chevalier, lequel
<lb/> presenta audit <abbr>mons.</abbr> le prevost certaine supplicacion
<lb/> contenant ceste fourme.
<lb/> <q rend="ital">«à <abbr>mons.</abbr> le prevost ou à son lieutenant. Supplie humblement
<lb/> en pitié Thomas Chevalier povres homs et anxiens de
<lb/> l'aage de <num>LXX</num> ans ou environ, comme jà pieçà ledit suppliant
<lb/> eust loué une chambre à Marion de La Court, autrement dite
<lb/> Lesragée, laquelle se disoit estre mariée à son ami, laquelle
<lb/> Marion a prins et emportez du povre suppliant plusieurs biens,
<lb/> c'est assavoir un baçin à barbier, un pot de cuivre tenant
<lb/> <num>IIIJ</num> pintes, une grant paelle tenant <num>IIIJ</num> seaux ou environ, un
<lb/> grant plat d'estain, un grant pot de cuivre tenant huit pintes,
<lb/> une grant broche de fer, desqueles choses elle ou ses complices
<lb/> ont vendu une partie et l'autre engaigiée sanz le congié et sceu
<lb/> du povre suppliant, il vous plaise, très-redoubté sire, pour pitié
<lb/> et aumosne interroguer sur ce ladite Marion qui est prisonniere
<lb/> ou Chastelet pour autre cas, pour estre par vous sur ce pourveu
<lb/> audit suppliant de tel remede comme vostre saige et bonne
<lb/> discrecion le saura bien faire, et vous ferés bien et aumosne.»</q>
<lb/> Et afferma le contenu en icelle supplicacion estre vray
<lb/> et que partie des biens desclairés en ladite supplicacion il
<lb/> a trouvez en la possession de Jehan Le Flament, chauderonnier,
<lb/> et Jehan de Hollande, cousturier, demourans en
<lb/> la rue Saint-Martin à Paris.
<lb/> Et, ce fait, fu faitte venir et attainte en jugement ladite
<lb/> Marion Du Pont <note resp="#editor" rend="crochets-ital">sic</note> prisonniere, laquelle et par serement
<lb/> nya oncques avoir prins des biens d'icellui Chevalier aucune
<lb/> chose, jà soit ce que elle soit demourant en ses louages
<pb n="432"/>
<lb/> et près de lui. Et pour ce que autre chose ne voult cognoistre
<lb/> et que en sa presence icellui Jehan Le Flament
<lb/> cogneut avoir acheté de ladite prisonniere un pot, l'avoir
<lb/> despecié avec un chandelier de cuivre la somme de <num>IX</num> <abbr>s.</abbr>
<lb/> parisis, et aussi ledit de Hollande avoir acheté de ladite
<lb/> Marion une poile d'arain la somme de neuf sols parisis,
<lb/> qui avoient esté mandez et fais venir en jugement pour
<lb/> depposer des choses dessus dites verité; par l'advis et deliberacion
<lb/> d'iceulx conseilliers ladite Marion fu faite
<lb/> despouillier toute nue, mise, liée et estendue à question
<lb/> sur le petit tresteau et avant ce que l'en jettast point d'eaue
<lb/> sur elle, requist instanment que l'en la meist jus et elle
<lb/> diroit sur tout ce verité. Et, pour ce, fu mise hors de ladite
<lb/> question, menée chauffer en la cuisine en la maniere
<lb/> acoustumée et en après ramené en jugement sur lesdiz
<lb/> quarreaux, ouquel lieu hors de toute question et sanz aucune
<lb/> force ou contrainte, après ce que ladite prisonniere
<lb/> ot juré aus sains Euvangiles de Dieu que elle diroit verité
<lb/> desdites accusacions et autres crimes et larrecins par
<lb/> li faiz:
<lb/> ET DIST ET AFFERMA par serement pour verité, en soy
<lb/> corrigant des autres confessions par li faites et non obstant
<lb/> quelques negacions ou confessions que faites a, que le
<lb/> mercredi precedent de son emprisonnement elle qui
<lb/> parle et ledit Richart, son varlet, estans sur les quaiz de
<lb/> la riviere de Saine assez près de l'ostel de <abbr>mons.</abbr> de Bourbon,
<lb/> vit et apperceut un hostel ouvert, ouquel avoit à
<lb/> l'uis un petit enfant seulement; et, pour ce, ala oudit hostel
<lb/> et, elle estant en icellui, vit que sur la tablete qui estoit
<lb/> en icellui hostel au devant du feu avoit un hanap de
<lb/> madre, lequel elle print et emporta et le jeudi ensuivant
<lb/> vendi icellui ès hales de Paris au freppier dessus nommé
<lb/> la somme de <num>VJ</num> <abbr>s.</abbr> <abbr>par.</abbr> . Et dit que c'est le hanap de madre
<lb/> pour lequel elle a esté emprisonnée.
<pb n="433"/>
<lb/> Cogneut aussi que, un mois a ou environ, autrement
<lb/> du temps n'est recorde, ainsi comme elle ot esté par long
<lb/> temps en l'ostel de la Levriere assis ou vielz cimitiere
<lb/> Saint-Jehan et beu en icellui hostel en attendant un compaignon
<lb/> qui li avoit dit qu'il venroit illec parler à li, par
<lb/> ledit Richart son varlet li fu dit et enseigné que, en la
<lb/> despence dudit hostel, laquelle estoit ouverte, il avoit veu
<lb/> unes belles patenostres, en laquelle despence elle qui
<lb/> parle ala, et d'icelle en apporta lesdites patenostres, ensamble
<lb/> un petit chandelier de cuyvre, lesqueles patenostres
<lb/> elle vendi ès hales de Paris, <num>VIIJ</num> jours après ou
<lb/> environ, la somme de <num>XVJ</num> <abbr>s.</abbr>, et ledit chandelier vendi
<lb/> samblablement <num>XVJ</num> <abbr>d.</abbr> .
<lb/> Cogneut oultre que, un mois avant Noël derrenierement
<lb/> passé ou environ, ainsi comme elle, à la requeste
<lb/> d'un moine de Presmonstré nommé Poulain, elle avoit
<lb/> esté menée oultre les pons en l'ostel de Presmonstré et
<lb/> illec fait à lui et à plusieurs autres religieux dudit hostel
<lb/> leur plaisir et voulenté de son corps, et que ledit Poulain
<lb/> l'ot laissiée seule en une chambre par l'espace de <num>IJ</num> à <num>IIJ</num>
<lb/> heures sanz ce qu'il retournast devers elle ne li apportast
<lb/> que manger ne que boire, veant que en la chambre là où
<lb/> elle estoit avoit un pot de cuivre, et de l'eschinée de
<lb/> lart, print d'icelle eschinée une piece, la mist dedens ledit
<lb/> pot de cuivre, et, ce fait, print et emporta avec soy lesdiz
<lb/> pot et eschinée en son hostel, sanz le sceu ou congié
<lb/> dudit Poulain, et ycellui pot vendi en la rue Saint-Martin
<lb/> la somme de <num>IX</num> sols parisis ou environ.
<lb/> Item congneut, au temps que elle fu en la chambre de
<lb/> Blanquart dessus nommé, avoir trouvé enmi ladicte chambre
<lb/> une petite chainete d'argent et ycelle avoir prise et
<lb/> emportée et vendue à son prouffit la somme de <num>XVJ</num> <abbr>d.</abbr>
<lb/> <abbr>par.</abbr> .
<lb/> Item congneut que, par plusieurs foiz et diverses journées,
<lb/> elle par un pertuis estant au dessus de son lit ayant
<pb n="434"/>
<lb/> regart en la chambre de Thomas Chevalier dessus nommé,
<lb/> a fait passer et descendre en la chambre dudit Chevalier
<lb/> ledit Richart, son varlet, lequel de son commandement li
<lb/> venoit ouvrir l'uys d'icelle chambre en laquelle elle a
<lb/> prins à diverses heures et journées et l'une après l'autre
<lb/> les biens qui ensuient, c'est assavoir à une foiz coppé
<lb/> trois quartiers de drap pers que elle eschanga à autre
<lb/> drap ès hales pour avoir le chaperon de brunette que elle
<lb/> a affublé.
<lb/> Item un bacin à barbier par elle vendu <num>VIIJ</num> blans, un
<lb/> pot de cuivre vendu <num>VJ</num> blans, un plat d'estain par elle
<lb/> eschangié à une pinte d'estain quarrée, une broche de fer
<lb/> vendue <num>VJ</num> blans. Et, avec ce, que quant la femme dudit
<lb/> Chevalier li bailla pour escurer une grant paile d'arain,
<lb/> elle mist ycelle et bailla en gaige pour <num>IX</num> sols à Jehan de
<lb/> Hollande cousturier dessus nommé, et tous yceulz biens
<lb/> avoir prins en la chambre dudit Chevalier puis la Saint
<lb/> Jehan derrenierement passée.
<lb/> Item congneut avoir mal prins, puis <num>XV</num> jours ença, en
<lb/> une taverne au fossé Saint-Germain à Paris où elle buvoit,
<lb/> un mantel court sangle à usage d'omme, de drap pers,
<lb/> avec un chandelier de cuivre, et lequel mantel elle vendi
<lb/> <num>VJ</num> <abbr>s.</abbr> à un frepier demourant en Trousse-Vache et ledit
<lb/> chandelier vendu <num>XVJ</num> <abbr>d.</abbr> à cellui frepier auquel elle a
<lb/> vendu le hennap de madre dessus dit.
<lb/> Item avoir prins, environ la Saint Remi, en l'ostel d'un
<lb/> prestre demourant en la rue de Bievre, avec lequel avoit
<lb/> esté par deux jours, au partement que elle fist dudit
<lb/> hostel, un chandelier de cuivre vendu ès hales <num>XVJ</num> <abbr>d.</abbr>,
<lb/> ne scet à qui.
<lb/> Item congneut avoir prins, puis un mois ença, en la
<lb/> chambre du nepveu maistre Hugues Le Grant, et avec lequel
<lb/> nepveu elle avoit jeu, deux envelopes de toile
<lb/> par elle vendues, n'est recorde quelle somme d'argent ne
<lb/> à quele personne. Et, avec ce, un mois a, elle estant ès
<pb n="435"/>
<lb/> hales et Champeaux de Paris avoir mal prins six coiffes
<lb/> de toile par elle vendues chascune <num>VIIJ</num> <abbr>d.</abbr> <abbr>par.</abbr>, et, environ
<lb/> ycelui temps, avoir prins esdiz Champeaux une
<lb/> bourse de velueau blanc par elle depuis ce donnée à un
<lb/> escolier dont elle ne scet le nom, avec lequel elle avoit
<lb/> couchié, et aussi avoir mal prins esdites hales, environ
<lb/> ycellui temps, une petite touaille par elle vendue <num>XVJ</num> <abbr>d.</abbr>,
<lb/> et laquele elle print soubz umbre de ce que elle barguignoit
<lb/> des draps à lit pour acheter.
<lb/> Item congneut oultre que elle et Perrin Guiot, son
<lb/> ami, estans en la ville de Martainville-lez-Rouen, en leur
<lb/> compaignie ledit Richart, son varlet, environ la Saint
<lb/> Remi derrenierement passée ot un an, et buvans en une
<lb/> taverne ensemble, au partir qu'ilz firent d'icelle taverne,
<lb/> sondit ami et elle d'un commun assentement prindrent
<lb/> un hennap de madre, l'emporterent et ycellui vendirent
<lb/> en ladite ville de Rouen <num>VIIJ</num> blans, lesquelz sondit ami ot
<lb/> à son proufit.
<lb/> Dit avec ce que en ycelui temps que elle coucha avec
<lb/> un carme de ladite ville de Rouen, au partir qu'elle fist
<lb/> de sadite chambre, elle mal print une grant nape de table,
<lb/> laquele elle vendi en ladite ville de Rouen <num>VJ</num> sols
<lb/> <abbr>par.</abbr>; et, oultre ce, en ycellui temps avoir prins ès hales
<lb/> de Rouen une paire de solers pour son usage. Et dit
<lb/> par son serement que ce sont toutes les larrecins que elle
<lb/> fist oncques, et que icelles elle a faittes pour le gouvernement
<lb/> de sondit ami qui ne la laissoit vivre ne durer et la
<lb/> batoit toutes et quantes fois qu'il venoit devers elle et
<lb/> ne lui bailloit point d'argent, et que quant elle lui bailloit
<lb/> de l'argent, il lui faisoit très bonne chiere; et atant
<lb/> ladite Marion fu fait remettre en la prison de laquele elle
<lb/> avoit esté attainte.
<lb/> LE MERCREDI ensuïant, <num>Xe</num> jour dudit mois de janvier,
<lb/> en jugement sur les quarreaux dudit Chastellet, par devant
<pb n="436"/>
<lb/> maistre Jehan Truquan, lieutenant dudit <abbr>mons.</abbr> le
<lb/> prevost, presens maistres Dreue d'Ars, auditeur, Jehan
<lb/> de Tuillieres, Ernoul de Villiers, Gieffroy Le Goybe et
<lb/> Jehan Fouquere, examinateurs, fu faitte venir et attainte
<lb/> des prisons dudit Chastellet Marion de La Court, prisonniere
<lb/> dessus nommée. Laquele et par serement fait aus
<lb/> sains Euvangiles de Dieu, sanz aucune force ou contrainte
<lb/> continua et persevera ès confessions cy-dessus escriptes
<lb/> par elle autrefoiz faittes et lesqueles li furent leues mot
<lb/> après autre, et ycelles congneut avoir faittes en et par la
<lb/> maniere que elles sont escriptes; et atant, sanz autrement
<lb/> contre elle proceder, ladite prisonniere fu faitte remettre
<lb/> en la prison de laquele elle avoit esté attainte.
<lb/> EN L'AN dessus dit, le samedi ensuïant, <num>XXe</num> jour de
<lb/> janvier, <abbr>mons.</abbr> le prevost estant en jugement sur les quarreaux
<lb/> du Chastellet et en la presence de honorables hommes
<lb/> et saiges maistres Jehan Truquan, lieutenant dudit
<lb/> <abbr>mons.</abbr> le prevost; Guillaume Drouart, lieutenant semblablement;
<lb/> Andrieu Le Preux, procureur du roy nostre sire
<lb/> oudit Chastellet; Michiel Marchant, Denis de Bausmes,
<lb/> advocas illec; Jehan de Tuillieres, Girart de La Haye,
<lb/> Ernoul de Villers, Robert de Tuillieres, Nicolas Chaon,
<lb/> Hutin de Ruit et Jehan Fouquere, examinateurs, <abbr>etc.</abbr> fu
<lb/> veu et leu mot apres <supplied resp="#editor">autre</supplied> ce present procès et par
<lb/> l'advis et oppinion d'iceulz, consideré le vil estat, vie
<lb/> dissolue et gouvernement d'icelle Marion, prisonniere, la
<lb/> multiplicacion et reiteracions des larrecins par elle fais et
<lb/> commis à plusieurs et diverses fois de fait et aguet appensé,
<lb/> le grant nombre et valeur d'icelles, la traïson par
<lb/> elle faitte et commise en desrobant les personnes en
<lb/> quelle compaignie elle avoit esté en leurs hostels et domiciles,
<lb/> deliberé fu que l'en ne le povoit espargnier que
<lb/> comme larrenesse elle ne feust executée, c'est assavoir:
<lb/> enfouye toute vive, et que elle l'avoit bien gaignié et
<pb n="437"/>
<lb/> deservi. Ouyes lesqueles oppinions et veu ce present procès,
<lb/> ledit <abbr>mons.</abbr> le prevost condempna à ce ladite Marion
<lb/> et en son absence.
<lb/> OUQUEL samedi, <num>XXe</num> jour de janvier, l'an dessus dit mil
<lb/> <num>CCCIIIJxx</num> et onze, fu ycelle Marion de La Court, prisonniere
<lb/> dessus nommée, menée à son derrenier tourment à
<lb/> la justice du roy nostre sire à Paris, et illec, en la presence
<lb/> de Aleaume Cachemarée, clerc criminel dudit
<lb/> <abbr>mons.</abbr> le prevost commis à faire executer, enteriner et
<lb/> acomplir ledit jugement et de François Dargies, Jehan
<lb/> Le Forestier, Guillemin Le Fevre, sergens à cheval, Jehan
<lb/> Raimbot, Hennequin Merquenroye, Regnaut de La
<lb/> Porte, Besançon Climent et autres assistens tant sergens à
<lb/> cheval comme à verge du roy nostre sire ou Chastellet
<lb/> de Paris, elle estant auprès de la fosse ordennée à le enterrer
<lb/> et sur le point que l'en lui vouloit mettre, congneut
<lb/> et afferma par serement les confessions cy-dessus
<lb/> escriptes par lui autrefoiz faites estre vrayes et en ycelles
<lb/> continua et persevera. Et, oultre ce, et en augmentant
<lb/> ycelles confessions et pour verité et afin de descharger
<lb/> son ame et que plus seurement et en grant conscience et
<lb/> repentence de ses pechiez, crimes et larrecins par li faiz
<lb/> elle puist et ait cause de recevoir la mort en plus grant
<lb/> contriccion, congneut et confessa avoir fait les larrecins
<lb/> cy-après declarriées à plusieurs et diverses foiz et ycelles
<lb/> fait faire en sa presence à son sceu et commandement par
<lb/> Richart son filz ou nourry dessus nommé et puis <num>IIJ</num> ans ença
<lb/> en la fourme et maniere qui s'ensuit, c'est assavoir: ès
<lb/> hales de Paris unes manches de drap marbré, par elle
<lb/> vendues <num>IIJ</num> <abbr>s.</abbr> .
<lb/> Item, en l'ostel maistre Marcal Saumur près de Sainte-Croix
<lb/> en la Cité, au temps que elle coucha une nuyt en
<lb/> son hostel et en sa compaignie, une petite sainture d'argent
<lb/> vendue, ne scet à quele personne, <num>XIJ</num> <abbr>s.</abbr> .
<pb n="438"/>
<lb/> Item, en l'ostel d'un potier d'estain demourant assez
<lb/> près de l'ostel maistre Jehan Truquan, en barguignant
<lb/> des escuelles, avoir prins une pinte quarrée, environ <num>VJ</num>
<lb/> sepmaines avant son emprisonnement, laquele est en
<lb/> l'ostel ou louage de Thomas Chevalier dessus nommé.
<lb/> Item, environ un mois avant son emprisonnement,
<lb/> avoir prins en l'ostel d'une lavendiere nommée Maline une
<lb/> chemise à usage de femme que elle a usée, avec <num>IIIJ</num> escuelles
<lb/> d'estain vendues <num>IIIJ</num> <abbr>s.</abbr> .
<lb/> Item, en l'ostel dudit Thomas, avoir prins de la laine
<lb/> filée vendue <num>X</num> <abbr>d.</abbr> .
<lb/> Item, en l'ostel de la Lanterne près de la porte Saint-Honoré,
<lb/> avoir prins deux queuvrechiez et deux touailles
<lb/> vendues à l'enseigne de la Cloche près de ladite porte
<lb/> Saint-Honoré <num>IIIJ</num> <abbr>s.</abbr> .
<lb/> Item, en l'ostel de maistre Jehan Filleul, maçon, avoir
<lb/> prins un coulteau à viroles d'argent et un chandelier
<lb/> de cuivre vendus à un frepier nommé Quatre-en-Vault
<lb/> demourant devant Saint-Merry <num>IIIJ</num> <abbr>s.</abbr> .
<lb/> Item, en l'ostel d'icellui Thomas Chevalier, uns pignes
<lb/> de fer à pigner laine vendus audit Quatre-en-Vault <num>IIIJ</num> <abbr>s.</abbr> .
<lb/> Item à Rouen pour son user une paire de solers ès hales
<lb/> dudit lieu et à une autre foiz ès hales de Paris pour son
<lb/> user deux paires de solers.
<lb/> Item, ès Champeaux de Paris, deux treseaux de soye
<lb/> vert venduz <num>XIIJ</num> blans.
<lb/> Item, en la mercerie du Palais, avoir prins deux doitiers
<lb/> esquelz avoit en chascun dix anneaux d'argent
<lb/> dorez par elle venduz chascun l'un par l'autre et à plusieurs
<lb/> personnes <num>XVJ</num> <abbr>d.</abbr> <abbr>par.</abbr> .
<lb/> Item en un certain jour que un nommé maistre Hugues
<pb n="439"/>
<lb/> de Colombe demourant derriere Saint-Andrieu-des-Ars
<lb/> ot eu afaire et compaignie charnele à lui en un sien jardin
<lb/> et qu'il ot mis à terre un signet d'or estant en son
<lb/> doy et qu'il se fu trait en arriere, elle print ycellui signet,
<lb/> lequel elle vendi à un nommé Perrin Morel, changeur, la
<lb/> somme de <num>XXIJ</num> <abbr>s.</abbr> <abbr>par.</abbr> .
<lb/> Item, ainsi comme un compaignon ot compaignie charnele
<lb/> à elle en l'ostel de l'Angle devant Saint-Germain-l'Aucerrois,
<lb/> avoir prins deux frans en or estans en sa
<lb/> tasse.
<lb/> Item samblablement avoir prins en la tasse d'un nommé
<lb/> Jehan de Lannoy qui estoit avec elle et en sa compaignie,
<lb/> un signet d'argent par elle vendu <num>IIIJ</num> <abbr>s.</abbr> <abbr>par.</abbr> à un change
<lb/> estant à Saint-Lorens.
<lb/> Item avoir prins au coing de la rue aus Oës en l'ostel
<lb/> d'un espicier un chandelier de cuivre par elle vendu
<lb/> <num>XIJ</num> <abbr>d.</abbr> .
<lb/> Item avoir prins en l'ostel d'un nommé Jehan de Latour
<lb/> demourant à l'Ours et au Lyon en la rue Michiel-le-Conte
<lb/> un hennap de madre par elle vendu <num>IIIJ</num> <abbr>s.</abbr> .
<lb/> Item en l'ostel d'un de nosseigneurs de parlement demourant
<lb/> au dessus et près de l'ostel dudit <abbr>mons.</abbr> le prevost,
<lb/> avoir prins un chaperon doublé de drap pers appartenant
<lb/> à un sien clerc nommé Jehannin, par elle vendu
<lb/> <num>IIIJ</num> <abbr>s.</abbr> .
<lb/> Item, aus Carmes à Rouen, au partir que elle fist de la
<lb/> chambre d'un carme avec lequel elle avoit couchié, deux
<lb/> draps de lit par elle vendus en ladite ville de Rouen
<lb/> <num>VJ</num> <abbr>s.</abbr> <abbr>par.</abbr> .
<lb/> Item avoir prins et fait prendre à plusieurs et diverses
<lb/> foiz et journées par ledit Richart, tant de jour comme
<pb n="440"/>
<lb/> de nuit, et fait prendre plusieurs poules, poussins, oisons,
<lb/> canars, poisson de mer et teles menues choses à la porte
<lb/> de Paris et ès hales, sans en païer denier ne maille.
<lb/> Item semblablement avoir pris en l'ostel de la Statue
<lb/> devant la maison <abbr>mons.</abbr> le conte d'Eu, une pinte d'estain
<lb/> par elle mis en gaiges en l'ostel d'un chaussetier nommé
<lb/> Mesnil demourant à Petit-Pont en lieu d'unes chausses
<lb/> vermeilles par elle achetées illec pour son ami, et que
<lb/> durant ce que elle marchandoit ycelles chausses, ledit
<lb/> Richart print une paire de chausses de drap noir à usage
<lb/> de femme, lesqueles elle a appliquié à son proufit.
<lb/> Item que nagueres et avant son emprisonnement, ainsi
<lb/> comme elle se chaussoit en l'ostel d'un nommé Perrin
<lb/> Tueret, ledit Richart, à son sceu et en sa presence, print
<lb/> uns solers lesquelz ledit Richart a de present chaussiez.
<lb/> Item avoir prins à une lingiere sur Grant-Pont <num>IIJ</num> brayes
<lb/> de lin par elle vendues <num>IIIJ</num> <abbr>s.</abbr> .
<lb/> Item que, nagueres, elle estant en l'ostel d'une femme
<lb/> demourant devant Saint-Estienne-des-Grez et ouquel lieu
<lb/> elle attendoit un compaignon qui illec l'avoit mis en attendant
<lb/> qu'il la venist querre pour couchier avec elle,
<lb/> comme promis l'avoit, fu prins par ledit Richart, à son
<lb/> sceu et de son consentement, deux queuvrechiex par elle
<lb/> venduz <num>V</num> <abbr>s.</abbr> .
<lb/> Item, sur Grant-Pont, en barguignant une sainture d'argent
<lb/> que elle vouloit ou faignoit acheter, print illec <num>XIJ</num>
<lb/> boutons d'argent que elle a venduz <num>IIIJ</num> <abbr>s.</abbr> à un mercier
<lb/> demourant au Palaiz dont elle ne scet le nom.
<lb/> Item, en la ville de Rouen, que un compaignon de ville
<lb/> vint soy esbattre avec elle en la rue Pendant où elle estoit
<lb/> lors demourant et par l'ennortement d'une fille de
<lb/> vie nommée Perrete, elle qui parle print en la tasse d'icellui
<lb/> compaignon, ainsi comme il estoit sur elle, <num>J</num> franc
<lb/> en or et <num>VJ</num> sols en menue monnoie, lequel argent elles
<lb/> despendirent ensemble.
<pb n="441"/>
<lb/> Item semblablement avoir prins en la chambre dudit
<lb/> Thomas Chevalier deux draps de lit qui sont en sa chambre
<lb/> dont l'un est meilleur que l'autre.
<lb/> Item, avec ce, avoir prins en la tasse d'un marchant de
<lb/> pourceaulz qui ot compaignie charnele à elle, durant le
<lb/> temps qu'il estoit sur elle, une grant piece d'or dont elle
<lb/> ot sur le pont de Paris et aus changes <num>IJ</num> frans.
<lb/> Item avoir prins en l'ostel d'un chauderonnier demourant
<lb/> en la rue Saint-Martin, en achetant ou feignant acheter
<lb/> une paile d'arain, une petite paile menue vendue en
<lb/> ycelle rue <num>XIIJ</num> blans, ne scet à qui.
<lb/> Et atant fina ses derreniers jours, et fu ledit jugement
<lb/> contre elle donné executé.
<lb/> Et n'avoit aucuns biens soubz le roy.
<lb/> <abbr>AL.</abbr> CACHEMARéE.
</p>
</div>
<div>
<head>PIERRE DE VAILLEDOLY.</head>
<p>
<lb/> INFORMACION faitte par messire Philibert de Digoine,
<lb/> chevalier, maistre d'ostel de <abbr>mons.</abbr> le duc de Bourbonnois,
<lb/> Baudequin Meschin, escuïer d'escuierie de
<pb n="442"/>
<lb/> mondit seigneur, Jehan Babute, maistre de la chambre
<lb/> aus deniers de mondit seigneur, et Quentin Buffaut, clerc
<lb/> des offices de l'ostel mondit seigneur, le lundi <num>IIIJe</num> jour
<lb/> du mois de mars, l'an mil <num>CCCIIIJxx</num> et <num>XJ</num>, sur ce que l'en
<lb/> dit que, quant mondit seigneur fu derrenierement en
<lb/> Bourbonnois ou mois d'octobre ou de novembre
<lb/> derrenierement passé, le feu se prist au Chapel-Rouge à
<lb/> Moulins en une chambre où Julian Le Lievre Sardain
<lb/> estoit logiez, en laquele chambre vindrent Pierre de
<lb/> Vailledoli et plusieurs autres pour secourir le feu, et
<lb/> y avoit une tasse d'argent pesant environ demi marc, laquele
<lb/> tasse fu lors prise et emblée par ledit Pierre de
<lb/> Vailledoli et convint que ledit Julian rendist la valeur de
<lb/> ladite tasse à l'oste et depuis ledit Julian vint à Montliçon
<lb/> en la chambre dudit Pierre de Vailledoli et
<lb/> trouva ladite tasse en ladite chambre, present l'amie dudit
<lb/> Pierre et la print ledit Julian comme sienne.
<lb/> Item que, ou mois de novembre derrenier, <abbr>mons.</abbr> estoit
<lb/> à Molins, et aussi y estoit ledit Pierre de Vailledoli, et fu
<lb/> perdue une escuele d'argent de la garnison du chastel de
<lb/> Molins; et quant <abbr>mons.</abbr> fu pris pour aler à Tours, ledit
<pb n="443"/>
<lb/> Pierre de Vailledoli s'en retourna à Montliçon et le jour
<lb/> qu'il y arriva se parti de ladite ville sur le vespre et
<lb/> coucha dehors toute la nuit et dedens deux ou <num>IIJ</num> jours
<lb/> après, il vendi environ deux mars d'argent fondu en masse
<lb/> à un drapier de Montliçon; et suppose l'en que ce fu
<lb/> ladite escuelle d'argent qui avoit esté perdue à Molins, et
<lb/> qu'il l'avoit fondue ou fait fondre la nuit qu'il avoit jeu
<lb/> hors de la ville de Montliçon, et qu'il a faiz plusieurs autres
<lb/> menuz larcins à ses compaignons et à autres.
<lb/> GERARDIN Ferin, varlet d'un des grans chevaulz de
<lb/> <abbr>mons.</abbr>, premier tesmoing, en l'aage de <num>XXIJ</num> ans ou environ,
<lb/> juré et diligemment examiné sur les faiz dessus diz, dit et
<lb/> depose par son serement qu'il n'en scet riens fors que par
<lb/> oïr dire. Requis qu'il en a oy dire, dit qu'il a oy dire
<lb/> que une nuit que lui et ledit Pierre de Vailledoli estoient
<lb/> à Molins, le feu se print en la chambre où ledit Sardain
<lb/> estoit logiez à Molins et que en ladite chambre fu perdue
<lb/> une tasse d'argent, et adoncques il qui parle et ledit Pierre
<lb/> de Vailledoli estoient logiez hors de ladite ville de Molins
<lb/> en l'ostel du Ruyau et celle nuit ledit Pierre coucha
<lb/> dedens la ville, et l'endemain après ce que ledit Pierre
<lb/> de Vailledoli fu retournez oudit hostel, ledit Sardain vint
<lb/> vers ledit Pierre et avec lui deux autres hommes qu'il ne
<lb/> congnoist; et demanda audit Pierre se il avoit point veue
<lb/> ne prise ladite tasse et ledit Pierre jura qu'il ne l'avoit
<lb/> point veue ne prise, et à ces paroles estoit present celui
<lb/> qui parle et depuis le tesmoing qui parle a oy dire à Stassequin
<pb n="444"/>
<lb/> qui fu page de <abbr>mons.</abbr> que entre lui et ledit Sardain
<lb/> et maistre Jehan Larbalestier vindrent après ladite
<lb/> perte à Montliçon et disnerent avecques l'amie dudit
<lb/> Pierre de Vailledoli; et audit disner ledit Sardain trouva
<lb/> ladite tasse qui avoit esté emblée à Molins, laquele tasse
<lb/> ledit Sardain print, et dist qu'il l'avoit païée la valeur
<lb/> qu'elle valoit et que ledit Pierre estoit lierres et traitres,
<lb/> et que se il feust en la ville il le combatroit.
<lb/> Item, quant au fait de l'argent en masse qu'il vendit,
<lb/> depose le tesmoing qui parle que Pierre Le Tondeur, de
<lb/> Montliçon, a dit à lui qui parle que deux marchans de
<lb/> Normandie estoient venuz à Montliçon et avoient dit
<lb/> audit Pierre Le Tondeur que ledit de Vailledoli leur
<lb/> avoit voulu vendre environ deux mars d'argent fondu
<lb/> en masse, et le faisoit <num>XIIJ</num> frans et n'en vouloient donner
<lb/> que <num>XIJ</num> frans. Si demanderent lesdiz marchans audit
<lb/> Tondeur se ledit Pierre de Vailledoli estoit si riches
<lb/> qu'il eust argent fondu, et finablement lesdiz marchans de
<lb/> Normandie ne l'acheterent point, mais depuis, ledit
<lb/> Pierre de Vailledoli vendi ledit argent à un homme de
<lb/> Montliçon, si comme disoit ledit Tondeur, et plus n'en
<lb/> scet, si comme il dit, diligemment requis.
<lb/> HENNEQUIN Cloquetin, varlet d'un des granz chevaulz
<lb/> de <abbr>mons.</abbr>, <num>IJ</num> tesmoing, en l'aage de <num>XX</num> ans ou environ,
<lb/> juré et diligemment examiné sur les faiz dessus
<lb/> diz dit et depose par son serement en tout et partout sur
<lb/> le fait de la tasse perdue à Molins et sur le fait de la
<lb/> masse d'argent vendue à Montliçon en tout et partout
<lb/> comme Gerardin Ferin premier tesmoing, et plus n'en
<lb/> scet diligemment enquis.
<lb/> HENNEQUIN de Coulongne, varlet d'un des grans chevaulz
<pb n="445"/>
<lb/> de <abbr>mons.</abbr>, <num>IIJe</num> tesmoing, en l'aage de <num>XXIJ</num> ans ou environ,
<lb/> juré et diligemment examiné sur les faiz dessus diz,
<lb/> dit et depose par son serement en tout et par tout sur
<lb/> ledit fait de la tasse perdue à Molins; et dit oultre que
<lb/> l'ostesse de Molins, en sa presence et en la presence du
<lb/> Sardain, maistre Jehan Larbalestier, Hennequin de Luxembourt
<lb/> et autres, apporta une tasse pareille de celle qui
<lb/> avoit esté perdue, et depuis il qui parle dit que le Sardain
<lb/> ala à Montliçon et trouva ladite tasse à la table de l'amie
<lb/> dudit Pierre de Vailledoli; et quant à la masse d'argent, il
<lb/> n'en scet riens il qui parle fors que par oïr dire, mais dit
<lb/> que quant il revint du Puy où il estoit alez en pelerinage,
<lb/> ses compaignons lui dirent que ledit Pierre de Vailledoli
<lb/> avoit une masse d'argent pesant environ deux mars et ne les
<lb/> vouloit donner pour moins de <num>XIIJ</num> frans. Et dit il qui
<lb/> parle que quant les granz chevaulz de monseigneur se
<lb/> partirent de Paris derrenierement pour aller en Bourbonnois,
<lb/> Gerardin varlet des grans chevaulz de <abbr>mons.</abbr> perdi
<lb/> ses besaces où ses draps linges et queuvrechiex estoient
<lb/> et autres choses et les demanda à tous ses compaignons,
<lb/> lesquelz desployerent toutes leurs besongnes fors ledit
<lb/> Pierre de Vailledoli qui s'en ala en une chambre haulte,
<lb/> en disant qu'il apporteroit toutes ses besongnes, mais ledit
<lb/> Pierre de Vailledoli mist en son sain les draps linges
<lb/> et queuvrechiex dudit Gerardin, si comme lui dist ledit
<lb/> Gerardin, et plus n'en scet diligemment examiné et
<lb/> requis.
<lb/> HENNEQUIN Malandrin, varlet d'un des grans chevaulz
<lb/> de <abbr>mons.</abbr>, <num>IIIJe</num> tesmoing, en l'aage de <num>XL</num> ans ou environ,
<lb/> juré et diligemment examiné sur les faiz dessus diz, dit et
<lb/> depose par son serement en tout et par tout sur le fait de
<lb/> la tasse perdue à Molins comme Gerardin Serin premier
<lb/> tesmoing.
<pb n="446"/>
<lb/> Item depose, quant à la masse d'argent vendue à Montliçon,
<lb/> riens n'en scet fors qu'il a bien oy dire audit Gerardin
<lb/> que ledit Gerardin avoit oy dire que ledit Pierre de
<lb/> Vailledoli avoit une masse d'argent fondue à vendre.
<lb/> Item dit il qui parle que, quant les grans chevaulz de
<lb/> <abbr>mons.</abbr> se partirent derrenierement de Paris pour aler en
<lb/> Bourbonnois, Gerardin varlet des grans chevaulz de
<lb/> <abbr>mons.</abbr> perdi en ses besaces uns draps linges et un queuvrechié,
<lb/> et quant ledit Gerardin fu à Forges, il les demanda
<lb/> à ses compaignons et chascun monstra toutes ses
<lb/> besongnes, fors tant que ledit Pierre de Vailledoli s'en
<lb/> ala en une chambre haulte et mist ses besongnes sur une
<lb/> table et le linge et queuvrechié dudit Gerardin il mist au
<lb/> chevez du lit, et pour ce que tous les compaignons le
<lb/> suivoient de près, print ledit linge et queuvrechié qui
<lb/> estoit au chevez du lit et le mist en son sain; et dist il
<lb/> qui parle que ledit Gerardin les osta du sain dudit Pierre
<lb/> de Vailledoli, et plus n'en scet diligemment examiné et
<lb/> requis.
<lb/> L'AN DE GRACE mil <num>CCCIIIJxx</num> et onze, le samedi <num>IXe</num>
<lb/> jour de mars, en la presence de <abbr>mons.</abbr> le prevost et de
<lb/> maistres Jehan Truquan, son lieutenant, Dreux d'Ars,
<lb/> auditeur, Girart de La Haye et Ernoul de Villers, examinateurs,
<lb/> <abbr>etc.</abbr>, fu fait venir et attaint en jugement sur
<lb/> les quarreaux du Chastellet de Paris Pierre de Vaidoly
<lb/> prisonnier detenu oudit Chastellet du commandement
<lb/> des maistres d'ostel <abbr>mons.</abbr> le duc de Bourbon pour souspeçon
<lb/> d'avoir jà pieçà mal prins et emblé en la ville de
<lb/> Molins en l'ostel du Chapeau-Rouge assiz en ladite ville
<lb/> et en la chambre où estoit lors logié un nommé Julian Le
<lb/> Lierre Sardain une tasse d'argent et aussi pour souspeçon
<lb/> que ou mois de novembre derrenierement passé que ledit
<lb/> prisonnier estoit ou chastel dudit Molins, ouquel fust lors
<lb/> perdue et adirée une escuelle d'argent appartenant audit
<pb n="447"/>
<lb/> <abbr>mons.</abbr> de Bourbon, que par lui elle n'ait esté mal prise et
<lb/> emblée. Lequel prisonnier examiné par ledit <abbr>mons.</abbr> le
<lb/> prevost à la priere et requeste d'iceulz maistre d'ostel,
<lb/> après ce qu'il ot juré aus sains Euvangiles de Dieu dire
<lb/> verité des choses dessus dites et autres qui lui seroient demandées,
<lb/> dist et afferma par serement qu'il est nez du païs
<lb/> d'Espaigne et que puis <num>VJ</num> ans ença il a continuelment servi,
<lb/> comme varlet et garde des chevaulz dudit <abbr>mons.</abbr> de
<lb/> Bourbon, ycellui <abbr>mons.</abbr> de Bourbon, tant ou païs de Barbarie
<lb/> comme ailleurs. Et dit qu'il est verité que environ
<lb/> le mois de septembre ou octembre derrenierement passé,
<lb/> il pour lors estant en la ville de Molins et ainsi comme
<lb/> l'en ot crié au feu en l'ostel dudit Chapeau-Rouge, ala
<lb/> au lieu et tant qu'il entra en la chambre dudit Julian, en
<lb/> laquele il vit un hennap d'argent; et pour ce qu'il esperoit
<lb/> et cuidoit que ladite tasse feust audit Julian et que de
<lb/> lui il ne povoit estre païez de <num>IJ</num> frans qu'il lui devoit
<lb/> d'argent presté, print ycelle tasse et l'emporta avec soy
<lb/> en la ville de Montliçon et illec le garda en la chambre
<lb/> d'une sienne amie par <num>XV</num> jours ou environ, et jusques à
<lb/> ce que, à un jour dont il n'est recort, icellui Julian vint
<lb/> en sadite chambre en laquele il trouva ladite tasse et
<lb/> ycelle, comme sa chose qu'il disoit lui appartenir, print
<lb/> de fait et par sa force contre son gré et volunté l'emporta
<lb/> sanz lui païer yceulz <num>IJ</num> frans. Et dit que depuis ce qu'il ot
<lb/> prinse ladite tasse par la maniere que dit est, il par plusieurs
<lb/> foiz dist audit Julian comment il l'avoit prinse et
<lb/> que s'il lui vouloit païer les deux frans qu'il lui devoit,
<lb/> que ladite tasse il lui renderoit et autrement non. Et quant
<lb/> à l'escuelle d'argent dont il est accusez, dit et par son
<lb/> serement que riens n'en scet et qu'il est verité que environ
<lb/> ce temps dessus dit, il fist fondre à Montliçon par
<lb/> un orfevre une sainture d'argent qu'il avoit avec la garnison
<lb/> de deux dagues d'argent et certains boutons d'argent,
<lb/> tant de boursetes comme de boutonneures de chaperons
<pb n="448"/>
<lb/> à femme, et tout fu fondu en un lingot qui pesoit
<lb/> environ deux mars d'argent et que tout ce il faisoit <num>XIIJ</num>
<lb/> frans; et lequel lingot il vendi lors en ladite ville à un
<lb/> homme qu'il ne congnoist la somme de dix <abbr>fr.</abbr> seulement.
<lb/> Et se rapporte desdites accusacions, et aussi de sa vie,
<lb/> gouvernement et renommée en tout ce que ont dit et
<lb/> deposé, diront et deposeront certains tesmoins à lui nommez,
<lb/> contenuz et escrips en l'informacion faite par les
<lb/> maistres d'ostel dudit <abbr>mons.</abbr> de Bourbon, soit pour lui ou
<lb/> contre lui, et par leurs dites deposicions prendre droit;
<lb/> desquelz tesmoins les noms ensuïent: c'est assavoir, de
<lb/> Hennequin Cloquetin, Hennequin de Couloigne et Hennequin
<lb/> Malandrin et d'un chascun d'eulz.
<lb/> EN L'AN DESSUS DIT, le mardi <num>XIJe</num> jour dudit mois de
<lb/> mars, par devant maistre Jehan Truquan, lieutenant dudit
<lb/> <abbr>mons.</abbr> le prevost, presens maistres Dreux d'Ars, auditeur;
<lb/> Jacques Du Bois, Michiel Marchant, Denis de
<lb/> Bausmes, advocaz en Chastellet; Jehan de Bar, Robert
<lb/> de Pacy, Gieffroy Le Goybe et Jehan Fouquere, examinateurs,
<lb/> <abbr>etc.</abbr>, eulz estans en jugement sur les quarreaux
<lb/> dudit Chastellet, fu veu et leu mot après autre ce present
<lb/> procès avec l'informacion faite par lesdiz maistres
<lb/> d'ostel de <abbr>mons.</abbr> de Bourbon sur l'estat, vie et renommée
<lb/> dudit prisonnier au dessus escripte. Tous lesquelz, veu
<lb/> l'estat dudit prisonnier, ce qu'il est homme estrangier, la
<lb/> confession par lui faite et maniere de la prinse d'icelle
<lb/> tasse d'argent, le lingot par lui fait fondre, ce qu'il est
<lb/> povre varlet garde de chevaulz et n'est pas vray-semblable
<lb/> ne à croire qu'il eust argent à fondre en si grant
<lb/> nombre que de deux mars d'argent, les denegacions sur
<lb/> ce par lui faites avec la variacion, attendu qu'il est vacabond
<lb/> et tient femme en chambre audit Montliçon et veue
<lb/> ladite informacion avec la deposicion des tesmoins èsquelz
<lb/> il s'est rapportez, comme dit est, delibererent et
<pb n="449"/>
<lb/> furent d'oppinion qu'il y avoit assez cause pour proceder
<lb/> contre lui par voye de question afin de savoir par sa
<lb/> bouche la verité desdites accusacions. Oyes lesqueles oppinions
<lb/> et veu ce present procès, ledit lieutenant condempna
<lb/> à ce ledit prisonnier en son absence.
<lb/> EN ENTERINANT lequel jugement, ycellui prisonnier,
<lb/> en la presence desdiz conseilliers, fu fait venir en jugement
<lb/> sur lesdiz quarreaux, auquel par ledit lieutenant fu
<lb/> dit que des accusacions contre lui faittes il dist verité, ou
<lb/> par sa bouche et voye de question l'en le lui feroit dire.
<lb/> Lequel prisonnier, et par serement, continua ès confessions
<lb/> et variacions autrefoiz par lui faittes, et ne voult
<lb/> autre chose confesser qui lui portast prejudice. Et, pour
<lb/> ce, fu fait despouillier tout nu, mis, lié et estendu à
<lb/> question sur le petit et le grant tresteau et lui estant en
<lb/> cest estat et aussi hors d'icelle question, après ce qu'il ot
<lb/> esté chauffez en la maniere acoustumée, congneut et confessa
<lb/> par serement par lui fait de rechief, comme dit est,
<lb/> et non obstans les variacions et denegacions par lui autrefoiz
<lb/> faittes, qu'il est verité que au temps que ledit <abbr>mons.</abbr>
<lb/> de Bourbon fu environ le mois de septembre ou octembre
<lb/> derrenierement passé audit lieu de Molins en un jour
<lb/> dont il n'est record que l'en disnoit en sale, ainsi comme
<lb/> aucuns seigneurs qui là estoient orent jetté aucunes escuelles
<lb/> d'argent, dont ilz avoient esté serviz sur table, à
<lb/> terre parmi la sale, il, par temptacion de l'ennemi, print
<lb/> et recueilly enmi ladite sale une desdites escuelles d'argent,
<lb/> laquele il mist lors en son sain et ycelle porta en la
<lb/> ville de Montliçon, en laquele il fist fondre icelle escuelle
<lb/> pesant <num>IJ</num> mars ou environ à un orfevre qui est son ami,
<lb/> du nom duquel il n'est record et lequel est un joines
<lb/> homs brun, de tel grant comme lui qui parle, et est demourant,
<lb/> auprès des coustelliers d'icelle ville de Montliçon,
<lb/> en un hostel par bas, ouquel il fait son mestier d'orfaverrie,
<pb n="450"/>
<lb/> et lequel compaignon est communement vestu
<lb/> d'une longue hoppelande de drap vermeil.
<lb/> Et dit aussi que ycelle escuelle il print en la ville de
<lb/> Molins au chemin que fist de Paris en alant en Bourbonnois
<lb/> au retour du voyage de Barbarie fait par ledit <abbr>mons.</abbr>
<lb/> de Bourbon, quant il ot esté à Paris veoir le roy, et que
<lb/> pour ycelle escuelle fondre ledit orfevre pour son salaire
<lb/> ot <num>VIIJ</num> <abbr>s.</abbr> <abbr>par.</abbr>, laquele ainsi fondue en lingot pesoit un
<lb/> petit moins de deux mars d'argent; et lequel lingot il qui
<lb/> depose, depuis ce, porta en la ville de Bourges en Berry et
<lb/> illec la vendi à un marchant changeur qu'il ne congnoist
<lb/> la somme de <num>XJ</num> frans qu'il en ot et receut, et yceulz appliqua
<lb/> à son usage et proufit. Et dit que ledit lingot par
<lb/> lui premierement confessé avoit esté fait de sa sainture,
<lb/> garnison de dagues <abbr>etc.</abbr>, est celui mesmes qui fu fait de
<lb/> ladite escuelle d'argent. Et, avec ce, dit que c'est le premier
<lb/> larrecin qu'il feist oncques, et autre chose ne plus
<lb/> ne voult congnoistre qui li portast prejudice. Et, pour
<lb/> ce, fu fait remettre en la prison de laquelle il avoit esté
<lb/> attaint.
<lb/> LE JEUDI ENSUïANT, <num>XIIIJe</num> jour dudit mois de mars, l'an
<lb/> dessus dit, après ce que en jugement sur les carreaux dudit
<lb/> Chastellet en la presence de <abbr>mons.</abbr> le prevost et aussi de
<lb/> maistres Jehan Truquan, lieutenant dudit <abbr>mons.</abbr> le prevost,
<lb/> Dreux d'Ars, auditeur, Girart de La Haye, Ernoul
<lb/> de Villers, Nicolas Bertin et Jehan Fouquere, examinateurs
<lb/> <abbr>etc.</abbr>, le dessus nommé prisonnier Pierre de Vailledoli,
<lb/> sanz aucune force ou contrainte, ot et par serement
<lb/> continué et perseveré ès confessions cy-dessus ou jour
<lb/> d'yer par lui faites qui li furent leues mot à mot, icellui
<lb/> prisonnier, pour ce que autre chose ne voult dire ou confesser,
<pb n="451"/>
<lb/> fu fait remettre en la prison de laquele il avoit
<lb/> esté attaint, sanz autrement proceder contre lui.
<lb/> ET, CE FAIT, le vendredi ensuïant <num>XVe</num> jour dudit mois
<lb/> de mars, l'an dessus dit, veu par <abbr>mons.</abbr> le prevost, appelez
<lb/> avec lui maistres Jehan Truquan, lieutenant dudit
<lb/> <abbr>mons.</abbr> le prevost, Dreux d'Ars, auditeur, Andrieu Le
<lb/> Preux, procureur du roy nostre sire, Ernoul de Villers,
<lb/> Nicolas Bertin, Robert de Pacy, Hutin de Ruit et Jehan
<lb/> Fouquere, examinateurs <abbr>etc.</abbr> les informacions, confessions,
<lb/> variacions et denegacions faites par ledit prisonnier
<lb/> cy-dessus escriptes et lesqueles lui furent leues mot après
<lb/> autre, dit fu et deliberé par yceulx conseilliers que bon
<lb/> estoit que encores une foiz par voye de question feust
<lb/> sceu par la bouche dudit prisonnier s'il avoit faiz aucuns
<lb/> autres larrecins que congneuz a cy-dessus et que s'il ne
<lb/> confessoit autre chose, que les choses dessus dites feussent
<lb/> rapportées et dites à <abbr>mons.</abbr> de Bourbon et aussi s'il congnoissoit
<lb/> plus, que semblablement tout feust dit et rapporté
<lb/> audit <abbr>mons.</abbr> de Bourbon, afin de ordonner ou
<lb/> surplus et en oultre ce que bon lui sembleroit.
<lb/> OUQUEL JOUR mesmes et assez tost après ce que dit
<lb/> est, ycellui prisonnier Pierre de Vailledoli fu amené en
<lb/> jugement sur les carreaux dudit Chastellet en la presence
<lb/> desdiz lieutenant, maistres Dreux d'Ars, Villers, Bertin,
<lb/> Pacy, Ruit et Fouquere, examinateurs dessus nommez. Et,
<lb/> pour ce que autre chose ne voult congnoistre que dit
<lb/> est dessus, icelui prisonnier en ensuïant ledit appointtement
<lb/> oujourd'uy fait, fu fait despoiller tout nu, mis,
<lb/> lié et estendu à la question sur le petit tresteau, et avant
<lb/> ce qu'il eust eu sur lui pou ou neant de eaue jetté, par sa
<lb/> peticion et requeste, fu mis hors de ladite question et
<lb/> mené chauffer en la maniere acoustumée et illec hors de
<lb/> toute question sanz aucune force ou contrainte en continuant
<pb n="452"/>
<lb/> et perseverant ès confessions par lui autrefoiz
<lb/> faites, congneut et confessa par serement et pour verité
<lb/> avoir fais et commis les larrecins qui ensuient, c'est assavoir
<lb/> <num>VIIJ</num> ans a ou environ, ouquel temps il servoit et demouroit
<lb/> avec le viconte de Burnitel et qu'ilz estoient
<lb/> logiez en la ville de Montalvan en Guyenne au deslogier
<lb/> qu'il fist dudit hostel, par temptacion de l'ennemi,
<lb/> mal print des biens de leur hoste où ylz estoient logiez
<lb/> une espée et une taloche qu'il vendi en ycelle ville
<lb/> <num>XIJ</num> <abbr>s.</abbr> <abbr>par.</abbr> .
<lb/> Item au retour par lui fait du voyage de Barbarie en
<lb/> la compaignie et service dudit <abbr>mons.</abbr> de Bourbon et à la
<lb/> descente qu'ilz firent de la ville de Gennes, à l'issue de
<lb/> la galée ou barge où il estoit venuz dudit païs, mal print
<lb/> en ycelle nef ou barge une cotte de fer appartenant à un
<lb/> escuïer qu'il ne congnoist, laquele cotte de fer il vendi
<lb/> en ladite ville de Gennes <num>XL</num> <abbr>s.</abbr> tournois.
<lb/> Item avoir mal prins en l'ostel du duc de Gennes
<pb n="453"/>
<lb/> audit lieu de Gennes et au retour dudit voyage de Barbarie,
<lb/> que ledit <abbr>mons.</abbr> de Bourbon disnoit avec ledit duc
<lb/> de Gennes ainsi comme il estoit alez veoir la court,
<lb/> une escuelle d'argent aus armes dudit <abbr>mons.</abbr> de Bourbon
<lb/> par lui lors vendue en ycelle ville de Gennes à un
<lb/> marchant d'argent la somme de <num>VIIJ</num> escuz d'or.
<lb/> Item et avec ce avoir mal prins en ycelle ville de
<lb/> Gennes à un escuïer du païs d'Angleterre, qui estoit et
<lb/> avoit esté en la compaignie dudit <abbr>mons.</abbr> de Bourbon ou
<lb/> dit païs de Barbarie, unes chausses vermeilles et un chaperon
<lb/> qu'il a appliquées à son usage.
<lb/> Item aussi avoir mal prins des biens dudit <abbr>mons.</abbr> de
<lb/> Bourbon en son hostel où il estoit logiez audit lieu de
<lb/> Gennes, en alant oudit voyage de Barbarie, une des escuelles
<lb/> d'argent dudit seigneur signées à ses armes, et laquele
<lb/> il qui parle dès lors vendi en ycelle ville de Gennes
<lb/> à un marchant orfevre, la somme de <num>VIIJ</num> escuz d'or.
<lb/> Congneut oultre avoir mal prins en ladite barge ou
<lb/> vaissel ouquel il descendi de la mer vers laditte ville de
<lb/> Gennes entre les autres biens par lui prins en ycellui
<lb/> vaissel appartenans audit <abbr>mons.</abbr> de Bourbon, un haubregon
<lb/> appartenant à un des escuïers dudit <abbr>mons.</abbr> de Bourbon
<lb/> par lui vendu en ycelle ville de Gennes, la somme
<lb/> de <num>VIIJ</num> frans à un varlet de chambre dudit <abbr>mons.</abbr> de
<lb/> Bourbon nommé Charlot.
<lb/> Congneut aussi, <num>IX</num> ans a ou environ, avoir mal prins
<pb n="454"/>
<lb/> ou païs d'Espaigne en la ville de Vailledoli dont il est
<lb/> nez, deux aulnes de drap vermeil par lui vendues en
<lb/> ycellui temps en ladite ville la somme de <num>IJ</num> frans.
<lb/> Item que lui estant ou païs de Barbarie, après ce que
<lb/> un sien arbalestre qu'il avoit ot esté cassée d'un cop de
<lb/> lance, il de fait print de l'un de ses compaignons un arbalestre
<lb/> sanz son sceu ou congié, et laquele depuis ce
<lb/> par les maistres d'ostel dudit <abbr>mons.</abbr> de Bourbon lui fu
<lb/> ostée et rendue à cellui à qui elle estoit.
<lb/> Dit avec ce que puis un an a ou environ qu'il en la
<lb/> compaignie de <abbr>mons.</abbr> de Nourry estoit alez en l'ostel
<lb/> Perrin Dussey, escuïer, et ainsi comme l'en estoit assiz à
<lb/> table, mal print de la vaisselle d'argent dont ilz avoient
<lb/> esté serviz à table et en les desservant une cuillier d'argent,
<lb/> laquele il emporta avec soy et ycelle avec certain
<lb/> fraitin d'argent et mordant de sainture et aussi la boutonneure
<lb/> d'un chaperon de son amie demourant en la ville
<lb/> de Montliçon dessus dite, il fist fondre ensemble et ce
<lb/> appliqua à son singulier proufit et dit par son serement
<lb/> sur ce de rechief fait aus sains Euvangiles de Dieu que les
<lb/> confessions et larrecins cy-dessus transcriptes par lui
<lb/> faites et à lui releues sont vrayes et que oncques ne fist
<lb/> aucunes autres larrecins que dit et congneu a cy-devant.
<lb/> LE SAMEDI <num>XVJe</num> jour de mars, l'an dessus dit, après ce
<lb/> que en jugement sur les carreaux dudit Chastellet Pierre
<lb/> de Vailledoli prisonnier dessus nommé sanz aucune force
<lb/> ou contrainte ot continué et perseveré ès confessions par
<lb/> lui autrefoiz faittes cy-dessus escriptes à lui leues mot
<lb/> après autre en la presence de <abbr>mons.</abbr> le prevost et de
<lb/> honorables hommes et sages maistre Jehan Truquan, lieutenant
<pb n="455"/>
<lb/> dudit <abbr>mons.</abbr> le prevost, et aussi de maistres Guillaume
<lb/> Porel, conseillier du roy nostre sire en parlement,
<lb/> Dreux d'Ars, auditeur, Ernoul de Villers et Hutin de
<lb/> Ruit, examinateurs, et que par ledit <abbr>mons.</abbr> le prevost ot
<lb/> aujourd'uy esté dit tesmongnié et rapporté audit maistre
<lb/> Jehan Truquan, lieutenant, presens honorables hommes
<lb/> et sages maistre Guillaume Drouaut, lieutenant dudit
<lb/> <abbr>mons.</abbr> le prevost, et Andrieu Le Preux, procureur du roy
<lb/> nostre sire oudit Chastellet, que des confessions faittes par
<lb/> ledit prisonnier il avoit parlé à <abbr>mons.</abbr> de Bourbon dessus
<lb/> nommé, lequel il avoit dit, prié, commandé et enchargié
<lb/> que dudit prisonnier et autres ses familiers qu'il pourroit
<lb/> trouver et savoir avoir fait et commis cas pour lesquelz
<lb/> ilz deussent prendre et recevoir mort qu'ilz feussent justiciez
<lb/> et que pour lui ne feust aucunement delayé à faire
<lb/> justice. Et, ce fait, veu le procès et confessions faittes
<lb/> par ycellui prisonnier, les multiplicacions, reiteracions
<lb/> et valeur des larrecins faiz par ledit prisonnier à plusieurs
<lb/> et diverses foiz et la traïson par lui commise en
<lb/> desrobant ceulz avec lesquelz il estoit demourant et qui le
<lb/> gouvernoient, delibererent et furent d'oppinion qu'il
<lb/> estoit un très fort et grant larron traitre et que il estoit
<lb/> dignes et avoit deservi pour ses demerites recevoir mort,
<lb/> comme de estre pendu. Oyes lesqueles oppinions et
<lb/> tout consideré, ycellui <abbr>mons.</abbr> le prevost, par l'oppinion
<lb/> de tous yceulz conseilliers, condempna ycellui Pierre de
<lb/> Vailledoli à estre justicié et pendu comme larron. Et
<lb/> lequel jugement fu par ledit maistre Jehan Truquan,
<lb/> lieutenant, dit et pronuncié ou jour dessus dit audit prisonnier
<lb/> et en sa presence.
<lb/> ET, CE FAIT, fu mené à son derrenier tourment; ouquel
<lb/> lieu il persevera ès dittes confessions et ne voult
<pb n="456"/>
<lb/> autre chose congnoistre. Et atant fu ledit jugement
<lb/> executé.
<lb/> Les biens duquel sont assis en la terre du Fort
<lb/> l'Evesque.
<lb/> <abbr>AL.</abbr> CACHEMARéE.
</p>
<pb n="456"/>
</div>
<div>
<head>GIRART DE SANCEURRE.</head>
<p>
<lb/> L'AN MIL <num>CCCIIIIxx</num> ET ONZE, le dimenche <num>XXIIIJe</num> jour
<lb/> de mars, pardevant honorables hommes et sages
<lb/> maistres Jehan Truquan, lieutenant, Andrieu Le Preux,
<lb/> procureur du roy, Milles de Rouvroy, Gieffroy Le
<lb/> Goibe et Hutin de Ruit, fu attaint des prisons dudit
<lb/> Chastellet et amené par devant les dessus diz Gerart de
<lb/> Sanseurre, soy disant né du païs de Lorraine, et interrogué
<lb/> et examiné par serement par ledit lieutenant sur son
<lb/> estat, vie et renommée, lequel ycellui procureur disoit
<lb/> et maintenoit estre homme oyseux, vacabond, sanz estat,
<lb/> service de seigneur et sanz ce que il ait richesse, puissance
<lb/> ne chevance qui venue lui soit par succession, loyal acquisicion,
<lb/> <abbr>etc.</abbr> . Et si maine et fait grant estat et despense,
<lb/> suit les compaignies des gens oyseux, vacabons et mal renommez,
<lb/> et estre aussi cabuseur et trompeur de plusieurs
<lb/> cabuseries et tromperies et que pieça par maniere de cabuserie
<lb/> et tromperie, il s'estoit transportez en l'ostel
<lb/> d'un drapier à Paris, dont de present il n'est record du
<lb/> nom, duquel il avoit acheté un cheval et lui baillié pour
<pb n="457"/>
<lb/> erres <num>XVJ</num> <abbr>s.</abbr> <abbr>par.</abbr> et neantmains avoit enmené icellui cheval
<lb/> et fait d'icellui sa volunté et ne le savoit l'en où trouver,
<lb/> ne ne vouloit païer le residu dudit cheval, mais en
<lb/> avoit fait sa volunté.
<lb/> Disoit aussi ledit procureur du roy que oujourd'uy,
<lb/> contre le gré et volunté des maistres d'ostel de la royne,
<lb/> il avoit oujourd'uy convoïé les littiere et charioz de la
<lb/> royne, de madame de Touraine, et de madamoiselle
<lb/> de Harecourt, se prenoit et tenoit au chariot d'icelle damoiselle
<lb/> de Harecourt faignant qu'il feust son serviteur et
<lb/> lequel prisonnier ne s'estoit voulu departir de tenir à
<lb/> ycellui chariot, pour commandement que lui eussent
<lb/> fait yceulz maistres d'ostel, mais avoit convenu que à
<lb/> force il eust esté osté arriere d'yceulz charioz, et, en ce
<lb/> faisant, avoit crié à haulte voix que pour Dieu il ne
<lb/> feust pas mené prisonnier ou Chastellet, et que s'il y
<lb/> estoit menez, il seroit mort.
<lb/> Lequel prisonnier sur ce juré et examiné par serement,
<lb/> dit et afferme qu'il est povre varlet servant les seigneurs
<lb/> chevaliers et escuïers du royaume, avecques lesquelz il a
<lb/> fuy, frequenté et demouré puis <num>XX</num> ans ença, esté aussi ès
<lb/> voyages de Flandres, d'Alemaigne, de Languedoc et ailleurs
<lb/> là où l'en a esté ès guerres; et dit que de present
<lb/> il n'a aucun service. Et dit que des biens à lui faiz par
<lb/> ses parents et amis et d'un pou de heritage, qu'il avoit
<lb/> oudit païs de Lorraine, par lui venduz et adenerez, il s'est
<lb/> vesqu et aussi des dons à lui faiz par les seigneurs qu'il a
<lb/> serviz. Quant audit cheval par lui acheté, dit qu'il est
<lb/> voir qu'il a païé dudit cheval <num>XVJ</num> <abbr>s.</abbr> et que le residu il
<lb/> avoit volunté et entencion de païer, au plus brief que
<lb/> bonnement porroit, et ycellui avoit mis en garde en l'ostel
<lb/> du bailli de Senliz.
<lb/> Dit aussi que par sa simplesse et non sens il s'est prins
<pb n="458"/>
<lb/> au chariot d'icelle demoiselle de Harecourt, et a fuy et
<lb/> compaigné yceulz littiere et charioz pour veoir l'estat
<lb/> et honneur qui furent faiz à la royne à l'entrée que elle
<lb/> fist cedit jour à Nostre-Dame de Paris, sanz ce qu'il y
<lb/> pensast à aucun mal faire.
<lb/> APRèS LAQUELE response et litiscontestacion ainsi
<lb/> donnée par ledit prisonnier, fu par ledit lieutenant demandé
<lb/> aus dessus nommez leurs oppinions et comment
<lb/> il seroit bon de proceder contre ledit prisonnier; lesquelz
<lb/> dirent que veu l'estat et vesture dudit prisonnier
<lb/> qui estoit et est homme vacabond, ce qu'il se tenoit au
<lb/> chariot des dames de la royne et ne s'en vouloit partir
<lb/> pour chose que l'en lui deist, ce qu'il fu mis hors par
<lb/> force et que messire Guillaume Cassinel, chevalier,
<lb/> maistre d'ostel de la royne, a dit et affermé que ycellui
<lb/> prisonnier n'est point serviteur ne officier de la royne,
<lb/> consideré aussi qu'il mist un sien cheval en l'ostel du bailli
<lb/> de Senliz, où il n'a aucune congnoissance, ne onques puis
<lb/> ne le retourna querre, ce que en le amenant prisonnier
<lb/> il s'est moult efforcié de resqueurre, afin de savoir de la
<lb/> vie et mesfaiz dudit prisonnier, ycellui prisonnier devoit
<lb/> estre mis à question et en furent d'oppinion. Lesqueles
<lb/> oppinions oyes et veu ce que dit est, ycellui prisonnier
<lb/> fu à ce condempné par ledit lieutenant, mesmement que
<lb/> <supplied resp="#editor">pour</supplied> plusieurs autres crimes il a esté long temps prisonnier
<lb/> ou Chastellet à la complainte de plusieurs personnes,
<pb n="459"/>
<lb/> et ce que aujourd'uy et puis nagueres plusieurs murtres
<lb/> et larrecins ont esté faiz de nuit à Paris par gens
<lb/> incongneuz et hommes vacabonds, et que d'iceulz l'en
<lb/> ne scet qui mescroire.
<lb/> CE JOUR de dimenche, en enterinant ledit jugement
<lb/> interlocutoire, par devant ledit lieutenant, en la presence
<lb/> des dessus nommez, fu mandé le prisonnier dessus nommé,
<lb/> lequel pour ce que du cas de son emprisonnement et de
<lb/> ses autres mesfaiz et larrecins il ne voult dire la verité,
<lb/> lui sur ce requis, fu mis à question sur le petit et le
<lb/> grant tresteau, en laquele il congneut et confessa ce qui
<lb/> s'ensuit, c'est assavoir que, long temps avoit il en l'ostel
<lb/> de sa mere print et embla unes heures qui bien valoient
<lb/> deux frans ou environ, lesqueles il donna depuis, ne scet
<lb/> à qui.
<lb/> Item confessa que, à la Saint Pere derrenierement passée,
<lb/> il mal print et embla en l'ostel d'une damoiselle Camuse
<lb/> demourant près de la Sale aus Lombars où yceulz Lombars
<lb/> s'esbatent aus dez, unes heures, unes paternostres
<lb/> et un crucefiz d'or attachées à ycelles qui estoient dedens
<lb/> une bourse; lesqueles il mist en gage, c'est assavoir lesdites
<lb/> heures en l'ostel Jehan de Chastillon, cousturier, demourant
<lb/> en la rue aus Lombars, pour trois frans et demi,
<lb/> les paternostres en un hostel et taverne, ne scet quelle,
<lb/> assis en rue Neufve Saint Merry, à l'enseigne de la
<lb/> Pomme, pour <num>VIJ</num> sols <abbr>par.</abbr> et ledit crucefix au Dieu d'amours
<lb/> à la porte Vaudoir, pour <num>XVJ</num> <abbr>f.</abbr> <abbr>par.</abbr> .
<lb/> Item confessa que, ou voyage que le roy fist derrenierement
<lb/> ou païs de Languedoc, yl mal print et embla
<pb n="460"/>
<lb/> une harpe en une ville près de Tholouse, laquelle ne
<lb/> l'ostel aussi il ne scet nommer.
<lb/> ITEM CONFESSA que, quatre ans avoit ou environ, en
<lb/> l'ostel Jehan de Varisy, son oncle, demourant à Nancy en
<lb/> Lorraine il mal print et embla, en un des coffres de sondit
<lb/> oncle, <num>IIIJxx</num> frans en petiz florins. Lesqueles confessions
<lb/> faittes, ledit Girart requist instanment estre mis
<lb/> hors de la question, et de ses autres mesfaits il diroit plainement
<lb/> la verité. Oye laquele requeste, ledit Girart fu
<lb/> mis hors de la question et mené chauffer en la cuisine en
<lb/> la maniere acoustumée, en laquele cuisine il continua et
<lb/> persevera en la confession cy-devant escripte et ycelle
<lb/> afferma estre vraye, sauf des <num>IIIJxx</num> frans qu'il disoit avoir
<lb/> emblez à son oncle, en jurant et affermant que de ce il n'estoit
<lb/> rien, jà soit ce qu'il le ait dit et confessé. Et, avecques
<lb/> ce, congneut et confessa que en la ville de Besiers il mal
<lb/> print et embla une sainture à boucle, mordant et <num>IIIJ</num> clos
<lb/> d'argent, laquele il trouva en un hostel en la chambre où
<lb/> il estoit logiez et ycelle porta en Avignon, quant le roy
<lb/> y fu, où il la vendi <num>XXIIIJ</num> sols <abbr>par.</abbr> .
<lb/> Item confessa que, vendredi derrenierement passé, il
<lb/> mal print et embla de jour, en l'ostel du Pot-d'Estain, en
<lb/> la rue aus Lombars sur l'eure de disner, deux houppelandes
<lb/> de fustenne, lesqueles il vendi aus juifs <num>XX</num> <abbr>s.</abbr> <abbr>par.</abbr> .
<lb/> Item confessa que, cinq ans a ou environ, au retour du
<lb/> voyage de Guïenne, il mal print et embla au devant de
<lb/> Carcassonne à un bonhomme du païs un cheval de poil
<lb/> grison, du pris de cinq frans ne oncques puis ne lui
<lb/> voult rendre ne restituer.
<pb n="461"/>
<lb/> Item confessa que, deux <supplied resp="#editor">ans</supplied> a ou environ, au retour
<lb/> que le roy fist du voyage de Languedoc, ledit Girart
<lb/> estoit logiez en l'ostel de la Levriere-Blanche près de
<lb/> Saintte-Katherine du Val des Escoliers, ouquel hostel
<lb/> il print et embla à son departement deux draps linges qui
<lb/> estoient ou lit où il avoit jeu et yceulz venduz depuis
<lb/> à un chaussier et cousturier demourant près de maistre
<lb/> Jehan Truquan <num>XIJ</num> <abbr>s.</abbr> <abbr>par.</abbr>, lesquelz draps Henry Amiot a
<lb/> depuis ce congneu avoir euz et receuz dudit Girart.
<lb/> Item ledit Girart confessa que, lui estant en l'aage de
<lb/> dix ans, en la ville de Tou, il mal print et embla en la
<lb/> bourse d'une nommée Jehannete, qui se baignoit avecques
<lb/> une sienne parente, <num>XIJ</num> vielz gros.
<lb/> Item confessa que, trois ans a ou environ, lui estant ou
<lb/> Perche en la compaignie des Genneuois, print et embla
<lb/> en l'estable d'un bon homme, sanz le sceu d'icellui, un
<lb/> cheval, qui bien valoit <num>VIIJ</num> frans ou environ.
<lb/> Item confessa que, une autre foiz, lui estant en un village
<lb/> près de Poitiers, print et embla de jour en une estable
<lb/> un cheval de poil noir du pris de <num>VIJ</num> frans.
<lb/> Item confessa que, deux ans a ou environ, lui estant ou
<lb/> païs de Touraine près Saintte-Katherine de Fierbois,
<lb/> print et embla, de jour, en une estable <num>IJ</num> chevaulz,
<lb/> l'un noir et l'autre gris, lesquelz il vendi depuis à Blois
<lb/> <num>XIJ</num> frans d'or, et autre chose ne voult confesser.
<lb/> LE LUNDI ENSUIANT, <num>XXVe</num> jour dudit mois de mars,
<lb/> pardevant maistre Jehan Truquan, en la presence de
<lb/> maistre Pierre de Vé, conseillier du roy notre sire en
<lb/> parlement, maistre Andrieu Le Preux, procureur du roy
<lb/> nostre sire ou Chastellet de Paris, maistres Miles de Rouvroy,
<lb/> Arnoul de Villers, Hutin de Ruit et Jehan Fouquere,
<pb n="462"/>
<lb/> examinateurs, fu attaint en jugement sur les quarreaux
<lb/> oudit Chastellet le dessus nommé Girart prisonnier,
<lb/> auquel fu recitée sa confession cy-dessus escripte, laquele
<lb/> il afferma estre vraye et en ycelle persevera, sauf
<lb/> tant que des chevaulz par lui cy-dessus confessez avoir
<lb/> emblez il nya yceulz avoir emblez, exepté le cheval
<lb/> par lui confessé avoir emblé au devant de Carcassonne, en
<lb/> jurant et affermant par son serement que plus n'en avoit
<lb/> mal prins et emblez. Et, ce fait, fu ledit prisonnier fait
<lb/> traire arrieres, et aus dessus nommez fu par ledit lieutenant
<lb/> demandé leurs oppinions, lesquelz dirent que veuz
<lb/> les larrecins par lui cy-dessus confessez, ledit prisonnier
<lb/> estoit larron, et, jà soit ce que de present il ait denyé le
<lb/> larrecin des <num>IIIJxx</num> frans et des chevaulz dont cy-dessus est
<lb/> faite mencion, toutevoies y avoit-il assez d'autres larrecins
<lb/> pour executer ledit prisonnier et de ce ne povoit ou
<lb/> devoit estre espargnié et finablement furent d'oppinion
<lb/> qu'il feust pendu comme larron. Lesqueles oppinions oyes
<lb/> et veu ce present procès, consideré que ledit prisonnier a
<lb/> esté par plusieurs foiz admené prisonnier pour plusieurs
<lb/> exès et malefices et a esté homme vacabond, de male vie
<lb/> et gouvernement, ycellui prisonnier fu par ledit lieutenant
<lb/> condempné à estre pendu comme larron.
<lb/> Ce jour de lundi fu ce jugement executé.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>PERRIN DARIEN.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le samedi, de
<lb/> relevée, second jour de mars, en la presence de maistre
<lb/> Dreux d'Ars, lieutenant de <abbr>mons.</abbr> le prevost, et de
<lb/> maistres Beraut Brisson, esleu à Paris sur le fait des aides,
<pb n="463"/>
<lb/> Jehan Riole, procureur du roy nostre sire en la chambre
<lb/> des generaulz, Miles de Rouvroy, Hutin de Ruit, Gieffroy
<lb/> Le Goybe et Jehan Fouquere, examinateurs, <abbr>etc.</abbr>,
<lb/> fu fait venir et attaint en jugement sur les quarreaux du
<lb/> Chastellet Perrin Darien, chaussetier, demourant partout,
<lb/> prisonnier detenu oudit Chastellet pour souspeçon d'avoir
<lb/> mal prins et emblé en l'eglise <abbr>mons.</abbr> Saint-Eustace à Paris
<lb/> une chauffrete ou lavoir à mains, à quoy les prestres
<lb/> d'icelle eglise ont acoustumé de laver leurs mains et de
<lb/> laquele il a esté trouvé saisi, et aussi de certaine cire blanche,
<lb/> comme de cire concueillie, contenant le gros d'un
<lb/> esteuf ou environ.
<lb/> Lequel prisonnier examiné et juré aus sains Euvangiles
<lb/> de Dieu qu'il dira verité de toutes les choses qui lui seront
<lb/> demandées, dist et asferma par serement qu'il est
<lb/> nez de la ville de Roen, et que en ycelle il a gaignié sa
<lb/> vie audit mestier de chaussetier par l'espace de <num>XX</num> ans
<lb/> ou environ, et aussi fu marié en ycelle ville, <num>VIIJ</num> ans a ou
<lb/> environ, à une joine femme nommée Jehannete, laquele
<lb/> ala de vie à trespassement, <num>V</num> ans a ou environ. Après le
<lb/> trespas de laquele Jehannete, il vint demourer à Paris et
<lb/> gaignier sa vie, au mieulx qu'il a peu, en plusieurs lieux
<lb/> et places parmi la ville de Paris et aussi tenu son mesnage
<lb/> en la rue de la Huchete à Paris près du Pont neuf.
<lb/> Durant lequel temps, il s'est remariez, trois ans a ou
<lb/> environ, et espousa en l'eglise de Saint-Severin à Paris,
<lb/> Colete, de present sa femme, fillastre de Pierre Augustin,
<lb/> huissier de parlement, laquele de present sa femme
<pb n="464"/>
<lb/> a il qui parle, puis lesdites espousailles, laissié par plusieurs
<lb/> foiz et alé là où bon lui a semblé, et, par le mauvaiz gouvernement
<lb/> d'elle, a deffait son mesnage et alé servir çà et
<lb/> là parmi la ville de Paris. Requis en quel jour derrenierement
<lb/> il fu en l'eglise de Saint-Eustace, dit et par serement
<lb/> qu'il ot mardi derrenierement passé <num>XV.</num> jours qu'il
<lb/> fu en ladite eglise, et oncques puis n'y fu. Et quant à ce
<lb/> que l'en dit qu'il a esté trouvé saisi d'icelle chauffrete
<lb/> ou lavoir, dit et par serement qu'il n'en est riens, et ne
<lb/> scet que c'est, ne oncques ne la vit, ne ne tint. Requis là
<lb/> où il a prins la cire trouvée sur lui, dit que quant monseigneur
<lb/> le Dalphin fu crestienné, il porta une des
<lb/> torches et lors concueilly, et assembla du degout de la
<lb/> torche qu'il portoit, ycelle cire. Et dit qu'il est clerc, et
<lb/> autre chose ne plus ne voult lors congnoistre qui lui
<lb/> portast prejudice. Et, ce fait, par l'advis et deliberacion
<lb/> desdiz presens conseilliers, et en la presence dudit prisonnier,
<lb/> veue la confession par lui faite, ycellui lieutenant
<lb/> declaira et par jugement que ledit prisonnier ne joyroit
<lb/> aucunement de privilege de clerc, mais le tenoit et
<lb/> reputoit comme homme lay, et avec le condempna <supplied resp="#editor">à</supplied>
<lb/> estre rez tout jus. Et lequel jugement fu cedit jour et
<lb/> incontinent executé.
<lb/> EN L'AN DESSUS DIT, le dimenche tiers jour dudit mois
<lb/> de mars, pardevant ledit maistre Dreux d'Ars, lieutenant,
<pb n="465"/>
<lb/> presens maistres Miles de Rouvroy, Hutin de Ruit et
<lb/> Gieffroy Le Goybe, examinateurs, <abbr>etc.</abbr> fu fait venir et
<lb/> attaint en jugement le dessus dit Perrin Darien, prisonnier,
<lb/> auquel par ledit lieutenant fut demandé s'il vouloit
<lb/> croire et se rapporter en Colin Hochecorne et Moriset
<lb/> Broquet, s'ilz le avoient trouvé saisi dudit lavoir et aussi
<lb/> veu ou jour d'yer en ladite eglise. Lequel prisonnier dist
<lb/> que voluntiers il les orroit parler et sauroit qu'ilz diroient,
<lb/> mais aucunement ne se rapporteroit en leurs depposicions.
<lb/> Et, ce fait, après ce que yceulz Colin Hochecorne
<lb/> et Moriset Broquet orent juré aus sains Euvangiles
<lb/> de Dieu dire verité de tout ce qu'ilz virent, distrent et
<lb/> deposerent par leurs seremens, tous d'un commun assentement
<lb/> et par la bouche dudit Colin Hochecorne, que
<lb/> samedi derrenierement passé, de relevée, avant vespres,
<lb/> eulz estans en esbat avec autres compaignons et jouans
<lb/> à la soule au devant du monstier d'icelle eglise, virent
<lb/> ycellui prisonnier qui, par une ou deux foiz, entra en
<lb/> ycelle eglise par le petit guichet de la grant porte de ladite
<lb/> eglise, et yssoit aucune foiz; et regardoit les gens qui
<lb/> illec s'esbatoient, et à la premiere foiz le virent yssir, son
<lb/> mantel vestu et rebracié, et en après le virent yssir,
<lb/> son mantel clos et ayant une grant bosse soubz son braz,
<lb/> en semblant qu'il portast aucune chose soubz sondit
<lb/> mantel; et pour doubte et souspeçon qu'ilz orent qu'il
<lb/> n'eust aucune chose mal prins en ladite eglise et qu'ilz ne
<lb/> lui osoyent mettre sus qu'il eust prins en ycelle eglise aucuns
<lb/> biens, le poursuirent à veue de ouil puis ladite
<lb/> eglise de Saint-Eustace jusques à la porte de Montmartre,
<lb/> qu'il yssi enmi les champs et ainsi le poursuirent à veue
<lb/> de ouil, comme dit est, tant par dehors la ville comme
<lb/> par dedens et au long des murs de la ville, et yssoit à la
<lb/> foiz par une porte aus champs et à l'autre rentroit dedens
<pb n="466"/>
<lb/> la ville jusques à la porte Saint-Anthoine, que ainsi qu'ilz
<lb/> cuiderent que le prisonnier entrast dedens la ville, ilz
<lb/> demanderent à un ou <num>IJ</num> bons personnes qui passoient par
<lb/> ladite porte Saint-Anthoine, là où ycellui prisonnier, duquel
<lb/> ilz designerent l'estat, habit et figure d'icellui, estoit
<lb/> alez et s'ilz le avoient point veu; lesquelz leur respondirent
<lb/> qu'ilz avoient veu un compaignon tel qu'ilz avoient
<lb/> designé qui estoit descenduz ès fossez de la ville et soubz
<lb/> le pont d'icelle porte avoient veu qu'il avoit mucié ou
<lb/> feurre, ne scet quoy. Oyz lesquelz hommes, eulz qui parlent
<lb/> descendirent ès fossez dessus diz et soubz ledit pont
<lb/> en un tas de feurre que illec estoit, trouverent une choffrete
<lb/> ou lavoir à mains qu'ilz ont plusieurs foiz veu en ladite
<lb/> eglise de Saint-Eustace, lequel ilz prindrent et retournerent
<lb/> aus champs, et en parlant ausdiz hommes
<lb/> virent ycellui prisonnier qui par maniere d'esbatement
<lb/> aloit vers Saint-Anthoine-des-Champs, après lequel ilz
<lb/> alerent, et, quant l'orent attaint, li demanderent pourquoy
<lb/> il avoit prins la choffrete ou lavoir dessus dit et
<lb/> trouverent la robe de dessoubz lui, au lez senestre, qui
<lb/> estoit toute moilliée d'eaue. Et lequel prisonnier leur
<lb/> respondi qu'il ne savoit de quoy ilz li parloient.
<lb/> Dient avec ce que quant ilz trouverent soubz ledit
<lb/> pont ycelle choffrette ou lavoir, il avoit encores en
<lb/> ycelle de l'eaue qu'il avoit aportée dedens ycellui
<lb/> monstier. Et, ce fait, pour souspeçon qu'il n'eust ycelle
<lb/> mal prinse, le amenerent prisonnier ou Chastellet où il
<lb/> est encores de present. Requis se oncques paravant ledit
<lb/> jour de samedi et heure par eulz cy-dessus designée ilz
<lb/> avoient veu ou congneu ycellui prisonnier, dient que non,
<lb/> dont ilz aient aucune congnoissance ou remembrance.
<lb/> EN L'AN DESSUS DIT, le lundi ensuiant <num>IIIJe</num> jour dudit
<lb/> mois de mars, après ce que par devant <abbr>mons.</abbr> le prevost,
<lb/> presens noble homme messire Baudes de Vauvillier, chevalier
<pb n="467"/>
<lb/> du guet, Loys de Chevreuse, escuïer, Dreux
<lb/> d'Ars, lieutenant, Miles de Rouvroy, Ernoul de Villers
<lb/> et Hutin de Ruit, examinateurs, eulz estans en jugement
<lb/> sur les carreaux dudit Chastellet, icellui prisonnier ot
<lb/> esté attaint et fait jurer qu'il deist verité des accusacions
<lb/> dessus dites contre lui faites et que il ot affermé par serement
<lb/> que il n'en savoit autre chose que dit a cy-dessus,
<lb/> par l'advis et deliberacion d'iceulz assistens, attendu l'estat
<lb/> et personne dudit prisonnier qui par sa petite contenance
<lb/> et maintien varie et doubte moult à dire de ce la
<lb/> verité, consideré aussi l'estat et personne d'iceulz Hochecorne
<lb/> et Moriset, tesmoins cy-dessus nommez, leur deposicion
<lb/> et affirmacion, le sacrilege commis en prenant ladite
<lb/> choffrete ou lavoir en ladite eglise de Saint-Eustace,
<lb/> ce que freschement il fu par yceulz tesmoins poursuiz et
<lb/> trouverent sa robe moilliée, icelli prisonnier fu par ledit
<lb/> <abbr>mons.</abbr> le prevost et en la presence dudit prisonnier condempnez
<lb/> à estre mis à question pour savoir dudit larrecin
<lb/> la verité et autres crimes, se faiz les avoit, par sa bouche
<lb/> la verité.
<lb/> EN ENTERINANT lequel jugement, ycellui prisonnier fu
<lb/> incontinent et cedit jour fait despouillier tout nu, mis,
<lb/> lié et estendu à la question sur le petit et le grant tresteau
<lb/> et lui estant en cest estat et aussi hors de ladite
<lb/> question, congneut et confessa par serement et pour verité
<lb/> que oudit samedi, de relevée, il seul ala et entra par
<lb/> le petit guichet de la grant porte de Saint-Eustace en ladite
<lb/> eglise pour faire sa salutacion aus sains et lui veant
<lb/> seul en laditte eglise et par temptacion d'ennemi, print la
<lb/> choffrete ou lavoir dont mencion est faite cy-dessus, avec
<lb/> l'eaue qui dedens estoit, et ycelle porta soubz son mantel
<lb/> et muça soubz la porte au pont de Saint-Anthoine et
<lb/> tout par la forme et maniere que ont deposé les deux
<lb/> hommes ou jour d'yer examinez en sa presence. Et avec
<pb n="468"/>
<lb/> print et concueilli lors en ladite eglise, sur les chandeliers
<lb/> là où l'on mect les cierges, la cire en monceau trouvée
<lb/> sur lui, et laquele lui a esté monstrée.
<lb/> Item congneut avoir mal prins, puis Noël ença, en
<lb/> une taverne vers le mont Sainte-Genevieve, en laquele il
<lb/> buvoit lors, une escuelle d'estain par lui vendue <num>VIIJ</num> <abbr>d.</abbr>,
<lb/> ne scet à qui.
<lb/> Item en une autre taverne environ celui temps <supplied resp="#editor">vers</supplied> le
<lb/> mont Sainte-Genevieve, deux chopines d'estain par lui
<lb/> vendues n'est record à quele personne ne aussi de la
<lb/> somme.
<lb/> Item, avec ce, avoir prins puis ledit temps en l'ostel
<lb/> Jehan Prevostel, chaussier, demourant sur le Pont-Neuf,
<lb/> et ouquel hostel il ouvroit lors, unes vieilles chausses
<lb/> vermeilles par lui vendues <num>IIJ</num> <abbr>s.</abbr> avec unes autres chausses
<lb/> de brunete à usage de femme par lui vendues, n'est record
<lb/> à qui ne combien.
<lb/> Item congneut avoir mal prins plusieurs petites escuelles
<lb/> et saussiers d'estain et aussi des chopines jusques à
<lb/> nombre de <num>LX</num> pieces et plus, qu'il a prises çà et là ès
<lb/> lieux où il a esté, et lesquelz il a venduz et fait son proufit.
<lb/> Et dit que oncques plus de larrecins ne fist, et que
<lb/> du plus grant qu'il feist oncques il n'a eu au plus que dix
<lb/> blans ou environ. Et requiert lui estre par ledit <abbr>mons.</abbr> le
<lb/> prevost faitte grace sur les choses dessus dites, en requerant
<lb/> mercy et pardon. Et atant fu fait remettre en la prison
<lb/> de laquele il avoit esté attaint.
<lb/> CE MARDI, <num>Ve</num> jour dudit mois de mars, l'an dessus dit,
<lb/> après ce que en jugement sur les carreaux dudit Chastellet,
<lb/> pardevant maistre Dreux d'Ars, lieutenant dudit
<lb/> <abbr>mons.</abbr> le prevost, presens maistres Jehan de Tuillieres,
<lb/> Girart de La Haye, Robert Petit-Clerc, examinateurs,
<lb/> les confessions cy-dessus escriptes autrefoiz faittes par
<lb/> Pierre Darien, prisonnier dessus nommé, orent esté leues
<pb n="469"/>
<lb/> en sa presence, et que ycellui prisonnier ot perseveré et
<lb/> continué ès confessions de la choffrete ou lavoir, et aussi
<lb/> de la cire prinse en ladite eglise de Saint-Eustace par lui
<lb/> faittes ou jour d'yer, en nyant à plain oncques avoir fait
<lb/> les autres par lui congneues à force. Et, pour ce, par
<lb/> l'advis et deliberacion desdiz conseilliers presens, ycellui
<lb/> prisonnier fu de rechief mis à question sur le petit tresteau.
<lb/> Et, assez tost après, requist instanment que l'en le
<lb/> meist hors d'icelle question, et il diroit verité. Si fu deslié
<lb/> d'icelle question, mené chauffer en la cuisine en la maniere
<lb/> acoustumée, en laquele et en après sur les carreaux
<lb/> dudit Chastellet, hors de toute question, ycellui prisonnier
<lb/> a congneu et confessé avoir mal prins en une taverne
<lb/> vers le carrefour Saint-Severin une pinte d'estain par lui
<lb/> vendue vers Saint-Germain-l'Aucerrois <num>VIIJ</num> <abbr>d.</abbr> <abbr>par.</abbr> .
<lb/> Item et à une autre foiz semblablement en ladite taverne
<lb/> avoir prins une pinte d'estain par lui vendue <num>VIJ</num>
<lb/> blans, n'est record à qui.
<lb/> Item en une taverne ou mont Sainte-Genevieve, une
<lb/> chopine d'estain qu'il fist vendre par sa femme, et laquele
<lb/> en receut <num>VIJ</num> blans, si comme elle lui a depuis ce dit
<lb/> et rapporté.
<lb/> Item avoir mal prins un mois ença en l'ostel d'un
<lb/> chaussetier demourant vers la Croix du Tirouir ouquel
<lb/> il ouvroit, un pot de <num>IIJ</num> chopines par lui vendu <num>IIJ</num> <abbr>s.</abbr> .
<lb/> Item, et en venant de la porte Saint-Honoré et passant
<lb/> par derriere Saint-Nicolas-du-Louvre, avoir trouvé pendant
<lb/> à une haye une cotte de drap pers à usage de femme,
<lb/> laquele il print et emporta avec soy, et ycelle a vendue
<lb/> dix blans à un frepier demourant près la Savaterie.
<lb/> Item congneut que environ Noël derrenierement passé,
<lb/> en passant par devant la rue aus Juifs, il, d'aventure, encontra
<lb/> un compaignon du païs de Normandie, qu'il avoit
<lb/> plusieurs foiz veu et duquel il ne scet le nom ne sa demeure,
<lb/> avec lequel il ala boire en une taverne assez près
<pb n="470"/>
<lb/> d'illec. En laquele taverne fu lors prinse par ycellui
<lb/> compaignon une houppelande sengle de drap marbré à
<lb/> usage d'omme, laquele houpelande ycellui compaignon
<lb/> porta vendre en la ville, ne se recorde où ne en quel
<lb/> lieu, mais assez tost après ce et en ladite taverne, ycellui
<lb/> compaignon bailla à lui qui parle, pour sa part et porcion
<lb/> d'icelle houpelande, la somme de <num>VIJ</num> sols <abbr>par.</abbr> . Et, ce fait,
<lb/> fu remis en sa prison.
<lb/> EN L'AN dessus dit, le mercredi <num>VJe</num> jour dudit mois de
<lb/> mars, en jugement sur les carreaux dudit Chastellet, par
<lb/> devant maistre Dreux d'Ars, lieutenant, Miles de Rouvroy,
<lb/> Robert de Pacy et Jehan Fouquere, examinateurs,
<lb/> <abbr>etc.</abbr> fu fait venir et attaint des prisons dudit Chastellet
<lb/> le dessus nommé prisonnier Perrin Darien. Lequel,
<lb/> et par serement fait aus sains Evangiles de Dieu, sanz
<lb/> aucune force ou contraintte, continua et persevera ès
<lb/> larrecins par lui autrefoiz congneues avoir faites en ladite
<lb/> eglise de Saint-Eustace seulement et dit que quelque
<lb/> chose qu'il eust autrefoiz congneu avoir emblé comme
<lb/> il est contenu ès confessions par lui autrefois faites qui
<lb/> lui furent leues mot après autre, il n'en est en riens
<lb/> coulpable ou chargié, mais en est pur et innocent. Et
<lb/> pour ce que autre chose ne voult congnoistre qui li portast
<lb/> prejudice, fu fait remettre en sa prison, de laquele
<lb/> il avoit esté attaint.
<lb/> L'AN dessus dit, le mardi <num>XIXe</num> jour d'icellui mois de
<lb/> mars, pardevant maistre Jehan Truquan, lieutenant dudit
<lb/> <abbr>mons.</abbr> le prevost, presens maistres Dreux d'Ars, auditeur,
<lb/> Andrieu Le Preux, procureur du roy nostre sire en
<lb/> Chastellet, et Jehan Fouquere, examinateurs, <abbr>etc.</abbr> fu attaint
<lb/> et fait venir en jugement sur lesdiz carreaux Perrin
<lb/> Darien, prisonnier dessus nommé, lequel, sanz aucune
<lb/> force ou contrainte, continua et persevera par serement
<pb n="471"/>
<lb/> ès confessions par lui autrefoiz faites faisans mencion de
<lb/> la choffrete et cire prinse en l'eglise Saint-Eustace et
<lb/> aussi de l'escuelle prinse vers Saint-Severin, de la pinte
<lb/> et du pot de <num>IIJ</num> chopines plus à plain desclairés en sa
<lb/> confession faite le <num>Ve</num> jour dudit mois de mars. Lesqueles,
<lb/> après ce qu'il les ot recordées de sa bouche, lui
<lb/> furent leues mot après autre. Et quant aus autres larrecins
<lb/> par lui congneues cedit jour ou autrefoiz, dit et par
<lb/> serement que ycelles a faites par force et que elles ne
<lb/> sont pas vrayes; et neantmains, après plusieurs variacions
<lb/> et denegacions sur ce par lui faites et par l'advis et oppinions
<lb/> d'iceulz presens conseilliers, ledit prisonnier fu
<lb/> fait despouillier tout nu, mis, lié et estendu à question sur
<lb/> le petit tresteau, et sanz ce qu'il eust sur lui jettée point
<lb/> d'eaue, congneut et confessa avoir mal prins, puis Noël
<lb/> ença, en une taverne où il buvoit à la porte Saint-Victor,
<lb/> un petit greil de fer par lui vendu <num>VIIJ</num> <abbr>d.</abbr> <abbr>par.</abbr> à un ferron
<lb/> sur grant Pont.
<lb/> Item, un pou paravant la Toussains derrenierement
<lb/> passée, avoir mal prins et emblé, en l'ostel aus <num>IIIJ</num> filz
<lb/> Hemon devant le Chastellet, un plat d'estain par lui
<lb/> vendu en ce temps à un potier d'estain demourant devant
<lb/> le Palaiz, la somme de <num>VIJ</num> blans.
<lb/> Item, semblablement avoir mal prins à une lingiere
<lb/> vendant lin en la sale du Palaiz, une petite touaille à laver
<lb/> mains vendue <num>IIIJ</num> blans.
<lb/> Item, et à une autre foiz, oudit Palaiz un petit hennap
<lb/> de madre par lui vendu on carrefour Saint-Severin <num>XIJ</num>
<lb/> deniers.
<lb/> Item persevera oultre en la cotte hardie par lui prinse
<lb/> ès hayes derrieres Saint-Nicolas-du-Louvre et ès <num>VIJ</num> sols
<lb/> par lui euz à sa part d'un manteau emblé, dont plus à
<pb n="472"/>
<lb/> plain est faite mencion en sadite confession faitte ledit <num>Ve</num>
<lb/> jour de mars.
<lb/> Item et aussi avoir mal prins, puis la Chandeleur, à l'Image
<lb/> Sainte-Katherine à la porte Baudet <num>IIJ</num> escuelles
<lb/> d'estain par lui vendues <num>IIJ</num> sols à un potier d'estain demourant
<lb/> en la place Maubert. Et, ce fait, fu mis hors
<lb/> d'icelle question, mené chauffer en la cuisine ouquel lieu
<lb/> il persevera et continua ès dites confessions ce jour d'uy
<lb/> faittes. Et atant fu fait remettre en la prison.
<lb/> EN L'AN dessus dit, le jeudi <num>XXJe</num> jour dudit mois de
<lb/> mars, pardevant maistre Jehan Truquan, lieutenant dudit
<lb/> <abbr>mons.</abbr> le prevost, presens maistres Dreux d'Ars, auditeur,
<lb/> Miles de Rouvroy, Nicolas Bertin et Jehan Fouquere,
<lb/> examinateurs, <abbr>etc.</abbr> fu fait venir de rechief le dessus dit
<lb/> Perrin Darien, prisonnier, lequel requis et par serement
<lb/> se les consessions par lui ou jour d'yer faites estoient
<lb/> vrayes, dist et afferma que non, sauf celles par lui faittes
<lb/> en ladite eglise de Saint-Eustace, et que ycelles il avoit
<lb/> congneues avoir faittes par crainte et paour de gehine.
<lb/> Et, ce fait, après ce que par ledit maistre Nicolas Bertin
<lb/> ot esté dit et tesmoignié que, <num>IX</num> ans a ou environ, ycellui
<lb/> prisonnier avoit esté detenuz pour souspeçon d'avoir
<lb/> mal prins et emblé certaine tasse d'argent et drap despecé,
<lb/> qui furent par lui trouvez en son hostel estant lors en la
<lb/> rue des Engloiz à Paris, et que dès lors il estoit souspeçonné
<lb/> et accusé d'avoir fait autres larrecins en la ville de
<lb/> Rouen, comme de hennaps et tasses d'argent, et aussi de
<lb/> certain drap par lui prins ès hales de Rouen, et pour laquele
<lb/> souspeçon dès lors ycellui prisonnier se absenta de
<lb/> ladite ville de Rouen, par l'advis et oppinion desdiz conseilliers,
<lb/> et pour savoir sur ce par ledit prisonnier par sa
<lb/> bouche la verité, et aussi s'il perseveira ès confessions par
<pb n="473"/>
<lb/> lui autrefoiz faites, deliberé fu qu'il feust encores mis de
<lb/> rechief à question.
<lb/> EN ENTERINANT lequel appoinctement, ycellui prisonnier
<lb/> fu fait despouillier tout nu, mis, lié et estendu à
<lb/> question sur le petit tresteau seulement. Et avant ce qu'il
<lb/> eust eu sur lui point d'eaue et qu'il ot fait plusieurs variacions,
<lb/> denegacions et confessions sur les accusacions
<lb/> dessus dites, requist que l'en le meist hors et il diroit des
<lb/> larrecins par lui faites la verité. Et, pour ce, fu fait deslier,
<lb/> mené chauffer en la cuisine en la maniere acoustumée;
<lb/> en laquele et en après aussi en jugement sur lesdiz carreaux
<lb/> icellui Perrin Darien, prisonnier, sanz aucune
<lb/> force ou contrainte, congneut et confessa par serement
<lb/> et en soy corrigant des autres confessions ou denegacions
<lb/> par lui faites, qu'il est verité que, <num>IX</num> ans a ou environ,
<lb/> autrement du temps ne du jour n'est record, il demourant
<lb/> lors en ladite ville de Rouen, après ce qu'il ot beu
<lb/> en la taverne et hostel Vert estant en ycelle ville de
<lb/> Rouen, tempté de l'ennemi, mal print et embla deux des
<lb/> hennaps d'argent qui avoient esté mis sur la table, où il
<lb/> avoit beu en la compaignie d'autres compaignons, sanz
<lb/> leur sceu et consentement; l'un desquelz hennaps estoit
<lb/> grenetié et l'autre non; lesquelz il vendi en ycelle ville
<lb/> de Rouen, n'est record à quele personne, ne quele
<lb/> somme d'argent.
<lb/> Congneut aussi, environ demi an après ce que dit est,
<lb/> avoir mal prins et emblé en ycelle ville de Rouen en
<lb/> l'ostel et taverne de Guillemin Courtoisie, tavernier, demourant
<lb/> à la Vignete en ladite ville un autre petit hennap
<lb/> d'argent, lequel il apporta à Paris en son hostel en la
<lb/> rue des Engloiz. Et dit que c'est le hennap qui fu trouvé
<lb/> en son hostel par ledit maistre Nicolas Bertin.
<lb/> Et, avec ce, congneut à une autre foiz avoir mal prins
<lb/> et emblé de jour ès hales de Rouen à un marchant de
<pb n="474"/>
<lb/> drap environ <num>XIJ</num> aulnes de drap violet, du pris chascune
<lb/> aulne de <num>XXIIIJ</num> sols ou environ, duquel drap il, au temps
<lb/> qu'il estoit demourant en ycelle ville de Rouen, fist des
<lb/> chausses à hommes, lesqueles il vendi et en fist son proufit
<lb/> environ le temps dessus dit, de laquele ville de
<lb/> Rouen, pour doubte et paour qu'il ot que des choses dessus
<lb/> dites il ne feust poursui et accusez, se parti et vint
<lb/> demourer en la ville de Paris en laquele il, puis celui
<lb/> temps jusques à present, a depuis continuelment demouré
<lb/> et, pendant ycelle demeure faite à Paris, a commis et perpetré
<lb/> les larrecins par lui autrefois congneues cy-dessus
<lb/> escriptes, et lesqueles lui ont esté leues mot après autre,
<lb/> et le contenu en icelles a affermé estre vray par serement
<lb/> en la forme et maniere que escrips sont cy-dessus. Et
<lb/> atant fu cessé de proceder contre lui, et fu fait remettre
<lb/> en la prison de laquele il avoit esté attaint.
<lb/> LE LUNDI <num>XXVe</num> jour de mars ensuiant, en jugement sur
<lb/> les carreaux ou Chastellet de Paris, pardevant maistre
<lb/> Jehan Truquan, lieutenant, en la presence de maistre
<lb/> Pierre de Vé, advocat en parlement, maistre Andrieu Le
<lb/> Preux, procureur du roy nostre sire, maistres Miles de
<lb/> Rouvroy, Arnoul de Villers, Hutin de Ruit et Jehan
<lb/> Fouquere, examinateurs, fu attaint et amené Perrin Darien
<lb/> prisonnier dessus nommé, auquel fu leu et recité en
<lb/> sa presence le procès cy-dessus escript, ouquel procès et
<lb/> confessions par lui faittes il continua et persevera après
<lb/> variacion faite sur le fait des hennaps d'argent prins à
<lb/> Rouen, dont mencion est faitte en icellui procès. Et
<lb/> avecques ce, congneut et confessa que, ou temps dessus
<lb/> dit, lui estant en la ville de Rouen, il et un compaignon
<lb/> orfevre né d'Amiens, le nom duquel ne sa demeure il
<lb/> ne scet, prindrent et emblerent deux aulnes et demie de
<lb/> drap qui sechoit à une perche en l'ostel Marquet Watel,
<lb/> pelletier de Rouen. Lequel mantel ilz porterent en une
<pb n="475"/>
<lb/> taverne de ladite ville et sur ycellui burent et engagerent
<lb/> pour argent, ne scet combien; mais depuis il fu rendu
<lb/> et restitué audit Marquet par la pousuite que il en fist.
<lb/> Et, ce fait, ledit prisonnier fu mis arrieres, et aus dessus
<lb/> nommez, ausquelz fu exhibée la chauffete dont audit
<lb/> procès est faite mencion, fu par ledit lieutenant demandé
<lb/> leurs advis et oppinions. Tous lesquelz dirent que veu
<lb/> ledit procès, la valeur de ladite chauffete que bien valoit
<lb/> <num>IIIJ</num> frans ou <num>LX</num> sols, les autres larrecins contenuz oudit
<lb/> procès, icellui prisonnier estoit larron, et furent d'oppinion
<lb/> que comme tel il feust pendu, sauf ledit Fouquere.
<lb/> Lesquelz oppinions oyes, il fu à ce condempnez par ledit
<lb/> lieutenant.
<lb/> CE JOUR de lundi, fu ledit prisonnier mené à la justice;
<lb/> lequel, en adjoustant en sa confession cy-devant escripte,
<lb/> congneut et confessa pardevant ledit lieutenant, en la
<lb/> presence de maistre Hutin de Ruit, examinateur, que,
<lb/> environ la chandeleur derrenierement passée, lui et un
<lb/> autre compaignon demourant en la rue Guerin-Boissel
<lb/> en l'ostel Bernart des Portes, tireur de fil de fer, buvans
<lb/> en une taverne près de Saint-Anthoine-le-Petit, prindrent
<lb/> et emblerent en une des chambres dudit hostel une
<lb/> penne, ne scet quele, laquele penne ilz vendirent <num>IJ</num> frans
<lb/> à un freppier demourant près et du costé des Carmes,
<lb/> dont il ot <num>J</num> franc pour sa part; et estoit ledit compaignon
<lb/> de son hault et de son aage, vestu d'une courte houppelande
<lb/> de blanc doublé d'autre drap et d'un mantel de
<lb/> vert. Et atant ledit prisonnier fina ses jours.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="476"/>
</div>
<div>
<head>JEHAN DE FRAINVILLE.</head>
<p>
<lb/> L'AN DE GRACE MIL <num>CCCIIIIxx</num> ET ONZE, le jeudi <num>XXJe</num>
<lb/> jour de mars, pardevant maistre Jehan Truquan,
<lb/> lieutenant de <abbr>mons.</abbr> le prevost, presens maistres Dreux
<lb/> d'Ars, auditeur, Ernoul de Villers, Hutin de Ruit, Gieffroy
<lb/> Le Goybe et Jehan Fouquere, examinateurs, <abbr>etc.</abbr> fu
<lb/> fait venir et attaint en jugement sur les quarreaux dudit
<lb/> Chastellet Jehan de Frainville, cousturier, né de Somon
<lb/> près de Beauvais, demourant partout, prisonnier detenu
<lb/> oudit Chastellet à la requeste de Guillemin Patenoz, orfevre,
<lb/> demourant en la rue des Marmousez, pour lui porter
<lb/> garantie d'une sainture d'argent que ledit Jehan lui a
<lb/> vendue et laquele a esté et est poursuye pour emblée
<lb/> par plusieurs des gens <abbr>mons.</abbr> de Bourbon.
<lb/> Lequel prisonnier juré aus sains Euvangiles de Dieu
<lb/> dire verité des choses dessus dites et autres qui lui seroient
<lb/> demandées, dit et afferme par serement qu'il est nez de
<lb/> la ville de Beauvaiz et varlet cousturier qui a gaignié sa
<lb/> vie au mieulz qu'il a peu audit mestier, tant audit lieu de
<lb/> Beauvaiz, à Senliz, comme à Compiengne, et de laquele
<lb/> ville de Compiengne, sanz le sceu ou congié de son pere
<lb/> demourant en ycelle ville de Beauvaiz, il est venuz à
<lb/> Paris, puis <num>IIJ</num> sepmaines ença, soy esbatre et despendre
<lb/> environ <num>VIIJ</num> frans qu'il avoit gaigniez audit mestier. Et
<lb/> dit sur ce requis que audit orfevre il ne vendi oncques
<lb/> ycelle sainture à lui monstrée ne autre sainture quelconques.
<lb/> Et, ce fait, en sa presence dist et afferma par serement
<lb/> ycellui orfevre que, le jour de la dedicasse <abbr>mons.</abbr>
<lb/> saint Denis derrenierement passé, environ heure de
<pb n="477"/>
<lb/> prime, icellui prisonnier en passant pardevant l'ostel de
<lb/> lui qui parle vit comme à son col il avoit pendue ladite
<lb/> sainture d'argent, laquele dès lors il lui vendi la somme
<lb/> de <num>IIJ</num> frans et demi, qu'il lui bailla comptans; et en cest
<lb/> estat l'a gardée et mise à sa fenestre pour la vendre à qui
<lb/> acheter la vouldroit.
<lb/> JEHANNETE, femme Guillemin Segrée, jurée et examinée
<lb/> en la presence dudit prisonnier, à laquele il s'est rapporté
<lb/> de tout ce qu'elle deposera pour et contre lui, dit
<lb/> et afferme par serement que, puis <num>IIJ</num> sepmaines ençà,
<lb/> elle a veu sondit mari, qui de present est ou service du
<lb/> roy à Amiens, et ledit de Frainville compaignier li uns
<lb/> l'autre et aler eulz jouer et esbatre ensemble, et que, un
<lb/> po paravant le partement qu'il fist de Paris à aler audit
<lb/> lieu d'Amiens, icellui son mari li dist que par ledit de
<lb/> Frainville li avoit esté baillée en gage de cinq frans qu'il
<lb/> lui avoit prestez une sainture d'argent par sondit mari
<lb/> vendue à Jehan Pigart, orfevre, et que icellui prisonnier
<lb/> avoit promis à sondit mari venir racheter icelle sainture;
<lb/> et pour ce qu'il n'avoit pas argent pour s'en aler
<lb/> oudit voyage d'Amiens, avoit ycelle vendue audit orfevre,
<lb/> et dit que plus ne scet des choses à lui requises.
<lb/> APRèS lesqueles choses ainsi faittes, vindrent et furent
<lb/> presens en jugement sur lesdiz carreaux Siquet et Thierry
<lb/> de Wit, chevaucheurs de <abbr>mons.</abbr> de Bourbon, lesquelz
<lb/> et par serement distrent et affermerent que, le samedi
<lb/> precedant de Quaresme prenant derrenierement passé,
<lb/> après ce qu'ilz orent veillié en leurs chambres jusques
<lb/> environ deux heures après minuit et mangié de la char
<lb/> en la compaignie d'autres compaignons officiers dudit
<lb/> <abbr>mons.</abbr> de Bourbon, et qu'ilz se furent couchiez ensemble
<lb/> en un lit, entre ladite heure et le point du jour, l'en entra
<lb/> à force en leur dite chambre, et fu reculée la serrure
<pb n="478"/>
<lb/> à la pointe d'une dague et rompu le plastre, si comme
<lb/> par l'inspeccion du lieu peut apparoir, en leur quele
<lb/> chambre et sur la table furent lors prinses, par ceulz qui
<lb/> dedens entrerent, les deux saintures d'argent par eulz
<lb/> poursuyes, avec ce d'argent qu'ilz avoient en leurs bourses.
<lb/> Et dient aussi que, celle nuit mesmes, fu semblablement
<lb/> desrobez Jamet Flet, frutier dudit <abbr>mons.</abbr> de Bourbon,
<lb/> en sa chambre, en laquele fu rompu un certain
<lb/> coffre appartenant audit frutier, ouquel il perdi <num>VIIJ</num> escuz
<lb/> qu'il y avoit dedens; et autre chose ne scevent du
<lb/> cas ne qui ce a fait.
<lb/> ET NEANTMAINS, après plusieurs variacions et denegacions
<lb/> par ledit prisonnier sur ce faittes, icellui prisonnier
<lb/> en soy corrigant des confessions et variacions à lui
<lb/> autrefois faittes, dist et afferma par serement et pour verité
<lb/> que, le dimenche precedent de Quaresme prenant, il
<lb/> estant en esbatement en l'ostel <abbr>mons.</abbr> de Bourbon trouva
<lb/> d'aventure un joine compaignon maçon né du païs d'Alemaigne,
<lb/> si comme il tient et croit par sa parole, lequel
<lb/> lui requist s'il vouloit jouer à la paume, auquel il respondi
<lb/> que voluntiers il joueroit et metteroit un franc contre
<lb/> lui s'il vouloit. Et tant de ce parlerent ensemble qu'ilz
<lb/> accorderent aler jouer sur unes basses estables estans derriere
<lb/> le Louvre près de Saint-Thomas, sur lesqueles ilz
<lb/> jouerent puiz environ <num>VIIJ</num> heures de matin jusques à <num>IIIJ</num>
<lb/> heures après midi, sanz boire et manger. Et dit que lors
<lb/> il gaigna audit maçon sur lesdites deux saintures <num>VIIJ</num> frans,
<lb/> et lesqueles ycellui maçon avoit apportées sur ledit jeu et
<lb/> les bailla en gages et à garder à un joine filz qui estoit
<lb/> present à leur jeu et seignoit les chaces. Lequel jeu
<lb/> finé, eulz deux seulz, après ce qu'il ot donné un blanc
<pb n="479"/>
<lb/> audit joine filz pour son salaire, s'en alerent boire à l'Escu
<lb/> de France près de la Croix du Tirouer, et, en buvant,
<lb/> par icellui maçon requis que lesdites saintures il lui voulsist
<lb/> garder <num>VIIJ</num> jours sanz les monstrer à aucune personne
<lb/> et qu'il les racheteroit. Et, au departir qu'ilz firent, il
<lb/> qui parle donna audit maçon <num>IIJ</num> <abbr>s.</abbr> en argent sec et païa
<lb/> l'escot; l'une desqueles deux saintures il vendi, n'est record
<lb/> quel jour, audit Pastoureau, orfevre, l'une, et l'autre
<lb/> a bailliée en garde et gage pour <num>VJ</num> frans audit Guillemin
<lb/> Segrée. Et dit que ycellui maçon est un joines homs de
<lb/> prime barbe, aagié de <num>XX</num> ans ou environ, plus haut que
<lb/> lui qui parle et plus gros de corps, vestu d'une cotte
<lb/> courte de drap gris sur le blanc, et taille pierre par chascun
<lb/> jour en l'ostel dudit <abbr>mons.</abbr> de Bourbon soubz une chambre
<lb/> à toit couverte, a un chaperon de drap pers et chausses
<lb/> grises. Et dit que tele est la verité et non autre, non
<lb/> obstant chose par lui confessée.
<lb/> LE JEUDI <num>IIIJe</num> JOUR dudit mois d'avril, l'an dessus dit,
<lb/> en la presence de <abbr>mons.</abbr> le prevost et de maistres Jehan
<lb/> Truquan, son lieutenant, Dreux d'Ars, auditeur, Andrieu
<lb/> Le Preux, procureur du roy, Girart de La Haye, Ernoul
<lb/> de Villers, Nicolas Bertin, Hutin de Ruit et Jehan Fouquere,
<lb/> examinateurs, après ce que ledit Jehannin de
<lb/> Frainville ot esté menez, du commandement dudit <abbr>mons.</abbr>
<lb/> le prevost, en l'ostel de Bourbon veoir et regarder celui
<lb/> qu'il disoit et maintenoit qui lui avoit baillié lesdites
<lb/> deux saintures d'argent, et que, à sa requeste, pour lui
<lb/> porter garantie d'icelles, il ot fait prendre et amené prisonnier
<lb/> oudit Chastellet Henry Le Roy, maçon, et que
<lb/> par ycellui <abbr>mons.</abbr> le prevost ilz orent esté examinez en la
<lb/> presence l'un de l'autre et que ledit de Frainville ot perseveré
<lb/> en l'accusacion par lui faite contre ledit maçon,
<lb/> et que icellui maçon ot affermé par serement que oncques,
<lb/> paravant le jour d'hui, il n'avoit veu icellui de
<pb n="480"/>
<lb/> Frainville ne joué à lui à la paume aucunement ne aussi
<lb/> lui baillié les deux saintures d'argent dont cy-dessus est
<lb/> faitte mencion, et, dit et affermé par serement, en gemissant
<lb/> moult fort que de ladite accusacion il estoit pur et
<lb/> innocent, demandé fu par ledit <abbr>mons.</abbr> le prevost ausdiz
<lb/> conseilliers leurs advis et oppinions comment l'en avoit
<lb/> à proceder contre yceulx prisonniers et s'il y avoit cause
<lb/> pour en savoir par leurs bouches la verité. Tous lesquelz,
<lb/> veu l'estat dudit cousturier et l'abit dissolu dont il est
<lb/> habitué, ce qu'il est vacabond et ne euvre aucunement
<lb/> de son mestier, que lesdites saintures il congnoist avoir
<lb/> vendues et que pour lui ledit maçon ne se veult charger
<lb/> de garantie, que ycelles sont choses souspeçonneuses,
<lb/> que à Paris il a esté par long temps homme oyseux et
<lb/> aussi a nagueres esté emprisonné ou Chastellet pour souspeçon
<lb/> qu'il ne feust homme de mauvaise vie et renommée
<lb/> et qu'il estoit joueur de dez, que quant il fu emprisonné
<lb/> il avoit or et argent sur lui avec un grant badelaire
<lb/> garni d'argent, qu'il disoit avoir gaignié au mestier de
<lb/> cousturier, les denegacions et variacions cy-dessus par
<lb/> lui autrefoiz faites et consideré l'affirmacion faitte par ledit
<lb/> maçon, delibererent et furent d'oppinion qu'il y avoit
<lb/> cause assez pour savoir par la bouche dudit de Frainville
<lb/> la verité et par question là où il avoit prinses icelles
<lb/> saintures, et s'il perseveroit en l'accusacion par lui faitte
<lb/> contre ledit maçon, que semblablement icellui maçon
<lb/> feust questionné pour en savoir la verité par sa bouche,
<lb/> et que, selon leurs confessions, l'en auroit au surplus plus
<lb/> planierement advis comme l'en ordeneroit d'iceulz prisonniers.
<lb/> Et veu ce present procès avec la confession
<lb/> dudit de Frainville, icellui <abbr>mons.</abbr> le prevost commanda
<lb/> ledit de Frainville estre presentement mis à question.
<lb/> POUR ENTERINER lequel jugement, icellui de Frainville,
<lb/> prisonnier, fu en la presence desdiz conseilliers et
<pb n="481"/>
<lb/> oudit jour d'uy attaint en jugement sur les carreaux dudit
<lb/> Chastellet, et requis par serement qu'il deist la verité là
<lb/> où prins avoit ycelles saintures et la maniere comment
<lb/> prinses les avoit, et aussi qu'il ne accusast aucunement ledit
<lb/> maçon de choses dont il feust innocent. Lequel de
<lb/> Frainville dist et afferma que la confession derrenierement
<lb/> par lui faite est vraye et en ycelle continua; et,
<lb/> veu l'appointtement duquel cy-dessus est faitte mencion,
<lb/> ycellui <abbr>mons.</abbr> le prevost commanda que contre ledit Frainville
<lb/> feust procedé par voye de question, comme autrefoiz
<lb/> avoit ordené, et qu'il feust despouillié tout nu; lequel
<lb/> prisonnier dist que dudit commandement ou ordenance
<lb/> il appelloit en parlement. Oy lequel appel, ledit
<lb/> <abbr>mons.</abbr> le prevost dist et ordena qu'il feust remis en la
<lb/> prison, de laquele il avoit esté attaint, et que autrement,
<lb/> quant de present, ne feust contre lui procedé.
<lb/> OUQUEL <num>IIIJe</num> jour d'avril, l'an dessus dit, fu dit et rapporté
<lb/> audit <abbr>mons.</abbr> le prevost, presens lesdiz maistres
<lb/> Jehan Truquan, Dreux d'Ars, auditeur, Hutin de Ruit
<lb/> et Jehan Fouquere, eulz estans en jugement sur les carreaux
<lb/> dudit Chastellet, par honorable homme et sage
<lb/> maistre Guillaume Porel, conseillier du roy nostre sire en
<lb/> parlement, que par mesdiz seigneurs de parlement, oy le
<lb/> rapport à eulz fait des causes pour lesqueles ycellui de
<lb/> Frainville prisonnier avoit appelé dudit <abbr>mons.</abbr> le prevost
<lb/> et oy le procès cy-dessus escript à eulz rapporté de bouche
<lb/> par cellui ou ceulz qui avoient oy ledit prisonnier
<lb/> sur sondit appel, mesdiz seigneurs de parlement ont dit et
<lb/> ordené que par ledit monseigneur le prevost soit procedé
<lb/> à l'encontre dudit de Frainville, prisonnier, ainsi comme
<lb/> il lui semblera à faire de raison, non obstant ladite appellacion
<lb/> par lui faite.
<lb/> EN L'AN DESSUS dit, le vendredi ensuïant, <num>Ve</num> jour dudit
<pb n="482"/>
<lb/> mois d'avril, en jugement sur les carreaux du Chastellet,
<lb/> pardevant maistre Jehan Truquan, lieutenant de
<lb/> <abbr>mons.</abbr> le prevost, presens maistres Ernoul de Villers, Nicolas
<lb/> Bertin, Robert de Pacy, Hutin de Ruit et Jehan
<lb/> Fouquere, examinateurs, <abbr>etc.</abbr> fu attaint et fait venir des
<lb/> prisons dudit Chastellet Jehan de Frainville, prisonnier
<lb/> dessus nommé, auquel par ledit maistre Jehan Truquan fu
<lb/> dit que par mesdiz seigneurs de parlement estoit ordené
<lb/> de l'appel par lui fait ou jour d'yer et qu'il convenoit
<lb/> qu'il deist la verité et que riens ne lui valoit delay qu'il
<lb/> eust prins. Lequel prisonnier ne voult autre chose confesser
<lb/> en son prejudice que fait avoit; et, pour ce, fu fait
<lb/> despouillier tout nu, mis, lié et estendu à question sur le
<lb/> petit tresteau et en après sur le grant, et, lui estant en
<lb/> cest estat, requist instanment qu'il feust mis jus d'icelle
<lb/> question et il diroit verité des larrecins par lui faittes
<lb/> dont il en y avoit plusieurs. Si fu mis hors d'icelle question,
<lb/> mené chauffer en la cuisine en la maniere accoustumée.
<lb/> Ouquel lieu, après ce qu'il se fu chauffé bien et longuement
<lb/> et aussi en après ramené en jugement sur lesdiz
<lb/> carreaux, icellui prisonnier, sanz aucune force ou contrainte,
<lb/> et en soy corrigant des autres confessions par lui
<lb/> faites, congneut et confessa par serement que, en un jour
<lb/> de samedi au soir et de nuit paravant Quaresme prenant
<lb/> derrenierement passé, autrement du temps ne du jour
<lb/> n'est record, il entra en l'ostel de Bourbon, ouquel il fu
<lb/> toute celle nuit; et alla et vint parmi ledit hostel jusqu'à
<lb/> environ entre <num>IIIJ</num> et cinq heures après minuit, que, en
<lb/> montant ès chambres d'en haut, il trouva un huis ouvert;
<lb/> par lequel il entra en ycelle chambre, en laquele n'avoit
<lb/> personne quelconques couchiez qu'il veist ou se aperceust,
<lb/> jà soit ce que par un petit huis ayant regart en ladite
<lb/> chambre il oyst bien aucunes gens qui dormoyent
<lb/> en ycelle. En laquelle premiere chambre, sur une table
<lb/> dreciée qui là estoit, il trouva les deux saintures d'argent
<pb n="483"/>
<lb/> dont cy-dessus est faite mencion, avec un certain juppon
<lb/> auquel pendoit une bourse de cuir, en laquele il, tempté
<lb/> de l'ennemi, mal print environ <num>XX</num> sols <abbr>par.</abbr> en menue
<lb/> monnoye qui y estoient et avec soy en apporta lesdites
<lb/> deux saintures d'argent estans sur ladite table, et s'en ala
<lb/> hors dudit hostel où bon lui sembla; et lesqueles deux
<lb/> saintures il, depuis ce, a vendues, c'est assavoir l'une audit
<lb/> Pastoureau, orfevre, et l'autre bailliée audit Guillemin
<lb/> Segrée en gages de six francs qu'il lui presta lors sur
<lb/> ycelle sainture.
<lb/> Congneut aussi que, environ deux mois a ou environ,
<lb/> il estant couchié avecques Jehan de Chesnevieres, escuïer,
<lb/> demourant en la ville de Fresnoy en la conté
<lb/> de Valois, en l'ostel dudit escuïer, de nuit, mal print en la
<lb/> bourse d'icellui escuïer, sanz son sceu, un noble d'Engleterre
<lb/> et <num>IIJ</num> escuz d'or. De l'ostel duquel escuïer il
<lb/> se parti l'andemain matin et vint à cheval, en la compaignie
<lb/> de la femme d'icellui escuïer qui estoit à demie lieue
<lb/> dudit hostel, ou païs de Beissin, en un des hostelz d'icellui
<lb/> escuïer; et tantost après ce il qui parle leissa la femme dudit
<lb/> escuïer audit lieu de Beissin et s'en vint à Paris soy esbatre
<lb/> et jouer, en laquele ville de Paris il fu prins et emprisonné
<lb/> pour un grant coustel qu'il portoit. Et dit que
<lb/> lors il avoit en sa bourse le noble et les <num>IIJ</num> escuz par lui
<lb/> prins en la bourse dudit escuïer.
<lb/> Congneut oultre icellui prisonnier, que demi an a ou
<lb/> environ, à deux lieues oultre Senliz, en alant ou païs de
<lb/> Valois, se loga au soir en un village dont il ne scet le
<lb/> nom, et coucha celle nuit en un lit avec un autre compaignon
<lb/> passant le chemin, duquel il n'a aucune congnoissance.
<pb n="484"/>
<lb/> En la bourse duquel compaignon et de nuit, il
<lb/> print et embla <num>XX</num> sols qui dedens estoient, et le matin se
<lb/> parti le premier dudit hostel, sanz le sceu du compaignon
<lb/> avec lequel il avoit jeu.
<lb/> Item congneut que, en la ville de Granviller vers
<lb/> Amiens, lui estant couchié de nuit avec un compaignon,
<lb/> mal print en la bourse d'icellui compaignon <num>IIIJ</num> sols qui
<lb/> y estoient.
<lb/> Item congneut que, <num>IIJ</num> mois a ou environ, il estant en
<lb/> la ville de Moncy le Chastel et regardant le jeu de la
<lb/> paume, ainsi comme par un compaignon qui jouoit à la
<lb/> paume lui ot esté baillié à garder sa robe et bourse, il,
<lb/> tempté de l'ennemi, mal print en la bourse dudit compaignon
<lb/> <num>IJ</num> frans en or qui y estoient et, yceulz par lui prins,
<lb/> se absenta du jeu sanz le sceu des compaignons qui
<lb/> jouoient audit jeu de la paume.
<lb/> Item congneut que lui, et un compaignon cordouennier
<lb/> demourant lors à Beauvaiz, nommé Jehannin, se
<lb/> partirent, ou mois d'aoust derrenierement passé, d'icelle
<lb/> ville de Beauvaiz en entencion d'aler en esbatement au
<lb/> Neufchastel de Nicourt; et eulz deux estans à un
<lb/> soir et giste en la ville de Saint-Sanxon et couchiez
<lb/> en un lit en une chambre où il avoit deux liz, en l'un
<lb/> desquelz estoit couchiez un homme qu'il ne congnoissoit,
<lb/> pourparlerent ensemble de ce qu'ilz n'avoient point
<lb/> d'argent. Et, ce fait, de nuit, icellui Jehannin se leva et
<lb/> ala au lit où ycellui homme estoit couchiez, en la bourse
<lb/> ou tasse duquel il print dix frans, desquelz il y avoit
<lb/> <num>IIIJ</num> frans en or et le remennant en menue monnoie. Et,
<lb/> ycelle desroberie faite, se partirent et leverent bien matin,
<lb/> et eulz estans aus champs, departirent entre eulz ledit
<pb n="485"/>
<lb/> argent dont il ot à sa part <num>V</num> frans; et atant se departirent
<lb/> d'ensemble et oncques puis ne virent li uns l'autre.
<lb/> Item congneut que lui et un compaignon cousturier du
<lb/> païs d'environ Compiengne, duquel il ne scet le nom,
<lb/> en buvant de jour ensemble en la ville de Alonne
<lb/> près de Beauvaiz, un an a ou environ, virent en la chambre
<lb/> du seigneur en quel hostel ilz buvoient, au dessus
<lb/> du chevez de son lit une tassette de cuir pendue à un
<lb/> clou; en laquele tasse fu lors prins par ledit compaignon
<lb/> <num>IIIJ</num> frans en or, desquelz à sa part il ot deux <abbr>fr.</abbr> qu'ilz
<lb/> departirent ensemble, quant ilz furent hors d'icelle
<lb/> taverne.
<lb/> Congneut oultre que, ès vendenges derrenierement
<lb/> passées, il estant logiez aus Maillés en la ville de Compiengne
<lb/> et couchié avec un compaignon du païs d'Alemaigne
<lb/> dont il ne scet le nom et duquel il n'a aucune
<lb/> congnoissance, fu par icellui compaignon dit à lui qui
<lb/> parle qu'il n'avoit point d'argent et que s'il le vouloit
<lb/> croire que tantost ilz aroient de l'argent, car en leur
<lb/> chambre estoit logiez et couchiez un marchant qui estoit
<lb/> venuz en laditte ville de Compiengne pour acheter des
<lb/> vins et les faire mener en Flandres. Et assez tost après ce,
<lb/> ycellui compaignon se leva et ala au lit dudit marchant,
<lb/> soubz le chevez du lit duquel marchant et en la tasse
<lb/> d'icellui, fu lors prins dix frans en or, si comme il lui dist
<lb/> et rapporta, et le landemain matin s'en alerent en esbatement
<lb/> aus champs hors d'icelle ville de Compiengne et
<lb/> lors departirent ensemble yceulx dix frans desquelz il ot
<lb/> à sa part <num>V</num> frans. Et oncques puis ne vit icellui compaignon
<lb/> Alemant. Et dit sur ce requis que le maçon et
<lb/> tailleur de pierre par lui cy-dessus accusé n'est en riens
<lb/> coulpable desdites saintures et argent prins oudit hostel
<lb/> <abbr>mons.</abbr> de Bourbon ne d'autre crime quelconque qu'il
<pb n="486"/>
<lb/> sache ne dont il ait congnoissance aucune, et que ladite
<lb/> accusacion il a fait sanz cause et contre raison et qu'il a
<lb/> de ce menti. Et atant fu fait remettre en la prison de laquele
<lb/> il avoit esté attaint.
<lb/> LE SAMEDI <num>VJe</num> jour dudit mois d'avril, l'an dessus dit,
<lb/> pardevant <abbr>mons.</abbr> le prevost, lui estant en jugement sur
<lb/> les carreaux, presens messire Baude de Vauviller, chevalier,
<lb/> maistres Jehan Truquan, lieutenant dudit <abbr>mons.</abbr> le
<lb/> prevost, Dreux d'Ars, auditeur, Yves de Karembert, advocat
<lb/> en Chastellet, Nicolas Bertin, Hutin de Ruit, Gieffroy
<lb/> Le Goybe et Jehan Fouquere, examinateurs, <abbr>etc.</abbr> fu
<lb/> fait venir et attaint des prisons dudit Chastellet Jehannin
<lb/> de Frainville, prisonnier dessus nommé, lequel et par serement,
<lb/> sanz aucune force ou contrainte, continua et persevera
<lb/> ès confessions par lui ou jour d'yer faittes et afferma
<lb/> le contenu en ycelles par lui avoir esté faiz et les
<lb/> larrecins commises par la forme et maniere que escrips
<lb/> sont cy-dessus et lesqueles lui furent leues mot après
<lb/> autre. Et, ce fait, fu ycellui prisonnier fait remettre en la
<lb/> prison de laquele il avoit esté attaint; et, en après ce, demandé
<lb/> par ledit <abbr>mons.</abbr> le prevost ausdiz conseilliers leurs
<lb/> advis et oppinions qu'il estoit bon d'estre fait dudit prisonnier.
<lb/> Tous lesquelz, veu l'estat dudit prisonnier et les
<lb/> larrecins par lui commises à plusieurs et diverses journées
<lb/> et diverses foiz tant de jour comme de nuit et en traïson,
<lb/> la valeur d'icelles, delibererent et furent d'oppinion
<lb/> que l'en ne le povoit espargnier qu'il ne feust executé
<lb/> comme larron et qu'il estoit un très-fort larron. Oyes
<lb/> lesqueles oppinions et veu ce present procès, ledit monseigneur
<lb/> le prevost le condempna à ce.
<lb/> Lequel jugement fu executé ce dit <num>VJe</num> jour d'avril.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="487"/>
</div>
<div>
<head>ESTIENE JOSSON.</head>
<p>
<lb/> L'AN DE GRACE MIL <num>CCCIIIIxx</num> ET DOUZE, le vendredi
<lb/> <num>Xe</num> jour de may, pardevant monseigneur le prevost,
<lb/> lui estant en jugement sur les carreaux du Chastellet,
<lb/> en la presence de noble homme <abbr>mons.</abbr> Baudes de
<lb/> Vauviller, chevalier, sire François Chanteprime, Jehan
<lb/> Chanteprime, conseilliers et tresoriers des guerres du
<lb/> roy nostre sire, maistres Jehan Truquan, lieutenant dudit
<lb/> <abbr>mons.</abbr> le prevost, Beraut Brisson, esleu à Paris sur le fait
<lb/> des aides, Jehan Filleul, advocat en parlement, Guillaume
<lb/> Drouart, advocat du roy, Guillaume Rabigois, advocat
<lb/> en Chastellet, Dreux d'Ars, auditeur, Miles de
<lb/> Rouvroy, Ernoul de Villers, Nicolas Bertin, Hutin de
<lb/> Ruit et Jehan Fouquere, examinateurs, <abbr>etc.</abbr> Pierre de
<lb/> Fresnes, clerc de la prevosté de Paris et Jehan Filleul,
<lb/> lieutenant du receveur de Paris, fu fait venir et attaint
<lb/> des prisons dudit Chastellet Estienne Josson, prisonnier
<lb/> detenu illec pour souspeçon d'avoir fait ou contrefait un
<lb/> faulz briefvet et les seings manuelz de Andrieu Le Preux
<lb/> et Oudart Culdoë, notaires du roy nostre sire oudit
<lb/> Chastellet, et aussi d'avoir nommé le nom des obligiez et
<lb/> pleges escrips et nommez oudit briefvet, sanz leur sceu ou
<lb/> consentement, et duquel briefvet la teneur s'ensuit:
<lb/> <hi rend="ital">Guillaume Roussel, marchant et bourgois d'Aucerre, confesse
<lb/> devoir et gaige à Jehan de Grant Rue, marchant et
<lb/> bourgois de Paris, ou au porteur, <abbr>etc.</abbr> la somme de quatre cens
<lb/> et quarante huit livres tournois franc d'or du coing du Roy
<lb/> nostre sire pour <num>XX</num> sols tournois, pour vente, bail et delivrance de
<lb/> fer d'Espaigne bon leal et marchant, qu'il en confesse avoir eu
<lb/> et receu par juste pris sanz fraude, <abbr>etc.</abbr>, dont, <abbr>etc.</abbr> à païer
<lb/> à la Toussains prouchainement venant <abbr>etc.</abbr> . Et à ce furent presens
<lb/> </hi><pb n="488"/>
<hi rend="ital">
Gaultier de Favencourt et Jehan Le Breton, taverniers
<lb/> et bourgois de Paris, qui de ce se firent et constituerent pleges
<lb/> et principaulz païeurs et respondeurs et chascun d'eulz
<lb/> pour le tout ou deffaut dudit Guillaume <abbr>etc.</abbr> touz <abbr>etc.</abbr> obligeans
<lb/> biens <abbr>etc.</abbr> <abbr>ren.</abbr> <abbr>etc.</abbr> fait <abbr>etc.</abbr> l'an mil <num>CCCIIIJxx</num> et douze, le
<num>VIJe</num>
<lb/> jour de may.</hi>
<lb/> <abbr>A.</abbr> LE PREUX. <abbr>O.</abbr> CULDOE.
<lb/> Lequel prisonnier et par serement requis de dire verité
<lb/> des choses dessus dites et autres qui lui seroient demandées,
<lb/> dit et afferme que pour la povreté et neccessité qu'il
<lb/> a de chevance pour soustenir l'estat de lui, de sa femme,
<lb/> enfans et mesnage et la souffreté qu'il a eu par long temps
<lb/> passé en defaut de ce, il, en entencion d'avoir et recouvrer
<lb/> finance, a conceu en soy la maniere comme il en
<lb/> pourroit avoir, et sachant que un nommé Tancre Berthelemi
<lb/> s'entremettoit et entremect de courreterie, lui pria
<lb/> et requist qu'il le voulsist enseigner aucun marchant duquel
<lb/> pour un sien ami marchant demourant à Aucerre, il
<lb/> peust avoir aucunes denrées, et marchandises à creance,
<lb/> par payant à certain terme à venir, et que pour seurté de
<lb/> bien païer, il bailleroit bons pleges et caucion receant
<lb/> demourant à Paris. Par lequel courretier fu lors dit à lui
<lb/> qui parle qu'il avoit tant quis et serchié qu'il avoit sceu
<lb/> que en l'ostel de Jehan de Grant Rue, marchant demourant
<lb/> à Paris, avoit très grant quantité de fer, dont l'en
<lb/> faisoit au vendre le millier <num>XVJ</num> <abbr>fr.</abbr>, et que ycellui de Grant
<lb/> Rue lui avoit dit qu'il le vendroit ce pris et riens moins,
<lb/> et que voluntiers il donneroit terme de païer, mais qu'il
<lb/> eust bons pleges et caucion demourant à Paris. Duquel
<lb/> marchant icellui Tanquere acheta du consentement de
<lb/> lui qui parle <num>XXVIIJ</num> milliers de fer d'Espaigne au pris
<lb/> chascun millier <num>XVJ</num> <abbr>fr.</abbr> . Et, ces choses rapportées à lui qui
<lb/> parle par ledit courretier, il se transporta ou Chastellet
<pb n="489"/>
<lb/> de Paris et, en son propre et privé nom, passa par devant
<lb/> les dessus nommez notaires une quittance faisant mencion
<lb/> comme il avoit receu et quitté certaine personne de tout
<lb/> ce qu'ilz povoient avoir eu afaire ensemble, en entencion
<lb/> et volunté qu'il peust plus proprement veoir visiter
<lb/> et contrescrire ou figurer les seings manuelz d'iceulz notaires.
<lb/> Et, avec ce, fist tant par priere devers yceulz notaires
<lb/> que ledit Andriet escript de sa main tout le brievet
<lb/> cy-dessus escript, sauf tant qu'il n'y mist ou escript aucunement
<lb/> les moz qui ensuient, c'est assavoir <hi rend="ital">le <num>VIJe</num> jour de
<lb/> may</hi>, et audit Andrieu Le Preux nomma toutes les personnes
<lb/> declairées oudit brievet, en lui disant que icellui
<lb/> brievet il porteroit veoir au marchant de qui les denrées
<lb/> devoient estre prinses, afin qu'il regardast icellui et qu'il
<lb/> deist s'il lui souffisoit en ceste forme ou non; et, que, ce
<lb/> fait, il qui parle ameneroit devers ledit Andrieu et son
<lb/> compaignon, notaires, Guillaume Roussel et les pleges
<lb/> dessus nommez et escrips oudit brievet. Et dit que,
<lb/> mardi derrenierement passé, lui estant en son hostel à
<lb/> Paris et tempté de l'ennemi par povreté, escript de sa
<lb/> main en ycellui brievet les moz dessus diz, c'est assavoir
<lb/> <hi rend="ital">le <num>VIJe</num> jour de may</hi> avec les sains manuelz d'iceulz deux
notaires
<lb/> qu'il contrefist et figura, au plus proprement qu'il
<lb/> pot, de leurs sains escrips de leurs propres mains en la
<lb/> quittance dont cy-dessus est faite mencion.
<lb/> Congneut avec ce que, par le moyen dudit Tancre,
<lb/> courretier, et à la requeste de lui qui parle, ycellui
<lb/> Tancre se trait devers un nommé Pierre Le Clerc, marchant,
<lb/> demourant à Petit-Pont, auquel il vendi ledit fer
<lb/> la somme de <num>IIJcIIIJxx</num> et cinq frans, et, ce fait et oy le
<lb/> rapport dudit Tanquere, il qui parle ala devers ycellui
<lb/> Jehan de Grant Rue et lui bailla ledit brievet, lequel
<lb/> ainsi par lui receu, dist audit Pierre Le Clerc qu'il lui
<lb/> respondoit dudit fer et marchandise et, pour ce, celui
<lb/> jour mesmes par ycellui Pierre Le Clerc fu baillié à un
<pb n="490"/>
<lb/> varlet changeur, du nom duquel il n'est record, qui demeure
<lb/> au change de Colin d'Esteufs, en la presence de
<lb/> lui qui parle, la somme de <num>VIJxx</num> pieces d'or, tant en frans
<lb/> comme en escuz et autres vieilles pieces d'or, et le residu
<lb/> en menue monnoie; et finablement concorderent ensemble
<lb/> il qui parle et ledit Pierre Le Clerc que icellui changeur
<lb/> lui promist rendre et païer la somme de <num>IIJc</num> frans; et,
<lb/> avec ce, icellui Pierre Le Clerc par une cedule signée
<lb/> de sa main et seing manuel est demourez tenuz et obligiez
<lb/> envers lui qui parle en la somme de <num>IIIJxx</num> et cinq
<lb/> frans à païer à certain terme avenir, et laquele cedule,
<lb/> avec partie d'icelle somme par lui tournée et convertie
<lb/> par le moïen dudit changeur, est en son coffre en son
<lb/> hostel à Paris. Et dit que le surplus de l'argent qui faut
<lb/> de ladite somme de <num>IIJc</num> frans que elle ne soit en son
<lb/> coffre il en a païé audit Tanquere pour son courtage dix
<lb/> frans et de l'autre partie il s'est acquittié. Requis se du
<lb/> roy il ot oncques grace ou remission des homicides par
<lb/> lui faiz, commis et perpetrez ès personnes de messire Estienne
<lb/> Laisné, promoteur de la court de l'official, et Thevenin
<lb/> Le Moine, sergent du guet, ne aussi des <num>XIIIJm</num> frans
<lb/> par lui prins des deniers du roy du temps qu'il estoit receveur
<lb/> de Monstiervillier, lesquelz il emporta et s'en
<lb/> ala hors du royaume, dit et par serment que oncques
<lb/> n'ot remission du roy et que d'iceulz homicides il a esté
<pb n="491"/>
<lb/> purgiez, comme clerc non marié qu'il estoit lors, par
<lb/> monseigneur l'evesque de Paris comme son juge ordinaire,
<lb/> et desquelz il a purgacion. Et quant ou cas d'iceulz
<lb/> <num>XIIIJm</num> frans, dit que par les graces faites à cause du joyeux
<lb/> advenement et nativité de feu <abbr>mons.</abbr> le Dauphin,
<lb/> premier filz du roy nostre sire qui à present est, il estant
<lb/> lors prisonnier ès prisons dudit <abbr>mons.</abbr> l'evesque de Paris,
<lb/> fu mis hors de prison et atant fu fait traire et mis à part
<lb/> sur les carreaux dudit Chastellet.
<lb/> ET INCONTINENT, par le conseil d'iceulz assistens, consideré
<lb/> que icellui Estienne Josson prisonnier par sa confession
<lb/> avoit esté autrefoiz rendu comme clerc et aussi que
<lb/> par les promoteurs dudit <abbr>mons.</abbr> l'evesque, c'est assavoir
<lb/> par maistre Jehan Merlet, il estoit requis leur estre rendu
<lb/> comme clerc, et que par l'inspeccion de sa teste apparoit
<lb/> qu'il n'avoit point de tonsure rese qui apparust, furent
<lb/> mandez et faiz venir en jugement Maciot Miseri, barbier
<lb/> juré du roy nostre sire oudit Chastellet, Jehannin Pichart,
<lb/> Huguelin Brisebarre, Guillaume Auber, Jehan d'Andezel,
<lb/> Jehan Hardoye et Lambert Blequebert, tous barbiers
<lb/> jurez dudit mestier, expers et congnoissans oudit mestier.
<lb/> Par tous lesquelz et chascun d'eulz separement et en
<lb/> l'absence et aussi en la presence l'un de l'autre icellui Estienne
<lb/> fu veu, visité, pignié et regardé diligemment et
<lb/> par yceulz et chascun d'eulz fu dit et rapporté et par serement
<lb/> audit <abbr>mons.</abbr> le prevost, presens les conseilliers
<lb/> dessus diz, que sur la teste dudit Estienne Josson, prisonnier,
<lb/> n'avoit aucune tonsure ou caratere qui apparust en
<pb n="492"/>
<lb/> quelque maniere, mais estoient les cheveux de sa teste
<lb/> aussi longs ou milieu et à l'environ de la teste dudit prisonnier,
<lb/> en un lieu comme en l'autre.
<lb/> OYE la confession duquel Estienne Josson, prisonnier,
<lb/> avec le rapport et tesmongnage desdiz barbiers jurez, demandé
<lb/> fu par ledit <abbr>mons.</abbr> le prevost ausdiz presens conseilliers
<lb/> leurs advis et oppinions comment l'en auroit à
<lb/> proceder contre ledit prisonnier. Par lesquelz, attendu ce
<lb/> que par les assistens est tesmongnié icellui prisonnier
<lb/> estre sanz estat ou office royal, qui maine grant estat et
<lb/> despense tant de lui comme de sa femme, que par sa confession
<lb/> il a esté attaint et reprins des cas criminelz dessus
<lb/> desclairez, ce qu'il a esté tourné ou pillory, la mauvaistié
<lb/> et fausseté par lui faitte et commise presentement de
<lb/> fait et aguet appensé en escripvant oudit brievet et contrefaisant
<lb/> les signes manuelz d'iceulz notaires, qui sont
<lb/> officiers royaulz et publiques, ce qu'il a receu l'argent
<lb/> comptant soubz umbre d'icelle faulseté et en alloué partie
<lb/> tant en soy acquictant comme pour son estat soustenir,
<lb/> fu dit et deliberé que contre ledit prisonnier, consideré
<lb/> qu'il est marié, soit procedé comme homme lay, et attendu
<lb/> qu'il n'a aucune tonsure ou caratere rese qu'il apparoisse,
<lb/> comme dit est. Et, avec ce, furent d'oppinion
<lb/> lesdiz maistres Martin Double, Guillaume Drouart, Dreux
<lb/> d'Ars, Nicolas Bertin, et aussi sire Guillaume Brunel,
<lb/> conseillier du roy nostre sire, Andrieu Le Preux, procureur
<lb/> du roy nostre sire oudit Chastellet, Nicolas Chaon,
<lb/> examinateurs, <abbr>etc.</abbr> oudit Chastellet, en la presence desquelz
<lb/> ce present procès fu leu et recité, que l'en ne le
<lb/> povoit ou devoit espargnier qu'il ne feust tournez ou pillory
<lb/> ayant une mittre de papier mise sur sa teste, en laquele
<lb/> soit escript ces moz: <hi rend="ital">faussaire</hi> et que d'illec il
<lb/> feust menez à la justice du roy notre sire et executé
<lb/> comme larron, c'est assavoir pendu. Et les dessus diz
<pb n="493"/>
<lb/> messire Baudes de Vauviller, sire François Chanteprime,
<lb/> Jehan Chanteprime, maistres Jehan Truquan, Beraut
<lb/> Brisson, Jehan Filleul, Guillaume Rabigois, Ernoul de
<lb/> Villers, Miles de Rouvroy, Hutin de Ruit et Pierre de
<lb/> Fresnes, delibererent que il feust tourné ou pillory et
<lb/> mittré comme dit est dessus, et, avec ce, feust banni à
<lb/> tousjours du royaume sur peine de la hart, et tous ses
<lb/> biens confisquez seulement.
<lb/> ET, CE FAIT, après ce que ledit <abbr>mons.</abbr> le prevost ot alé
<lb/> en la court de parlement et rapporté à messeigneurs d'icelle
<lb/> court de parlement ce present procès, icellui <abbr>mons.</abbr>
<lb/> le prevost estant de rechief en jugement sur les quarreaux,
<lb/> dist et rapporta que cedit procès recité par lui en
<lb/> ladite court de parlement en la presence de messeigneurs
<lb/> maistre Simon Foison, president en parlement, maistres
<lb/> Guillaume Porel, Regnaut du Mont-Saint-Eloy, Regnaut
<lb/> de Sens et Robert Broisset, conseilliers du roy nostre dit
<lb/> seigneur en ladite court, iceulz messeigneurs, attendu la
<lb/> mauvaise renommée dudit prisonnier qui autrefoiz de <num>IIJ</num>
<lb/> cas criminelz a esté poursuis et attaint, et que par sadite
<lb/> confession faitte au jour d'uy il a larrecin ou cas, les continuacions
<lb/> et perseveracions de faussetez et larrecins par
<lb/> lui commises et reiterez par plusieurs et diverses fois, ont
<lb/> dit et deliberé et conseillié audit <abbr>mons.</abbr> le prevost que
<lb/> icellui prisonnier, pour ses demerites, soit pillorié et en
<lb/> après ce pendu comme larron. Et que se, par aucune
<lb/> aventure, icellui prisonnier appelloit dudit jugement,
<lb/> que par lui ne feust aucunement defferé à l'execucion
<lb/> d'icellui jugement. Oyes lesqueles oppinions et veu ce
<lb/> present procès, icellui <abbr>mons.</abbr> le prevost, en la presence
<lb/> des dessus nommez sire Guillaume Brunel et maistres Robert
<lb/> Broisset, Andrieu Le Preux, Martin Double, Guillaume
<lb/> Drouart, Dreux d'Ars, Nicolas Chaon, Ernoul de
<lb/> Villers et Pierre de Fresnes et, par leur conseil, condempna
<pb n="494"/>
<lb/> icellui prisonnier, en son absence, à estre pillorié
<lb/> et pendu, comme dit est dessus.
<lb/> OUQUEL JOUR, par le commandement dudit <abbr>mons.</abbr> le
<lb/> prevost, icellui Estienne Josson fu fait mener ou pillory
<lb/> ès hales, et illec tourné en la maniere acoustumée, et
<lb/> d'illec mené à la justice; auquel lieu, lui estant à son
<lb/> derrenier tourment, icellui prisonnier, après ce qu'il ot
<lb/> perseveré et continué ès confessions par lui ou jour d'uy
<lb/> faites, en la presence de honorable homme et sage maistre
<lb/> Jehan Riole, procureur du roy nostre sire en la chambre
<lb/> des generaulz, Hutin de Ruit, examinateur, <abbr>etc.</abbr> et
<lb/> Aleaume Cachemarée, commis dudit <abbr>mons.</abbr> le prevost
<lb/> à estre presens audit jugement faire executer. Lequel
<lb/> prisonnier estant en la fin de ses jours et après ce qu'il ot
<lb/> fait ses prieres, orisons et recommendacions à Dieu, congneut
<lb/> et confessa, en augmentant les confessions par lui
<lb/> ou jour d'uy faittes, que environ Noël derrenierement
<lb/> passé, pou avant ou après, autrement du jour n'est record,
<lb/> il lors estant en très grant neccessité et povreté de son
<lb/> estat et chevance, et pour avoir et recouvrer finance,
<lb/> fist, semblablement que dit est dessus, passer en son nom
<lb/> par Jehan de La Noë et Pierre Le Guïant, notaires dudit
<lb/> Chastellet, une quittance, et aussi fist par l'un d'iceulz
<lb/> escrire, sanz signer de leurs seings manuelz et sanz date,
<lb/> une obligacion par laquele Almaurry Noël, carrier, demourant
<lb/> à Gentilly, est tenuz et obligiez envers messire
<lb/> Florimont de Guise, chevalier, en la somme de <num>IIJcXXXV</num>
<lb/> frans, pour vente, bail et delivrance de vint milliers de
<lb/> fer par lui venduz, à païer ladite somme à la Saint Jehan
<lb/> prouchainement venant, et de laquelle somme rendre et
<lb/> restituer Richart des Sertaux, bourgois de Paris, nommé
<lb/> et escript oudit brievet, est plege et respondant, sanz le
<lb/> sceu ou congié d'iceulz Almaurry et de Sertaux ne qu'ilz
<lb/> fussent aucunement prins, mais il mesmes qui parle contrefist
<pb n="495"/>
<lb/> de sa main les seings manuelz d'iceulz notaires, et
<lb/> y mist la date, par le moïen que dit et exprimé a cy-dessus
<lb/> en sa premiere confession. Et lesquelz <num>XXm</num> de fer, il,
<lb/> par le moïen dudit Tanquere, qui les vendi en ycellui
<lb/> temps audit Jehan Le Clerc, receut dudit Jehan Le Clerc
<lb/> <num>IJcLX</num> frans à une fois, partie en or et l'autre en monnoye,
<lb/> de laquele somme il païa audit Tancre pour son courtage
<lb/> <num>V</num> francs et du residu d'icelle somme s'est amesnagié,
<lb/> vestu et ordené, lui et sa femme, et gouverné son mesnage,
<lb/> et aussi s'est acquittié en plusieurs lieux là où il devoit.
<lb/> Et dit que de present il ne scet en tout le monde argent
<lb/> ou or qui soit sien, ailleurs que en son coffre, en sa maison,
<lb/> et <num>XIJ</num> escuz d'or qu'il a de present sur soy ou fons de
<lb/> ses brayes.
<lb/> Congneut aussi que par compte fait deux ans a et plus
<lb/> et au temps et date d'une obligacion qui est par devers
<lb/> lui en laquele est contenu que Jehan de Reneufves, demourant
<lb/> à l'Estoile et au Croissant en la Cité de Paris, est
<lb/> son tenuz et obligiez en la somme de <num>XX</num> frans, icellui de
<lb/> Reneufves estoit lors son tenu en la somme de <num>XXX</num> frans
<lb/> comprins ens ladite obligacion, ne scet il qui depose s'il
<lb/> lui a de ce depuis aucune chose païé, car, de present, il
<lb/> n'en est pas record. Et autre chose ne plus ne voult ycellui
<lb/> Estienne Josson confesser. Et, pour ce, incontinent
<lb/> le jugement cy-dessus dit contre lui prononcié d'estre
<lb/> pendu, fu executé en l'an et <num>Xe</num> jour de may dessus diz.
<lb/> Commissaire sur les biens maistres Nicolas Bertin et
<lb/> Jehan Fouquere, appelez avec eulz Jehan Filleul, lieutenant
<lb/> du receveur de Paris, et yceulz <num>XIJ</num> escuz bailliez
<lb/> audit Filleul, si comme par sa cedule appert.
<lb/> <abbr>AL.</abbr> CACHEMARéE.
</p>
<pb n="496"/>
</div>
<div>
<head>JEHAN LE DOYEN.</head>
<p>
<lb/> L'AN DE GRACE mil <num>CCCIIIJxx</num> et onze, le mercredi <num>Xe</num>
<lb/> jour d'avril, en jugement sur les carreaux du Chastellet
<lb/> de Paris, pardevant <abbr>mons.</abbr> le prevost, presens maistres
<lb/> Jehan Truquan, lieutenant dudit <abbr>mons.</abbr> le prevost, Dreux
<lb/> d'Ars, auditeur, Pierre de Lieviller, advocat en parlement,
<lb/> Andrieu Le Preux, procureur du roy, Robert de
<lb/> Tuillieres, Nicolas Bertin, Jehan de Tuillieres et Jehan
<lb/> Fouquere, examinateurs, et Guillaume Le Madre, procureur
<lb/> de la court de la royne, fu attaint et fait venir des
<lb/> prisons dudit Chastellet Jehannin Le Doyan, tenneur, demourant
<lb/> en la Tannerie à Paris, prisonnier detenu oudit
<lb/> Chastellet pour ce que au Pot d'Estain en Beaurepaire où
<lb/> il et Simonnet Le Doyan, son frere, buvoyent ensemble,
<lb/> ilz ont prins et emblé deux tasses d'argent et icelles muciées
<lb/> soubz un banc, en denyant que icelles ilz eussent
<lb/> eues.
<lb/> Lequel prisonnier, juré aus sains Euvangiles de Dieu
<lb/> dire verité de ce que dit est et autres choses qui lui seroit
<lb/> demandées, et après plusieurs denegacions et variacions
<lb/> sur ce par lui faittes, congneut et confessa que ou
<lb/> jour d'yer, de relevée, en buvant lui et sondit frere oudit
<lb/> hostel du Pot d'Estain attendant que un cousturier qui
<lb/> demeure assez près dudit hostel du Pot d'Estain venist
<lb/> boire avec eulz, et qu'il le païast de son salaire et peine deservie
<lb/> en faisant sa robe, vit et apperceust que sur le bort
<lb/> du puis dudit hostel du Pot d'Estain estoient deux tasses
<lb/> d'argent esqueles avoit de l'eaue, et que nul ne se prenoit
<lb/> garde desdites tasses; et pour doubte qu'il ot qu'elles
<lb/> ne cheissent ou puis, print icelles deux tasses et les mist
<lb/> soubz son mantel, se vint asseoir à la table où sondit frere
<pb n="497"/>
<lb/> estoit, et auprès de lui contre le bout d'un banc où il
<lb/> se assist, mist iceulz hennaps sanz le sceu de sondit frere.
<lb/> Lesquelz, si tost comme il oy que la dame et gens dudit
<lb/> hostel les demandoient, il bailla et enseigna, et dit que
<lb/> son entencion estoit de les rendre avant qu'il partist de
<lb/> la taverne, jà soit ce que l'en ne les lui eust aucunement
<lb/> demandées.
<lb/> CE FAIT, par l'advis des assistens, fu incontinent mander
<lb/> le seigneur ou dame de l'ostel du Pot d'Estain dessus
<lb/> dit, lequel absent, et presente Marie, femme Jehan Le
<lb/> Breton, jurée en la presence dudit prisonnier, qui aucunement
<lb/> ne se voult rapporter en elle, icelle femme dist
<lb/> et afferma par serement que ou jour d'yer, de relevée,
<lb/> en son hostel elle vit lesdiz deux prisonniers à li monstrez
<lb/> qui demanderent à boire chopine de vin à <num>XXXIJ</num> <abbr>d.</abbr> le
<lb/> sextier; ausquelz elle fist traire chopine, et devant eulz
<lb/> mist et assist icelle, et leur bailla un petit hennap d'argent
<lb/> pour boire leur vin et en après ala en sa cuisine
<lb/> veoir que sa chamberiere faisoit, se sa loissive couloit et
<lb/> aussi se elle netteyoit sa vaisselle de cuisine, comme commandé
<lb/> li avoit, et au retour que elle fist vit et apperceust
<lb/> icellui Jehannin Le Doyan qui descendoit hastivement des
<lb/> degrez par où l'en monte en sa chambre, et s'en ala seoir
<lb/> à son escot, et incontinent espandi ladite chopine de vin
<lb/> et en demanda avoir une autre chopine de vermeil, que
<lb/> elle qui parle leur ala traire et mist au devant d'eulz. Et,
<lb/> incontinent, elle ala veoir en sa chambre et trouva que
<lb/> de <num>IIIJ</num> hennaps d'argent que elle avoit laissiez sur son
<lb/> coffre, quant prinz avoit la tasse par elle mise au devant
<lb/> d'iceulz prisonniers, n'en avoit mais au lieu que deux, et
<lb/> que aussi l'en avoit enfardelé sur son lit une coultepointe,
<lb/> que l'en avoit tirée jus de la perche où mise et pendue
<lb/> l'avoit.
<lb/> Et dit, sur ce requise, que quant elle vit icellui Jehannin,
<pb n="498"/>
<lb/> prisonnier, descendre de sa chambre, elle n'osa
<lb/> mot dire, pour doubte qu'elle ot qu'il ne la ferist d'une
<lb/> dague qu'il avoit pendue à sa poitrine, et jusques à ce
<lb/> que en son hostel eut des hommes dont il n'en y avoit
<lb/> lors aucuns; mais, assez tost après, survint oudit hostel
<lb/> Perrin Des Guerres, sergent à verge du Chastellet, auquel
<lb/> elle se complaigny de ce que dit est; et lors ala
<lb/> icellui Perrin Des Guerres devers ledit Jehannin, prisonnier,
<lb/> lequel il fist lever de là où il estoit assis et, en ce faisant,
<lb/> cheirent icelles deux tasses d'argent entre les piez
<lb/> dudit prisonnier, lesqueles ilz releverent; et atant furent
<lb/> yceulz prisonniers par ledit sergent amenez ou Chastellet,
<lb/> ouquel ilz sont à present. Et dit que tele est la verité et
<lb/> non autre, sanz ce que par elle ou saditte chamberiere
<lb/> icelles deux tasses d'argent eussent aucunement esté mises
<lb/> sur le puis dessus dit proposé par icellui prisonnier.
<lb/> OYE LA DEPOSITION de laquele femme, avec les variacions
<lb/> et denegacions faittes plusieurs fois par ledit Jehannin
<lb/> Le Doyan, prisonnier, et sa confession faitte en après,
<lb/> ce qu'il nye les avoir prinses que pour rendre à la dame,
<lb/> attendu aussi que aus graces faittes pour cause de la nativité
<lb/> <abbr>mons.</abbr> le Dauphin qui à present est, icellui Jehannin,
<lb/> lors estant prisonnier ou Chastellet, et accusé
<lb/> d'avoir mal prins et emblé un mantel dont il avoit esté
<lb/> trouvé saisi, fu par lesdites graces delivré et mis hors de
<lb/> prison, ce que par les assistens nous est tesmongnié qu'il
<lb/> est homme oyseux et qui ne veult ouvrer, dit fu et deliberé
<lb/> par l'oppinion desdiz conseilliers, que pour savoir
<lb/> par sa bouche la verité comme prins avoit lesdites deux
<lb/> tasses d'argent et aussi des autres crimes et deliz par lui
<lb/> faiz, il feust mis à question. Oyes lesqueles oppinions et
<pb n="499"/>
<lb/> veu ce present procès, ledit monseigneur le prevost le
<lb/> condempna à ce.
<lb/> EN ENTERINANT lequel jugement, icellui Jehannin Le
<lb/> Doyan, prisonnier, fu de rechief attaint et fait venir en
<lb/> jugement; auquel par ledit <abbr>mons.</abbr> le prevost fu dit que
<lb/> desdites accusacions il deist verité, ou l'en lui feroit dire
<lb/> par sa bouche et seroit questionné. Lequel prisonnier, et
<lb/> par serement, ne voult autre chose congnoistre que dit a
<lb/> cy-dessus. Et, pour ce, fu fait despouillier tout nu, mis,
<lb/> lié et estendu à question sur le petit tresteau, et avant
<lb/> ce que sur lui feust jettée point d'eaue, icellui prisonnier
<lb/> requist instanment qu'il feust mis jus de ladite question
<lb/> et qu'il diroit verité d'iceulz hennaps par lui prins et
<lb/> autres plusieurs larrecins par lui faittes et commises. Et,
<lb/> pour ce, fu mis hors d'icelle question, mené chauffer en
<lb/> la cuisine en la maniere acoustumée, et en après ramené
<lb/> en jugement sur les carreaux dudit Chastellet, ouquel
<lb/> lieu, sanz aucune force ou contrainte, il congneut les
<lb/> choses qui ensuïent:
<lb/> C'EST ASSAVOIR que, deux mois avoit ou environ, que
<lb/> lui et sondit pere burent en l'ostel et taverne du Grant
<lb/> Godet en la Vennerie, il, par le commandement de sondit
<lb/> pere, mal print et embla un hennap de madre, qu'ilz
<lb/> vendirent sur le Pont de Paris, ne scet à qui, <num>IIJ</num> sols <abbr>par.</abbr> .
<lb/> Item confessa que, environ cinq ou <num>VJ</num> jours après, que
<lb/> il et sondit pere buvoient en une taverne à la porte Baudoir,
<lb/> lui et sondit pere mal prindrent et emblerent, en ladite
<lb/> taverne, un autre hennap de madre qui estoit sur
<lb/> une table, lequel hennap sondit pere vendi, ne scet à
<lb/> qui ne combien.
<lb/> Item confessa que, en vendenges derrenierement passées,
<lb/> lui et sondit pere burent en l'ostel et taverne de
<lb/> Guïot Le Breton, demourant en la rue de Beaurepaire, à
<pb n="500"/>
<lb/> l'enseigne du Pot d'Estain, ouquel hostel ilz prindrent et
<lb/> emblerent une robe sengle de drap gris à usage de femme,
<lb/> qui estoit enmi l'ostel sur le lit de la chamberiere, une
<lb/> paelle d'arain qui estoit en la cuisine et un hennap de
<lb/> madre qui estoit sur une table, lesqueles choses sondit
<lb/> pere et lui vendirent, <num>IJ</num> ou <num>IIJ</num> jours après, en la Frepperie,
<lb/> ne scet à qui, <num>XVJ</num> sols <abbr>par.</abbr> que sondit pere receut.
<lb/> Item confessa que lui et le dessus nommé Simonnet Le
<lb/> Dean, son frere, burent ou jour d'yer en l'ostel dudit
<lb/> Guïot; ouquel hostel, pendant ce que la dame d'icellui ala
<lb/> traire le vin ou celier, icellui Jehannin, prisonnier, sanz
<lb/> le sceu ne consentement dudit Simonnet, son frere, monta
<lb/> en l'une des chambres dudit hostel et, en unes almaires
<lb/> qui estoient en ladite chambre, print et embla deux tasses
<lb/> d'argent, et, en une autre chambre, une coultepointe
<lb/> blanche, desquelz larrecins ladite dame se aperceut, et,
<lb/> pour ce, ala querir un sergent; lequel vint tantost oudit
<lb/> hostel, trouva entre les piez dudit Jehannin lesdites
<lb/> deux tasses d'argent, et la coultepointe au bout des degrez
<lb/> dudit hostel.
<lb/> Item confessa que, <num>XV</num> jours a ou environ, que sondit
<lb/> pere et lui burent oudit hostel, sondit pere print et embla
<lb/> oudit hostel une chopine d'estain, à son sceu, laquele
<lb/> chopine sondit pere vendi, ne scet à qui ne combien.
<lb/> Item confessa que, oudit temps, sondit pere et lui burent
<lb/> en la taverne des Connins à la porte Baudoir, ouquel
<lb/> hostel icellui Jehannin, par le commandement de
<lb/> sondit pere, print et embla trois escuelles d'estain qui estoient
<lb/> sur une fourme, lesqueles escuelles sondit pere
<lb/> vendi, ne scet à qui ne combien.
<lb/> Item confessa que oudit larrecin un nommé Perrin Le
<lb/> Gueynier, demourant en l'ostel de sa mere, poissonniere,
<lb/> en la rue Garnier-Saint-Ladre, estoit present et en leur
<lb/> compaignie, et en estoit coulpable et consentant.
<lb/> Item confessa que, environ Quaresme prenant derrenierement
<pb n="501"/>
<lb/> passé, lui et ledit Perrin burent en une taverne à
<lb/> l'enseigne du Pot d'Estain, près de la boucherie Saint-Martin,
<lb/> ouquel hostel ledit Perrin print lors une quarte
<lb/> d'estain, qu'il vendi <num>IIIJ</num> sols <abbr>par.</abbr> à un potier d'estain,
<lb/> demourant à la porte Baudoir.
<lb/> Item confessa que lors ledit Perrin print et embla en
<lb/> l'ouvrouer dudit tavernier, qui est freppier, une courte
<lb/> houppelande de drap pers, laquele ycellui Perrin a de
<lb/> present vestue, de laquele houppelande icellui Jehannin
<lb/> a eu pour sa part <num>VIIJ</num> deniers <abbr>par.</abbr> .
<lb/> Item confessa que, mardi derrenierement passé, ot <num>VIIJ</num>
<lb/> jours, en la ville d'Amiens lui et ledit Perrin prindrent et
<lb/> emblerent en un hostel de ladite ville, c'est assavoir ledit
<lb/> Perrin un court mantel de drap violet, qu'il a de present
<lb/> vestu et icellui Jehannin, deux escuelles, qu'ilz apporterent
<lb/> à Paris et les vendirent samedi derrenierement passé,
<lb/> <num>VIIJ</num> blans à une comporterresse, qu'il ne congnoist.
<lb/> Item confessa que, trois sepmaines a ou environ, en la
<lb/> rue Gieffroy-Lengevin, en une taverne où lesdiz Jehannin
<lb/> et Perrin buvoient, fu par ycellui Perrin prins et emblé
<lb/> une petite sainture d'argent à une boucle mordant et
<lb/> deux cloz d'argent, laquele sainture icellui Perrin vendi
<lb/> sur le Pont de Paris <num>XJ</num> sols <abbr>par.</abbr> qu'ilz ont despenduz en
<lb/> alant à Amiens derrenierement.
<lb/> Item confessa que, en l'ostel d'un fruitier demourant au
<lb/> dessus de Sainte-Croix à l'enseigne du Greil, sondit pere
<lb/> et lui prindrent et emblerent un hennap de madre, que
<lb/> ledit prisonnier vendi en la presence de sondit pere à
<lb/> une porteresse alant parmi la ville, <num>VIJ</num> sols <abbr>par.</abbr> .
<lb/> Item confessa que, depuis et assez tost après, en une
<lb/> petite taverne près de la rue aus Juifs, il mal print et
<lb/> embla une petite sainture à boucle et mordant d'argent
<lb/> qu'il vendi <num>V</num> sols <abbr>par.</abbr> à une porterresse de frepperie.
<lb/> Item confessa que, <num>IIIJ</num> ou <num>V</num> jours avant Quaresme
<lb/> prenant derrenierement passé environ l'Annunciacion,
<pb n="502"/>
<lb/> lui et ledit Perrin prindrent et emblerent un court mantel
<lb/> sengle de drap pers qui pendoit à une perche à la
<lb/> Truye-qui-Fille en la rue Garnier-Saint-Ladre, lequel
<lb/> mantel ycellui Perrin vendi depuis <num>VIJ</num> sols <abbr>par.</abbr> qu'ilz
<lb/> ont despenduz ensemble.
<lb/> Item confessa que ce jour, sur la nuit, en une taverne
<lb/> au coing de Saint-Nicolas-des-Champs où lesdiz Jehannin
<lb/> et Perrin buvoient, ycellui Jehannin print et embla un
<lb/> plat et une saliere d'estain, lequel plat il vendi <num>IIIJ</num> sols
<lb/> <abbr>par.</abbr> à une comporteresse, et la saliere ledit Perrin getta
<lb/> sur un fumier.
<lb/> Item confessa que, en ce present Karesme, en la taverne
<lb/> de la Herce, où lesdiz prisonniers et son pere buvoient
<lb/> prindrent et emblerent une courte houppelande de pers
<lb/> doublé de violet que sondit pere vendi depuis <num>VIJ</num> <abbr>s.</abbr> <abbr>par.</abbr>
<lb/> à une comporterresse, dont il a eu à sa part <num>IIJ</num> sols
<lb/> <num>IIIJ</num> <abbr>d.</abbr> .
<lb/> Item confessa que, avant Quaresme prenant derrenierement
<lb/> passé, lesdiz Jehannin et Perrin estans ensemble en
<lb/> une taverne, ne scet en quel lieu, fu par icellui Perrin
<lb/> monstré audit Jehannin un hennap d'argent que icellui
<lb/> Perrin avoit en son seing, et lequel il disoit lui avoir esté
<lb/> baillié et vendu par sa mere <num>XXV</num> <abbr>s.</abbr> <abbr>par.</abbr> .
<lb/> Item confessa que, avant la Chandeleur derrenierement
<lb/> passée, environ vespres, en la rue Simon Le Franc sur
<lb/> l'establie d'un cousturier print et embla un blanchet
<lb/> fourré de penne et de fustenne, lequel blanchet il muça
<lb/> lors soubz son mantel et icellui vendi depuis à un frepier
<lb/> en plain marchié <num>IX</num> sols <abbr>par.</abbr> .
<lb/> Item confessa que, environ <num>XV</num> jours avant Quaresme
<lb/> prenant derrenierement passé, en une taverne en la rue
<lb/> Gieffroy-Lengevin où ledit prisonnier et sondit pere buvoient,
<lb/> prindrent et emblerent en la despense dudit hostel
<lb/> une tasse d'argent en deux pieces et liée en un petit
<lb/> drapelet, laquele tasse sondit pere a vendue sur le Pont à
<pb n="503"/>
<lb/> plusieurs foiz et parties, l'une <num>VIJ</num> <abbr>s.</abbr> <num>VIIJ</num> <abbr>d.</abbr>, l'autre <num>IIIJ</num> <abbr>s.</abbr>
<lb/> et l'autre <num>IIJ</num> sols, et tant qu'il en receut <num>XXVIJ</num> sols <num>VJ</num>
<lb/> deniers.
<lb/> Item confessa que, <num>IIJ</num> mois <supplied resp="#editor">a</supplied> ou environ, en l'ostel
<lb/> d'un mareschal tavernier demourant au coing de Mauconseil
<lb/> où ledit Jehannin et son pere buvoient, ilz prindrent
<lb/> et emblerent une houppelande de drap vert fourrée
<lb/> de penne noire, laquele sondit pere vendi <num>XVIJ</num> sols et
<lb/> n'en ot oncques rien.
<lb/> Item confessa que, tantost après Noël derrenierement
<lb/> passé, que lui et sondit pere buvoient en une taverne à
<lb/> l'opposite d'un mareschal en la rue Saint-Jaques, il print
<lb/> et embla un mantel de moisy sangle à usage d'omme, lequel
<lb/> mantel ilz ont depuis engagié en une taverne vers
<lb/> la porte Saint-Victor, pour <num>V</num> sols qu'ilz emprunterent
<lb/> dessus.
<lb/> Item confessa que, en la ville de Saint-Denis, en alant
<lb/> à Amiens lui et ledit Perrin burent en la taverne du Papegaut
<lb/> en la chambre du seigneur, de laquele ledit Perrin
<lb/> print et embla une courte houpelande sengle et deux
<lb/> hennaps de madre, l'un desquelz avoit un bouillon d'argent;
<lb/> laquele houpelande ledit Perrin avoit vestue et lesdiz
<lb/> deux hennaps ycellui Perrin vendi <num>VIIJ</num> sols en un
<lb/> village par deça Luserches.
<lb/> Item confessa que en la ville d'Amiens où lui qui parle,
<lb/> sondit pere et ledit Perrin estoient, icellui Perrin trouva
<lb/> en l'ostel où ilz estoient logiez, unes vieilles chausses de
<lb/> drap pers et unes bostines de cuir, lesqueles ycellui Perrin
<lb/> a, de present, chaussées.
<lb/> Item confessa que, avant Noël derrenierement passé,
<lb/> en la taverne des Trumelieres ès hales, environ heure de
<lb/> disner, lui et ledit Perrin prindrent et emblerent <num>VJ</num>
<lb/> vieilles escuelles d'estain, un mantel sangle à usage d'omme,
<lb/> lesqueles choses furent vendues, present le pere dudit
<lb/> Jehannin, <num>XJ</num> sols <abbr>par.</abbr> . Et atant fu fait remettre icellui
<pb n="504"/>
<lb/> Jehan Le Doyan, prisonnier, ès prisons desqueles il avoit
<lb/> esté attaint.
<lb/> EN L'AN DESSUS DIT <num>IIIJxx</num> et douze, le mercredi <num>XVIJe</num>
<lb/> jour d'avril, pardevant <abbr>mons.</abbr> le prevost, lui estant en jugement
<lb/> sur les carreaux dudit Chastellet, presens maistres
<lb/> Jehan Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Jehan de Tuillieres, Girart de La Haye,
<lb/> Miles de Rouvroy, Ernoul de Villers, Robert de Tuillieres,
<lb/> Hutin de Ruit et Jehan Fouquere, examinateurs, <abbr>etc.</abbr>
<lb/> après ce que Jehannin Le Dean, prisonnier dessus
<lb/> nommé, et par serement, ot continué et perseveré sanz
<lb/> aucune force ou contrainte ès confessions cy-dessus escriptes
<lb/> par lui autrefoiz faites et lesqueles lui furent leues
<lb/> mot après autre et affermé ycelles estre vrayes et par lui
<lb/> avoir esté faites, en la fourme et maniere que escriptes
<lb/> sont. Et, ce fait, par ledit <abbr>mons.</abbr> le prevost fu demandé
<lb/> ausdiz conseilliers leurs advis et oppinions qu'il estoit bon
<lb/> de faire dudit prisonnier, et s'il y avoit cause pour quoy
<lb/> il deust recevoir mort. Tous lesquelz, veu l'estat et personne
<lb/> dudit Jehannin Le Doyan, qui est personne aagiée
<lb/> de <num>XXIIJ</num> ans ou environ, les multiplicacions et valeur des
<lb/> larrecins par lui faittes et commises, tant de jour comme
<lb/> de nuit, de fait et aguet appensé, et la traïson commise
<lb/> en faisant plusieurs larrecins cy-dessus escriptes, et qu'il
<lb/> est incorrigible et ne se veult chastier, mesmement que
<lb/> autrefoiz a esté delivré de prison par grace à lui nagueres
<lb/> faitte pour le joyeux advenement et nativité de <abbr>mons.</abbr> le
<lb/> Dauphin pour cas criminel dont il estoit accusé et
<lb/> souspeçonné, <supplied resp="#editor">delibererent</supplied> et furent d'oppinion qu'il
<lb/> estoit un très fort larron et que l'en ne le povoit espargnier
<lb/> qu'il ne feust executé comme lierres. Oyes lesqueles
<lb/> oppinions et veu ce present procès, icellui <abbr>mons.</abbr>
<pb n="505"/>
<lb/> le prevost condempna ledit prisonnier, en son absence,
<lb/> à estre executé comme larron.
<lb/> Lequel jugement fu executé le vendredi <num>Xe</num> jour de
<lb/> may mil <num>CCCIIIJxx</num> et douze.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>OUDOT GUIGNE.</head>
<p>
<lb/> L'AN de grace mil <num>CCCIIIJxx</num> et douze, le mercredi <num>VIIJe</num>
<lb/> jour de may, en jugement pardevant <abbr>mons.</abbr> le prevost,
<lb/> presens maistres Dreux d'Ars, lieutenant dudit
<lb/> monseigneur le prevost; Martin Double, advocat; Andrieu
<lb/> Le Preux, procureur du roy en Chastellet; Michiel
<lb/> Marchant, Jaques Du Bois, Jehan Delcy, Oudart de
<lb/> Monchauvet, advocaz oudit Chastellet; Nicolas Bertin,
<lb/> Jehan Fouquere, examinateurs, <abbr>etc.</abbr> Jehan de La Folie,
<lb/> receveur de Paris et Regnaut de Foleville, escuïer, fu
<lb/> attaint sur les carreaux dudit Chastellet Oudot Guingne,
<lb/> varlet servant de Cousin, escuïer de <abbr>mons.</abbr> de Rochechouart,
<lb/> demourant en l'ostel de Laval, prisonnier detenu
<lb/> oudit Chastellet, à la requeste de Perrete de Saintry
<lb/> demourant en la rue de Montmartre entre la Rose et la
<lb/> Doloire, pour ce, si comme elle dit, que, dimenche derrenierement
<lb/> passé ot <num>VIIJ</num> jours, environ heure de minuit
<lb/> <supplied resp="#editor">lui</supplied> et plusieurs autres ses complices rompirent son huis,
<lb/> despecerent ses draps et son lit, la batirent et navrerent
<lb/> en plusieurs lieux, la prindrent et emmenerent aus champs
<pb n="506"/>
<lb/> et la congneurent charnelment oultre son gré et
<lb/> volunté.
<lb/> Lequel prisonnier juré aus sains Euvangiles de Dieu
<lb/> dire verité des choses dessus dites et de son estat et gouvernement,
<lb/> dit et afferme par serement qu'il est nez de la
<lb/> ville de Chanteaux à <num>VIIJ</num> lieues deça Dijon, et que
<lb/> tout le temps de sa vie et puiz <num>XVJ</num> ans ença a continuelment
<lb/> suy les guerres, porté le bacinet comme varlet servant,
<lb/> et servi le dessus dit escuïer par <num>VJ</num> ans ou environ;
<lb/> et que desdites accusacions il est pur et innocent et n'en
<lb/> est aucunement coulpable. Et après plusieurs variacions
<lb/> et denegacions sur ce par lui faites, et en soy corrigant
<lb/> d'icelles, congneut et confessa pour verité qu'il est veoir
<lb/> que oudit dimenche après souper lui, ensemble un nommé
<lb/> Baudet, varlet dudit Cousin, acompaigniez d'un nommé
<lb/> Alain Le Ber qui par long-temps a esté ami de ladite
<lb/> Perrete et aussi d'un nommé Henry Cousin, tuillier,
<lb/> après ce qu'ilz se furent esbatuz par long temps en la
<lb/> court dudit hostel de Laval, et à la priere et requeste dudit
<lb/> Alain, se partirent dudit hostel tous quatre, chascun
<lb/> garni d'un grant coustel, pour eulz en aler esbatre en la
<lb/> ville; et en passant pardevant la maison d'icelle Perrete,
<lb/> fu lors par icellui Alain hurté moult fort, tant à l'uis d'icelli
<lb/> hostel comme aux fenestres, et tant hurta et fist que
<lb/> l'uis et la fenestre furent rompuz et cheurent enmi la
<lb/> maison d'icelle Perrete. En laquele ledit Alain, lui qui
<lb/> parle et lesdiz ses compaignons et complices entrerent,
<lb/> leurs couteaux nuz. Ne scet se lors par ledit Alain ou
<lb/> autre elle fu batue ou navrée; car ilz n'y veoient goute,
<lb/> jà soit ce qu'il oïst bien que elle crioit et se plaignoit
<lb/> moult fort; et tant que finablement icelle Perrete fu par
<lb/> eulz tous quatre ensemble menée sur les fossez de la ville
<lb/> de Paris vers la porte Montmartre, et en la menant fu
<pb n="507"/>
<lb/> par icellui Alain batue du plat de son couteau. Et eulz
<lb/> quatre estans sur lesdiz fossez avec ladite Perrete, il qui
<lb/> parle print icelle Perrete par le bras, la mena de son gré
<lb/> et volunté assez loing d'ilec, ouquel lieu, sans aucune
<lb/> force ou contrainte, il ot compaignie charnele à elle une
<lb/> foiz seulement sur lesdiz fossez, sanz la batre ou vilener
<lb/> aucunement. Et d'ilec la ramena vers les autres ses compaignons,
<lb/> par lesquelz elle fu ramenée en sadite chambre.
<lb/> En laquele, durant le temps que ledit Alain ala quere en
<lb/> la ville une quarte de vin pour eulz boire, il, de rechief,
<lb/> ot une foiz compaignie charnele à elle. Ouquel hostel,
<lb/> après ce que ledit Alain se fu couchié ou lit d'icelle Perrete,
<lb/> il et les autres compaignons se partirent dudit hostel
<lb/> et s'en alerent chascun couchier là où bon leur sembla
<lb/> et il qui parle ala en l'ostel de sondit maistre, sanz ce
<lb/> que par lui ou autres de sesdiz compaignons laditte Perrette
<lb/> feust tenue par les cheveux, ne fait autre force
<lb/> quelconque. Et de tout ce se rapporte en la depposicion
<lb/> d'icelle Perrete par laquele il veult prendre droit pour
<lb/> toutes preuves, pourveu que elle jure dire verité sur ce
<lb/> en sa presence.
<lb/> APRèS LESQUELES choses ainsi faittes, le samedi ensuiant,
<lb/> en jugement sur les carreaux dudit Chastellet, pardevant
<lb/> <abbr>mons.</abbr> le prevost, presens messire Baudes de Vauviller,
<lb/> chevalier; maistres Guillaume Porel, conseillier du
<lb/> roy nostre sire en parlement; Jehan Truquan, lieutenant
<lb/> dudit <abbr>mons.</abbr> le prevost; Dreux d'Ars, auditeur; Martin
<lb/> Double, Guillaume Drouart, advocaz; Andrieu Le
<lb/> Preux, procureur du roy nostre sire en Chastellet; Jaques
<lb/> Du Bois, advocat illec; Miles de Rouvroy et Hutin
<lb/> de Ruit et Jehan Fouquere, examinateurs, <abbr>etc.</abbr> et Guillaume
<lb/> de La Croix, advocat en la chastellerie de Montlehery,
<lb/> fu mandée et faitte venir Perrete de Saintry prisonniere
<lb/> dessus nommée, laquele jurée aus sains Euvangiles
<pb n="508"/>
<lb/> de Dieu de dire verité des choses dessus dites, et,
<lb/> en la presence dudit Oudot prisonnier, qui de toute l'accusacion
<lb/> contre lui faitte se rapporta, comme autrefoiz
<lb/> avoit fait, en la deposicion d'icelle Perrete et par icelle
<lb/> seulement voult prendre droit, congneut et confessa en
<lb/> la presence dudit prisonnier que par un an ou environ
<lb/> elle a esté amie par amours d'un nommé Alain Le Ber,
<lb/> barbier, prisonnier à present en la court de l'official, et
<lb/> duquel, pour ce que de present et puis deux mois ença,
<lb/> elle s'est departie de sa compaignie et le laissié de tous
<lb/> poins afin qu'il ne l'acompaignast aucunement, et pour
<lb/> soy retraire de son pechié de fille de vie, ouquel elle
<lb/> avoit esté par long temps, s'estoit de nouvel et environ
<lb/> Pasques derrenierement passées un pou après promise <supplied resp="#editor">encouvenencié</supplied>
<lb/> et fiancé pour et en tiltre et nom de mariage
<lb/> à ... . Et qu'il est verité que dimenche derrenierement
<lb/> passé ot <num>VIIJ</num> jours, environ <num>XIJ</num> heures de nuyt
<lb/> elle qui estoit lors couchiée en sa chambre près de ladite
<lb/> enseigne de la Rose, oy hurter aus fenestres de sadite
<lb/> chambre très-fort, et telement que icelles fenestres qui regardoient
<lb/> et estoient dessus son lit cheurent sur sondit lit,
<lb/> en disant bien esfréement: <q rend="ital">«Ouvrez! ouvrez!»</q> Et, pour
<lb/> ce, se leva elle qui parle bien hastivement, vesti une
<lb/> simple cotte et vint au bout des degrez en hault de sadite
<lb/> chambre contre un huis qui estoit plastré et seellé, et oy
<lb/> que moult esfréement on hurtoit à son huis, et tant que
<lb/> ycellui son huis fu rompu en pieces, et entrerent et monterent
<lb/> amont ycelle chambre quatre compaignons qu'elle
<lb/> apperceut bien, dont ledit Oudot estoit l'un, Alain Le
<lb/> Ber, barbier, l'autre, Henry Cousin, tuillier, et un autre
<lb/> compaignon qu'elle a oy nommer Baudet, ne scet son
<lb/> surnom, les autres; lesquelz estoient chascun garni d'un
<lb/> grant coustel, qu'il avoient saché et tenoient tous nuz
<pb n="509"/>
<lb/> en leurs mains, et sercherent ycelle sa chambre, mirent
<lb/> du feurre du lit en la cheminée et le alumerent. Et quand
<lb/> ilz ne trouverent pas elle qui parle en laditte chambre,
<lb/> ycellui barbier vint aus degrez d'icelle et monta au bout
<lb/> d'iceulz où elle qui parle estoit, tenant sondit couteau
<lb/> nu, dont il cuida et se efforça ferir d'estoc elle qui parle,
<lb/> mais elle qui parle destourna ycellui cop, et tant que
<lb/> ycellui barbier fery l'uis plastré, auquel elle qui parle
<lb/> estoit appuyée. Et d'icellui mesme cop cheut ycellui
<lb/> barbier tout aval les degrez, sondit couteau nu en sa
<lb/> main, et lui cheut, remonta lesdiz degrez, vint à elle qui
<lb/> parle, print icelle par le colet de la robe, le tira aval lesdiz
<lb/> degrez tant que elle qui parle et lui cheurent tout au
<lb/> plus bas desdiz degrez et, elle et ledit barbier ainsi
<lb/> cheutte, fu navrée par iceulz barbier, ledit Oudot et
<lb/> lesdiz deux autres compaignons en deux lieux, c'est assavoir
<lb/> en la jambe et ou bras et avec ce la ferirent et
<lb/> donnerent plusieurs cops orbes, et tient que ledit barbier
<lb/> lui fist lesdites deux playes et les autres lesdiz cops
<lb/> orbes. Et, ce fait, prindrent elle qui parle et lui dirent
<lb/> que ilz la emmeneroient aus champs là où ilz la congnoistroient
<lb/> charnelment chascun l'un après l'autre à
<lb/> leur plaisir; à quoy elle qui parle repliquoit et disoit
<lb/> que non feroient; mais ilz lui disoient que se elle n'y venoit
<lb/> ilz la tueroient, et en ce disant et tenant elle qui parle,
<lb/> tousjours la menoient vers la bastide de la porte de Montmartre
<lb/> et disoit icellui barbier que il la menroient au
<lb/> drapelet, et ainsi amenerent elle qui parle jusques sur les
<lb/> murs de Paris, vers ladite bastide, par dedens la ville. Et
<lb/> eulz estans sur yceulz murs, dist ledit Oudot à elle qui
<lb/> parle qu'elle venist à part avec lui, et il la harigoteroit;
<lb/> et elle qui parle dist que non feroit, en soy esforçant de
<lb/> son povoir de elle eschaper de leurs mains et eulz destourner
<lb/> qu'ilz ne la congneussent charnelment; mais icellui
<lb/> Oudot qui tenoit sondit couteau nu, prist elle qui
<pb n="510"/>
<lb/> parle par une main et plusieurs cops du plat d'icellui
<lb/> couteau fery elle qui parle, et tant que, ainsi en la batant,
<lb/> il l'a mena assez loingnet des autres trois compaignons,
<lb/> et là se efforça de mettre à terre elle qui parle, et
<lb/> tant que il lui mist par force. Et pour ce que elle qui
<lb/> parle se demenoit et debatoit les piez et mains, afin que
<lb/> ycellui Oudot qui se efforçoit de la charnelment congnoistre
<lb/> ne la congneust, et que icellui Oudot ne povoit
<lb/> fere d'elle qui parle sa volunté, combien que depuis que
<lb/> elle fu par ledit Oudot mise à terre, icellui Oudot la
<lb/> ferist et navrast de son couteau ès fesses, icellui barbier
<lb/> vint à elle qui parle ainsi estant à terre, et la print par les
<lb/> cheveux, et dist que ledit Oudot la harigoteroit. Et tant
<lb/> par ce que icellui barbier la tenoit moult fort par lesdiz
<lb/> cheveulx, dont il la bleçoit moult, comme pour ce que
<lb/> elle estoit jà moult traveilliée et ne se povoit bonnement
<lb/> revenger contre eulz deux, congneut icellui Oudot elle
<lb/> qui parle charnelment une foiz, ledit barbier tenant touzjours
<lb/> en ce faisant les cheveux d'elle qui parle. Et quant
<lb/> icellui Oudot ot d'elle qui parle ainsi fait sa volunté,
<lb/> et que elle qui parle fu relevée, vint à elle ledit Baudet
<lb/> qui dit qu'il la harigoteroit aussi et de tout son povoir
<lb/> s'en efforça, mais il ne pot pour la grant defense que elle
<lb/> qui parle mist au contraire. Et par plusieurs fois en celle
<lb/> place, après ce que ce que dit est fu ainsi fait, requist
<lb/> et pria elle qui parle ausdiz compaignons qu'ilz l'en laissassent
<lb/> venir en son hostel, mais il lui dirent que non feroient
<lb/> jusques à ce que elle leur eust promis que jamais
<lb/> dudit cas riens ne leur demanderoit. Et tant pour le desir
<lb/> que elle avoit de retourner en sadite chambre, comme
<lb/> pour estre hors des mains des dessus diz, leur promist par
<lb/> force, pour ce que ilz la menaçoient de tuer et de jetter
<lb/> en l'eaue des fossez et batre se ainsi ne le faisoit, que jamais
<lb/> riens ne leur en demanderoit. Et après ramenerent
<lb/> elle qui parle en sadite chambre, en laquele sa chambre
<pb n="511"/>
<lb/> ycellui Baudet se efforça moult de congnoistre elle qui
<lb/> parle charnelment, la jetta en la ruelle de son lit où ilz
<lb/> furent eulz deux bien le quart d'une heure, ledit Baudet
<lb/> touzjours soy efforçant d'entrer ès jambes d'elle qui parle
<lb/> pour la charnelment congnoistre et batant et freant de la
<lb/> pamme et des poins elle qui parle, laquele, en soy revengant
<lb/> et debatant, fu si floibe que elle ne se pot plus aider
<lb/> et falu qu'elle souffrist dudit Baudet que, malgré qu'elle
<lb/> en eust, qu'il la cogneust charnelment. Et, après, fit ledit
<lb/> barbier coucher elle qui parle qui moult estoit affebloyée
<lb/> en son lit, et en sondit hostel et se coucha avec elle qui
<lb/> n'avoit povoir de nulle resistence mettre au contraire.
<lb/> Lequel ot compaignie charnele une foiz à elle qui parle,
<lb/> et tant que quant tout ce fu ainsi fait, il estoit près de
<lb/> jour. Et ce fait, se leva ledit barbier, et tous quatre s'en
<lb/> alerent ensemble et afferma par serement le fait estre
<lb/> avenu et les excès crimes et deliz et force par icellui
<lb/> prisonnier, et les autres ses compaignons et complices en
<lb/> ceste partie avoir esté commis et perpetrez en sa personne
<lb/> par la forme et maniere qu'il est cy-dessus dit et
<lb/> escript.
<lb/> ET, CE FAIT, par ledit monseigneur le prevost fu demandé
<lb/> audit Oudot prisonnier se les faiz et deposicion
<lb/> d'icelle Perrete estoient vrais par la maniere que confessé
<lb/> et deposé les avoit. Lequel dist et afferma par serement
<lb/> que sadite deposicion il ne vouloit aucune chose
<lb/> dire ou corriger fors en tant que elle maintient que de
<lb/> son coutel, quant il ne la povoit mettre à terre et que
<lb/> elle ne vouloit souffrir qu'il eust compaignie charnele à
<lb/> elle, elle fu par lui navrée et que par le dessus dit Alain
<lb/> en faisant son pechié par lui en elle en la congnoissant
<lb/> charnelment elle feust tenue par les cheveux de sa teste,
<lb/> laquele chose il nyoit à plain et disoit que de ce il n'estoit
<lb/> riens.
<pb n="512"/>
<lb/> Et de rechief ladite Perrete fu requise et par serement
<lb/> se ladite confession par elle ou jour d'uy faite estoit vraye
<lb/> laquele continua et persevera en icelle comme dessus. Et
<lb/> atant iceulz prisonnier et Perrete furent faiz traire à
<lb/> part chascun separéement sur lesdiz carreaux.
<lb/> VEUES lesqueles accusacions, confessions et denegacions
<lb/> faites par une chascune des parties cy-dessus escriptes,
<lb/> comme il est escript, ce que en la presence d'icelles
<lb/> parties Henry Cousin prisonnier oudit Chastellet
<lb/> pour le cas dessus dit et force commise en la personne
<lb/> d'icelle Perrete, et lequel est rendu pour icellui cas prisonnier
<lb/> à la court de l'official de Paris, pour ce que ledit
<lb/> Henry est clerc, a congneu et confessé par serement qu'il
<lb/> oudit jour de dimenche derrenierement passé ot <num>VIIJ</num> jours
<lb/> en la compaignie de Alain Le Ber et autres complices
<lb/> cy-dessus nommez se partirent de nuit de l'ostel du maistre
<lb/> dudit Oudot, et à la requeste dudit Alain alerent en
<lb/> entencion de rompre l'uys d'icelle Perrete et de la prendre
<lb/> pour avoir sa compaignie charnele et que, pour ce
<lb/> que icelle Perrete ne leur voult ouvrir son huys, ilz
<lb/> rompirent icellui. Et leens fu par ledit Alain batue et
<lb/> navrée, et, en après, par eulz tous <num>IIIJ</num> menée sur les fossez
<lb/> vers la porte de Montmartre, ouquel lieu il vit ledit
<lb/> Oudot qui print icelle Perrete, dist qu'il la harigoteroit
<lb/> ou qu'il la batroit pour ce que elle estoit refusant d'acomplir
<lb/> sa volunté, et tant de ce parlerent ensemble que
<lb/> icellui Oudot et un autre d'iceulz quatre compaignons,
<lb/> n'est record lequel, la trairent assez loings d'eulz et de la
<lb/> place où ilz estoient; mais qu'ilz firent lors il qui parle
<lb/> ne scet, pour ce qu'il n'estoit pas present. Vit aussi et oy
<lb/> ladite Perrete, quant elle fu retournée, qui moult fort se
<lb/> complaignoit et plouroit et requeroit très instanment audit
<lb/> Alain qu'il la laissast aler en sa maison. Et finablement
<lb/> eulz tous <num>IIIJ</num> ramenerent icelle Perrete en sondit hostel,
<pb n="513"/>
<lb/> ouquel ilz burent ensemble d'une quarte de vin que ala
<lb/> querre ledit Alain. Et en après ce que icellui Alain se fu
<lb/> couchié ou lit d'icelle Perrete, il qui parle se parti dudit
<lb/> hostel et s'en vint couchier en sa chambre, sanz ce qu'il
<lb/> qui parle fist ou dist à ladite Perrete aucune injure ou
<lb/> villanie quelconques. Attendu l'estat et personne d'icellui
<lb/> prisonnier qui est povre varlet; la poursuite que fait
<lb/> icelle Perrete; le cas qui est de très-mauvais fait appensé,
<lb/> de traïson et aguet de nuit et par force et hayne machinée
<lb/> de grant temps; que freschement, c'est assavoir le
<lb/> lendemain du cas avenu, ladite Perrete se vint complaindre
<lb/> à justice de la force dessus dite, en laquele elle, puis
<lb/> icellui temps, a perseveré, et d'iceulz quatre complices
<lb/> fait emprisonner les <num>IIJ</num>; que ledit Oudot prisonnier nye la
<lb/> force et navreuse faitte à ladite Perrete, jà soit ce qu'il
<lb/> confesse la compaignie charnele, laquele chose ne se puet
<lb/> verifier que par sa bouche; dit fu et deliberé par iceulz
<lb/> conseilliers que il estoit expediant pour le bien de justice
<lb/> et afin d'en savoir la verité par sa bouche, qu'il feust mis
<lb/> à question, et que s'il confessoit ycelle force, que l'en ne
<lb/> le povoit espargnier que il ne feust executé comme ravisseur
<lb/> de femmes, c'est assavoir trainé et pendu. Oyes lesqueles
<lb/> oppinions et veu ce present procès, ledit <abbr>mons.</abbr> le
<lb/> prevost commanda icellui prisonnier estre mis à question,
<lb/> qui le fu en sa presence et des dessus nommez conseilliers,
<lb/> sur le petit et le grant tresteau et requist que hors d'icelle
<lb/> il feust mis et il diroit verité. En laquele question et hors
<lb/> d'icelle, après ce qu'il ot esté chauffé en la cuisine en la
<lb/> maniere acoustumée et ramené en jugement sur lesdiz
<lb/> quarreaux, icellui prisonnier, sanz aucune force, congneut
<lb/> et confessa que pour ce que ladite Perrete, quant
<lb/> il l'ot traite arriere des dessus diz compaignons, pour ce
<lb/> que elle ne vouloit souffrir qu'il eust compaignie charnele
<lb/> à elle, il tira et sacha son badelaire qu'il portoit,
<lb/> duquel il feri ladite Perrete plusieurs coups, n'est record
<pb n="514"/>
<lb/> s'il la navra ou non, et que, en ce faisant, afin d'avoir aide,
<lb/> il appela l'un d'iceulz ses compaignons, ne se recorde se
<lb/> aucuns d'iceulz vindrent à lui ne aussi s'ilz prindrent ou
<lb/> tindrent laditte Perrete par les cheveux, pour la grant
<lb/> ardeur qui estoit en lui d'avoir la compaignie charnele
<lb/> d'icelle Perrete, laquele il ot lors. Et, depuis ce, li fist
<lb/> promettre et jurer que jamais rien ne li en demanderoit.
<lb/> Et atant fu icellui prisonnier remis en sa prison.
<lb/> OYE laquele derreniere confession faitte par icellui
<lb/> prisonnier, ledit <abbr>mons.</abbr> le prevost demanda aus dessus diz
<lb/> conseilliers leurs oppinions qu'il estoit bon de faire dudit
<lb/> prisonnier et quele justice ou punicion en devoit estre
<lb/> prinse. Tous lesquelz furent d'oppinion, comme dit est
<lb/> dessus, qu'il avoit commis force publique et ravissement
<lb/> en tant qu'il avoit eu la compaignie charnele d'icelle
<lb/> Perrete contre son gré et volunté, et que l'en ne le povoit
<lb/> ou devoit espargnier qu'il ne feust trainé et pendu
<lb/> pour ceste cause. Oyes lesqueles oppinions et veu ce
<lb/> present procès, icellui prisonnier fu par ledit <abbr>mons.</abbr> le
<lb/> prevost condempnez et en sa presence à estre executé
<lb/> comme tel.
<lb/> OUQUEL jour, après ce que ledit prisonnier ot esté
<lb/> trainé sur les carreaux au devant du Chastellet et qu'il
<lb/> fu à la justice à son derrenier tourment et aussi qu'il ot
<lb/> perseveré ès confessions par lui aujourd'uy faites en la
<lb/> presence de moy Aleaume Cachemarée, clerc dudit
<lb/> monseigneur le prevost commis par lui à estre present à
<lb/> l'execucion dudit jugement faire, icellui Oudot congneut
<lb/> et confessa que au partir qu'il fist de l'ostel et chambre
<lb/> d'icelle Perrete, et que ledit Alain se fu couchié ou lit
<lb/> d'icelle Perrete et en prenant congié d'iceulz pour s'en
<lb/> venir gesir environ le point du jour chiex sondit maistre,
<lb/> il, par mauvaise temptacion, mal print et embla soubz le
<pb n="515"/>
<lb/> chevez du lit d'icelle Perrete une chemise courte neuve
<lb/> à usage d'omme, qui estoit illec, laquele il a depuis ce
<lb/> donnée à un de ses compaignons varlet de sondit maistre,
<lb/> pour ce que icellui varlet n'en avoit aucune. Et en cest
<lb/> estat et perseveracions icellui Oudot fina ses derreniers
<lb/> jours à ladite justice.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>JEHANNIN DART.</head>
<p>
<lb/> L'AN DE GRACE MIL <num>CCCIIIIxx</num> ET DOUZE, le samedi
<lb/> <num>IIIIJe</num> jour de may, en jugement sur les carreaux du
<lb/> Chastellet, pardevant maistre Dreux d'Ars, lieutenant de
<lb/> <abbr>mons.</abbr> le prevost, presens maistres Miles de Rouvroy et
<lb/> Jehan Fouquere, examinateurs, <abbr>etc.</abbr> fu attaint des prisons
<lb/> dudit Chastellet, Jehannin Dart, varlet Jehan de La
<lb/> Barre, varlet de chambre de <abbr>mons.</abbr> de Berry, si comme
<lb/> l'en dit, prisonnier detenu oudit Chastellet, à la requeste
<lb/> de noble et puissant seigneur <abbr>mons.</abbr> le connestable,
<lb/> pour ce, si comme l'en dit, que dudit <abbr>mons.</abbr> le connestable
<lb/> il a dit paroles injurieuses et diffamables et aussi pour
<lb/> souspeçon d'avoir mal prins et emblé certaine boucle et
<lb/> cloux d'argent d'une sainture et de certains petis boutons
<lb/> d'argent dorez, dont il a esté trouvé saisi.
<lb/> Lequel prisonnier juré aus sains Euvangiles de Dieu
<lb/> dire verité sur les choses dessus dites et autres qui lui
<lb/> seroient demandées, dit et afferme par serement qu'il est
<lb/> nez de la ville de Redonviller près de Braine à <num>VIJ</num> lieues
<lb/> de la ville de Troyes, et que par environ un an et demi
<pb n="516"/>
<lb/> a, il a servi en l'ostel dudit <abbr>mons.</abbr> le connestable comme
<lb/> varlet et serviteur d'un nommé Jehannin Guespin,
<lb/> familier d'icellui <abbr>mons.</abbr> le connestable; et pendant icellui
<lb/> temps a oy dire à un nommé Thiebaut, barbier et familier
<lb/> dudit <abbr>mons.</abbr> le connestable, que ycellui Guespin
<lb/> avoit gaignié de lui environ cinq cens frans de l'argent
<lb/> qui estoit audit <abbr>mons.</abbr> le connestable. Et aussi a oy dire
<lb/> depuis audit Guespin que icellui Thiebaut lui devoit encore
<lb/> de <num>XL</num> a <num>L</num> frans, et que s'il le trouvoit à son dessus,
<lb/> il le paieroit une foiz, voulsist ou non. Du service duquel
<lb/> Guespin il s'est partiz puis mi-quaresme derrenierement
<lb/> passé. Et est voir que en un certain jour, de relevée,
<lb/> après Pasques derrenierement passées, ainsi comme il estoit
<lb/> alez esbatre en l'ostel dudit <abbr>mons.</abbr> le connestable, fu
<lb/> par ledit Thiebaut, barbier, tenu à paroles de l'estat dudit
<lb/> Guespin, et tant de ce pourparlerent ensemble et fu
<lb/> par icellui Thiebaut enquis qu'il lui dist que il avoit oy
<lb/> dire audit Guespin que icellui barbier lui devoit <num>XL</num> ou
<lb/> <num>L</num> frans, et que s'il le trouvoit à son dessus, qu'il s'en feroit
<lb/> païer. Et aussi lui dist que sondit maistre et lui estans
<lb/> logiez deux mois a ou environ en l'ostel des Becques
<lb/> près de Saint-Magloire, oy dire audit Guespin que une
<lb/> foiz <abbr>mons.</abbr> le connestable avoit esté en male grace et amour
<lb/> de nosseigneurs les ducs de Berry et de Bourgongne, et
<lb/> que se aucun d'eulz l'eussent peu lors tenir, qu'ilz li eussent
<lb/> fait amender ce qu'il leur avoit meffait, et que
<pb n="517"/>
<lb/> icellui <abbr>mons.</abbr> le connestable avoit joué à nosdiz seigneurs
<lb/> d'un faulz trait.
<lb/> Congneut aussi que lui estant ou service de sondit maistre
<lb/> Guespin en la ville de Saint-Malo de L'Isle au temps
<lb/> que le roy estoit en la ville de Tours et eulz logiez en
<lb/> icelle ville de Saint-Malo en l'ostel Raoul Le Flament,
<lb/> et qu'il et autres varlez gisoient à part en une chambre à
<lb/> deux liz, vit et aparceut à un matin à son descouchier
<lb/> que le mordant de la sainture sur lui trouvé qui passoit
<lb/> entre deux ais d'une huche, lequel mordant il tira à soy
<lb/> avec toute la sainture, et icelle hors dudit coffre despeça
<lb/> à un coutel, le mordant, boucle et fermeillieres d'argent
<lb/> qui y estoient, et le cuir jetta laval et laissa en laditte
<lb/> chambre; partie de laquele sainture boucle et fermeillieres
<lb/> d'argent qui ont esté trouvez sur lui, c'est assavoir la boucle,
<lb/> mordant et <num>IIJ</num> passans d'argent il ot à sa part, et les
<lb/> autres compaignons qui avoient jeu avec lui en ladite
<lb/> chambre orent l'autre partie pour leur porcion. Et
<lb/> iceulz porta avec soy audit lieu de Tours en la compaignie
<lb/> et service dudit Guespin son maistre et les a gardez
<lb/> puis ledit temps jusques à present. Et laquele sainture il
<lb/> qui parle savoit et scet estre et appartenir à Guillaume
<lb/> Gastel, hospitalier, ami dudit Guespin, son maistre, qui
<lb/> le lui avoit donné en sa presence. Et, depuis ce, eulz estans
<lb/> en ladite ville de Saint-Malo, oy que icellui hospitalier
<lb/> demandoit ladite sainture et laquele il ne lui rendi
<pb n="518"/>
<lb/> lors aucunement, pour ce que, avant ce qu'ilz partissent
<lb/> d'icelle ville de Saint-Malo, il ot descord entre ledit
<lb/> Guespin, son maistre et ledit hospitalier. Et quant aus
<lb/> petis boutons d'argent dorez trouvez en sa bourse, dit et
<lb/> par serement que iceulz lui sont venuz d'une petite
<lb/> boursete qu'il avoit et portoit sur lui, deux mois a ou
<lb/> environ, qu'il despeça en la ville de Corbueil, où il estoit
<lb/> alez, pour cuidier trouver maistre pour le servir. Et
<lb/> dit que tele est la verité. Et atant fu fait remettre en la
<lb/> prison dont il a esté attaint.
<lb/> EN L'AN dessus dit, le mercredi <num>VIIJe</num> jour dudit mois
<lb/> de may, en jugement sur les carreaux du Chastellet, pardevant
<lb/> <abbr>mons.</abbr> le prevost, presens maistres Dreux d'Ars,
<lb/> lieutenant dudit <abbr>mons.</abbr> le prevost, Martin Double, advocat
<lb/> du roy, Andrieu Le Preux, procureur du roy en
<lb/> Chastellet, Michiel Marchant, Jaques Du Bois et Jehan
<lb/> Delcy, Oudart de Monchauvet, advocaz oudit Chastellet,
<lb/> Nicolas Bertin et Jehan Fouquere, examinateurs, <abbr>etc.</abbr>
<lb/> fu veu et leu ce present procès mot après autre et par
<lb/> ledit <abbr>mons.</abbr> le prevost demandé ausdiz conseilliers leurs
<lb/> advis et oppinions comment l'en avoit à proceder contre
<lb/> lui. Tous lesquelz, veu l'estat et personne dudit prisonnier,
<lb/> qui est homme oyseux et vacabond, povre varlet
<lb/> et sanz service aucun, ce qu'il est par sa confession trouvé
<lb/> larron et saisi de larrecin, qui est chose souspeçonneuse,
<lb/> et n'est pas vraysemblable, qu'il, qui est povre homme,
<lb/> eust par si long temps gardé tel argent sanz le vendre,
<lb/> les paroles controuvées par lui dittes dudit <abbr>mons.</abbr> le connestable
<lb/> qui est si grant seigneur, comme chacun scet,
<lb/> nyées par ledit Guespin aujourd'uy pour ce mandé en
<lb/> jugement, et que ledit prisonnier ne maintient pas que
<lb/> aucun feust present quant icellui Guespin dit lesdites
<lb/> paroles; ce aussi que par ledit maistre Nicolas Bertin est
<lb/> tesmongnié que par la deposicion de madame de Fontenay,
<pb n="519"/>
<lb/> de laquele icellui prisonnier a esté son familier,
<lb/> li a esté tesmongnié que pour les mauvaistiez et mauvais
<lb/> gouvernement dudit prisonnier que est oyseux et
<lb/> ne veult aucune chose besongnier, pour commandement
<lb/> que l'en li face, et aussi que il n'est pas homme de tel estat
<lb/> qui doye avoir boutons d'argent dorez en garde et repost,
<lb/> que sur lui sont trouvez deux anneaux d'argent
<lb/> qu'il dist avoir achetez à Saint-Malo, delibererent et furent
<lb/> d'oppinion que, pour savoir par sa bouche la verité
<lb/> de sa vie et gouvernement et aussi d'aucuns autres crimes,
<lb/> s'il les a faiz et commis, et pour chastiement, il feust mis
<lb/> à question. Oyes lesqueles oppinions et veu ce present
<lb/> procès, ledit <abbr>mons.</abbr> le prevost le condemna à ce.
<lb/> EN ENTERINANT lequel jugement, après ce que ledit
<lb/> prisonnier Jehannin Dart ot esté attaint en jugement et
<lb/> qu'il ne voult autre chose confesser que dit est, icellui
<lb/> prisonnier fu fait despouillier tout nu, mis, lié et estendu
<lb/> à question sur le petit tresteau et sur le grant. Ouquel
<lb/> lieu ne dehors, après ce qu'il ot esté menez chaufer en la
<lb/> cuisine en la maniere acoustumée, ne voult aucune chose
<lb/> confesser qui li portast prejudice, fu fait remettre en la
<lb/> prison de laquele il avoit esté attaint.
<lb/> EN L'AN dessus dit, le samedi <num>XJe</num> jour dudit mois de
<lb/> may, pardevant <abbr>mons.</abbr> le prevost, lui estant en jugement
<lb/> sur les carreaux dudit Chastellet, presens messire Baudes
<lb/> de Vauviller, chevalier; maistre Guillaume Porel, conseillier
<lb/> du roy nostre sire en parlement; maistres Jehan
<lb/> Truquan, lieutenant dudit <abbr>mons.</abbr> le prevost; Dreux
<lb/> d'Ars, auditeur; Martin Double et Guillaume Drouaut,
<lb/> advocas et Andrieu Le Preux, procureur du roy nostre
<lb/> sire en Chastellet, Jaques Du Bois, advocat illec, Miles
<lb/> de Rouvroy, Hutin de Ruit et Jehan Fouquere, examinateurs,
<lb/> <abbr>etc.</abbr> et Guillaume de La Croix, advocat ou bailliage
<pb n="520"/>
<lb/> de Montleheri, fu veu et leu mot après autre ce
<lb/> present procès. Et, en après, fu demandé par icellui
<lb/> <abbr>mons.</abbr> le prevost aus dessus diz conseilliers leurs advis et
<lb/> oppinions sur ce. Tous lesquelz, veu l'estat dudit prisonnier
<lb/> et sa confession par laquele appert qu'il est larron,
<lb/> consideré icellui qui est de très petite valeur et n'a aucune
<lb/> chose plus confessé, attendu la mauvaistié par lui faite en
<lb/> prenant icelle, laquele par sa confession il oy demander
<lb/> et ne la rendi aucunement, que contre lui d'aucuns autres
<lb/> cas l'en n'a informacion quelconques, delibererent
<lb/> et furent d'oppinion que aujourd'uy il feust batu tout
<lb/> nu au cul de la charrete jusques à la justice, et, illec,
<lb/> à hault cry, banny à touz jours de la ville de Paris
<lb/> et à dix lieues environ, sur peine de la hart. Oyes lesqueles
<lb/> oppinions et veu ce present procès, ledit <abbr>mons.</abbr>
<lb/> le prevost condempna à ce ledit prisonnier et en sa
<lb/> presence.
<lb/> OUQUEL JOUR, ledit jugement fu executé et ledit cry
<lb/> fait à la justice de Paris par la maniere que dit est en la
<lb/> presence de moi Aleaume Cachemarée, commis de par
<lb/> ledit <abbr>mons.</abbr> le prevost à estre present à ladite execution
<lb/> faire, et autres plusieurs sergens, tant à cheval comme à
<lb/> pié, et aussi du commun peuple qui illec estoit assemblé.
<lb/> Et partant fu ledit prisonnier laissié aler et deslié.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
</div>
<div>
<head>GUILLEMIN GUEROUL.</head>
<p>
<lb/> L'AN MIL <num>CCCIIIJxx</num> et douze, le samedi <num>XVIIJe</num> jour de
<lb/> may, en jugement sur les carreaux ou Chastellet de
<lb/> Paris, pardevant <abbr>mons.</abbr> le prevost, en la presence de
<pb n="521"/>
<lb/> noble homme messire Baude de Vauviller, chevalier du
<lb/> guet, et de honorables hommes et sages maistres Jehan
<lb/> Truquan, Dreue d'Ars, lieutenant dudit <abbr>mons.</abbr> le prevost,
<lb/> Miles de Rovroy, Hutin de Ruit, Jehan Fouquere,
<lb/> examinateurs, et Robert Le Moine, lieutenant
<lb/> dudit chevalier du guet, fu attaint et amené Guillemin
<lb/> Gueroul, menestrel de guiterne et nagueres demourant
<lb/> à Paris, prisonnier amené oudit Chastellet pour souspeçon
<lb/> d'avoir mal prinses et emblées <num>XIX</num> escuelles d'estain
<lb/> qu'il avoit hier muciées en un fiens de chevaulz ès marès
<lb/> oultre la porte du Temple.
<lb/> Lequel prisonnier examiné et interrogué par serement
<lb/> tant sur son estat comme sur ce que dit est, congneut et
<lb/> confessa plainement, sanz aucune force ou contrainte,
<lb/> que lui qui avoit esté et encores estoit un povre et ancien
<lb/> homme jadis menestrel de guiterne et demourant à Paris,
<lb/> et qui long temps avoit n'avoit aucune chose gaignié audit
<lb/> mestier, tant pour sa povreté comme pour son ancien
<lb/> aage, comme plusieurs bonnes gens de Paris ayans congnoissance
<lb/> de sa personne pevent assez savoir, s'est depuis
<lb/> ce maintenu et gouverné le plus simplement qu'il a peu
<lb/> et sceu, tant à frequenter en plusieurs compaignies de sa
<lb/> congnoissance, comme à soy esbatre en sa povreté et gaigner
<lb/> sa vie audit mestier le mielx qu'il a peu et sceu, pour
<lb/> laquele povreté et lui veant qu'il estoit aagiez homs et
<lb/> ne povoit doresenavant user sa vie ne espargnier aucune
<lb/> chose audit mestier, s'estoit et est parti de Paris puis <num>IIJ</num>
<lb/> sepmaines ou un mois ou environ et alé ou païs de Normandie,
<lb/> tant pour requerir sa vie comme pour la gaignier
<lb/> audit mestier et autrement le mieulz qu'il eust peu
<lb/> et sceu. Et lui estant à ce propos oudit païs de Normandie,
<lb/> lui tempté de l'ennemi et par sadite povreté, avoit
<lb/> et a mal prises et emblées tant à Rouen, Gisors, Evreux,
<lb/> Pontoise et en plusieurs autres villes oudit païs où il a
<lb/> esté et repairé, lesdites escuelles d'estain, c'est assavoir à
<pb n="522"/>
<lb/> une foiz une escuelle, à l'autre deux, et tant que à <num>XVJ</num> ou
<lb/> à <num>XVIIJ</num> fois et à plusieurs et diverses journées, en ce faisant,
<lb/> il a prises et emblées ycelles escuelles, lesqueles à
<lb/> chascune foiz il muçoit soubz son mantel, et après ce les
<lb/> mettoit en unes besaces où ilz ont touz jours depuis
<lb/> esté, et en ycelles les apporta hier, que lui estant ès marez
<lb/> de Paris devant la porte du Temple, les mist et muça
<lb/> en un tas de fiens de chevaulz en une ruelle ès diz marez,
<lb/> où ilz furent jusques aujourd'ui bien matin, que, après
<lb/> ce qu'il ot serché oudit fiens pour querir lesdites escuelles,
<lb/> il fu prins et amené prisonnier oudit Chastellet.
<lb/> APRèS laquelle confession ainsi faitte par ledit prisonnier,
<lb/> vindrent et furent presens audit Chastellet pardevant
<lb/> ledit <abbr>mons.</abbr> le prevost, Simon Caillio demourant à
<lb/> la bastide Saint Martin et Thomas Vevet demourant en la
<lb/> rue des Gravelliers, lesquelz dirent et deposerent par
<lb/> leurs seremens que hier sur le tart eulz estans aus marez,
<lb/> et vouloient aler querre de l'eaue sur les fossez, virent
<lb/> un homme qui s'estoit arresté en un tas de fiens, ouquel
<lb/> il le virent foullier et sercher; et après ce qu'il ot ce
<lb/> fait, et dirent qu'il ne tenoit aucune chose au departement
<lb/> qu'il fist illec, alerent audit fiens ouquel il trouverent
<lb/> à l'entrée <num>VJ</num> desdites escuelles et pour savoir se plus en
<lb/> y avoit, sercherent tant que oudit fiens ilz trouverent
<lb/> les autres dessus dites, toutes lesqueles ilz mirent à part,
<lb/> et, pour savoir se ledit homme retourneroit audit fiens,
<lb/> veillerent jusques bien tart que ilz s'en partirent pour ce
<lb/> que ledit homme ne retournoit point. Et l'endemain matin
<lb/> retournerent audit lieu, ouquel lieu vint ledit Guillemin,
<lb/> lequel ilz amenerent et firent amener prisonnier
<lb/> oudit Chastellet pour souspeçon d'avoir emblées ycelles
<lb/> escuelles.
<lb/> OYES la confession et deposicion des prisonnier et tesmoins
<pb n="523"/>
<lb/> dessus nommez, fu de rechief mandé ledit prisonnier
<lb/> pardevant ledit <abbr>mons.</abbr> le prevost en la presence des
<lb/> dessus nommez, auquel fu dit que de ses autres mesfaiz
<lb/> il dist et confessast la verité. Lequel prisonnier, après ce
<lb/> que sadite confession et aussi lesdites deposicions il afferma
<lb/> estre vrayes, dist et respondi que plus ne autre chose il
<lb/> n'avoit meffait. Pourquoy demandé fu par ledit <abbr>mons.</abbr>
<lb/> le prevost aus dessus nommez leurs oppinions. Lesquelz
<lb/> dirent que, veue ladite confession, l'en ne povoit espargnier
<lb/> ledit prisonnier à estre mis à question afin de savoir
<lb/> la verité de ses autres mesfaiz, sauf tant que, pour sa
<lb/> vieillesce, il feust une seule foiz et doulcement traitié et
<lb/> questionné. Oyes lesqueles oppinions, il fu à ce
<lb/> condempné.
<lb/> CE JOUR DE SAMEDI fu ledit prisonnier mandé et de
<lb/> rechief requis de dire verité de ses autres mesfaiz. Lequel
<lb/> respondi comme dessus; et, pour ce, fu ycellui despouillié,
<lb/> lié à la question, estendu et questionné simplement
<lb/> et seulement sur le petit tresteau, en laquele il ne
<lb/> confessa aucune chose en son prejudice oultre ce que
<lb/> dessus est dit.
<lb/> ET, CE FAIT, fu envoyé en la cuisine en la maniere
<lb/> acoustumée, en laquele il ne voult semblablement aucune
<lb/> chose confesser. Et, depuis ce, fu amené de rechief
<lb/> sur lesdiz carreaux où il continua et persevera en sadite
<lb/> confession pardevant ledit <abbr>mons.</abbr> le prevost, en la presence
<lb/> dudit chevalier du guet, maistres Jehan Truquan,
<lb/> Dreue d'Ars, lieutenant, Martin Double, advocat, Andry
<lb/> Le Preux, procureur du roy, maistre Guillaume
<lb/> Drouart, maistre Jaques Du Bois, maistre Michiel Marchant,
<lb/> maistre Oudart de Monchauvet, advocaz, maistres
<lb/> Robert Petit-Clerc, Nicolas Bertin, Hutin de Ruit, Robert
<lb/> de Tuillieres et Jehan Fouquere, examinateurs, ausquelz
<pb n="525"/>
<lb/> presens dessus nommez, après ce que ledit prisonnier
<lb/> fu trait arrieres, demandé fu par ledit <abbr>mons.</abbr> le prevost
<lb/> leurs advis et oppinions; tous lesquelz dirent que
<lb/> ledit prisonnier estoit larron, et, s'il eust eu bonne volunté
<lb/> de bien faire et soy retraire de pechié, il n'eust
<lb/> pas continué et perseveré esdiz larrecins. Consideré lesquelz
<lb/> et les reiteracions d'iceulz faiz à plusieurs foiz et
<lb/> diverses journées, lui qui estoit ancien, et menestrel en
<lb/> qui chascun se devoit fier et tenir seur en faisant ses esbatemens,
<lb/> consideré aussi que pour semblable cas il a
<lb/> esté nagueres emprisonné, et depuiz mis hors pour sa povreté,
<lb/> en lui enjoingnant que se plus retournoit, il seroit
<lb/> pendu, et ce que aussi il est homme vacabond et de mauvaise
<lb/> vie et gouvernement, et avoit nagueres prinse à
<lb/> Chailliau une joine fille et icelle vestue en habit de
<lb/> homme pour la mener par le païs et en faire sa volunté,
<lb/> que jà soit ce que iceulz larrecins feussent de petite qualité,
<lb/> ledit prisonnier est digne de mort, mesmement qu'il
<lb/> avoit enfraint lesdites injunccions à lui pieçà faittes; et
<lb/> furent d'oppinion qu'il feust pendu comme larron, sauf
<lb/> lesdiz Marchant, Vauvillier, Petit-Clerc, qui furent d'oppinion
<lb/> qu'il feust pillorié, essorillié et banni du royaume,
<lb/> et lesdiz Tuillieres et Fouquere, qu'il feust pillorié et essorillié,
<lb/> sanz bannissement, seulement, pour cause de son
<lb/> ancien aage. Toutes lesqueles oppinions oyes et veu ce
<lb/> que dit est, ledit prisonnier fu par ledit <abbr>mons.</abbr> le prevost
<lb/> condempné à estre pendu comme larron l'an et le jour
<lb/> dessus diz.
<lb/> Ce jour de samedi fu ce jugement executé.
<lb/> Et n'avoit aucuns biens.
<lb/> <abbr>AL.</abbr> CACHEMARéE.
</p>
<pb n="525"/>
</div>
<div>
<head>COLETTE PHELIPE.</head>
<p>
<lb/> INFORMACION faitte du commandement de honorable
<lb/> homme et sage maistre Jehan Truquan, lieutenant de
<lb/> monseigneur le prevost de Paris, à la requeste du procureur
<lb/> du roy, par moy Jehan Fouquere, examinateur de
<lb/> par le roy nostre sire ou Chastellet de Paris, sur la vie et
<lb/> renommée de Colette Phelipe, à present prisonniere ou
<lb/> Chastellet de Paris, l'an mil <num>CCC</num> quatrevins et douze, ès
<lb/> jours et en la maniere qui ensuivent.
<lb/> Marie, femme Gautier Damechin, menestrier de monseigneur
<lb/> de Bourbon, demourant ou carrefour du Temple,
<lb/> tesmoing jurée oye et examinée sur la rebriche cy-dessus
<lb/> escripte, l'an dessus dit, le <num>XVIIJe</num> jour du mois
<lb/> d'avril, dit et depose par son serement que elle congnoist
<lb/> ladite Colete puis six sepmaines ença devant Noël derrenierement
<lb/> passé, et lui en donna la congnoissance une
<lb/> femme appellée Agnesot, femme du filz d'elle qui parle,
<lb/> laquele Agnesot et Colete ont demouré ensemble en l'ostel
<lb/> Dymenche Genoble. Et pour tant que ladite Colete
<lb/> ne demouroit plus en l'ostel de Dymenche, ladite Agnesot
<lb/> vint à elle qui parle environ cinq sepmaines avant
<lb/> Noël, pour lui deprier qu'il lui pleust que ladite Colete
<lb/> demourast en son hostel; et pour la requeste que ladite
<lb/> Agnesot lui avoit faite, elle qui parle lui louha son hostel
<lb/> <num>IIJ</num> frans jusques à la Saint Jehan prouchainement venant,
<lb/> et lui dist que il failloit que elle couchast avecques
<lb/> li et sa fille et que elle n'y amenroit homme de nuit ne
<lb/> de jour. Et, depuis, est avenu que ladite Agnesot et un
<lb/> sien filz appelé Gatelet ont esposé l'un l'autre; et pour ce
<lb/> le filz d'elle qui parle requist qu'elle alast demourer li et
<lb/> sa fille avecques lui. Laquele y ala et dist à laditte qui estoit
<pb n="526"/>
<lb/> demourant avecques elle qui parle, que elle ne li lairoit
<lb/> pas son hostel ne son mesnage, se elle n'avoit respondant.
<lb/> Laquele lui respondi que elle lui bailleroit dedens
<lb/> <num>XV</num> jours ou trois sepmaines après ensuïant; après laquele
<lb/> promesse, elle qui parle lui laissa sondit hostel et plusieurs
<lb/> de ses biens, c'est assavoir du lart qui avoit cousté <num>IIJ</num> sols,
<lb/> demie douzaine de grant pain, plain un grand pot de pois
<lb/> à cuire, <num>VIJ</num> busches de moles et <num>XIIIJ</num> costerez, pour <num>IIJ</num>
<lb/> blans de sel, <num>IJc</num> d'oignons, une lanterne, deux draps de
<lb/> lit, une pinte d'estain, deux poz de terre, lesquelz biens
<lb/> elle qui parle lui avoit bailliez en garde confiablement et
<lb/> les avoit achetez elle qui parle pour faire sa pourveance.
<lb/> Et, nonobstant ce, ladite Colete a despendu et aliené les
<lb/> biens dessus diz, sanz le congié et sceu d'elle qui parle.
<lb/> Et avecques ce, a repairé un compaignon que elle congnoissoit
<lb/> bien de veue et couchoit et repairoit avecques
<lb/> ladite Colete touteffois qu'il lui plaisoit, neantmoins ne
<lb/> lui a baillié nulz pleges icelle Colette, comme promis lui
<lb/> avoit.
<lb/> Dit aussi elle qui parle que, au departement d'icelle
<lb/> Colete, elle qui parle lui bailla une clef de sondit hostel
<lb/> et elle en retint une pareille pour venir et repairer toutesfoiz
<lb/> qu'il lui plairoit et, pour doubte que elle qui parle
<lb/> n'y venist, entrast ne repairast, ladite Colete a fait faire
<lb/> nouvelle clef oudit hostel; et le scet parce que elle qui
<lb/> parle l'a oy confesser à ycelle Colete, et par ce aussi que
<lb/> elle n'a peu entrer en sondit hostel, ne ouvrir son huis
<lb/> de sa clef de quoy elle l'avoit acoustumé à ouvrir. Requise
<lb/> combien ilz ont demouré ensemble et de quel mestier
<lb/> elle ouvroit, dit qu'ilz ont demouré ensemble environ
<lb/> <num>XV</num> jours, et, durant les <num>XV</num> jours, elle l'a veu ouvrer de
<lb/> layne au touret bien et soigneusement, et n'oyt oncques
<lb/> qu'elle eust autre enfant que cellui dont à present est
<lb/> prisonniere ou Chastellet. Et aussi dit que paravant elle
<lb/> estoit chamberiere dudit Dymenche, et n'oyt oncques
<pb n="527"/>
<lb/> dire elle qui parle, ne ne sceut que icelle Colete fist pechié
<lb/> de son corps, exepté à un Genneuois, duquel on
<lb/> disoit que l'enfant est sien, dont à present est faite mencion.
<lb/> Et autre chose ne scet sur sa vie et sur sa renommée;
<lb/> et plus n'en scet.
<lb/> DYMENCHE Genoble, Florenten, demourant ou cloistre
<lb/> Saint-Merry, tesmoing jurée oy et examiné sur ladite rebriche
<lb/> l'an et jour dessus diz, dit et depose par son serement
<lb/> que il congnoist ladite Colete puis trois ans en
<lb/> ença par ce que elle demouroit en l'ostel de Berthelemy
<lb/> Baude, et quant se vint au departement dudit Berthelemi,
<lb/> lequel se departi de Paris pour aler demourer ailleurs,
<lb/> lui qui parle prist sondit hostel pour y demourer et
<lb/> si prist aussi son mesnage, et trouva que ladite Colete demouroit
<lb/> encores pour le temps oudit hostel et un appellé
<lb/> Atavien, Florentin, duquel Atavien ladite Colete estoit
<lb/> grosse de l'enfant dont est à present question et depria
<lb/> ledit Atavien lui qui parle que ladite Colete et lui demourassent
<lb/> en sondit hostel. Laquele Colete, comme
<lb/> chamberiere, y demoura par l'espace de dix mois ou environ
<lb/> depuis le departement dudit Atavien, durant lequel
<lb/> temps l'a veue estre de bonne vie et renommée, et de
<lb/> bonne conversacion, sanz faire pechié de son corps qu'il
<lb/> veist ne apperceust en son hostel. Requis se paravant elle
<lb/> avoit eu aucun autre enfant que cellui dont dessus est
<lb/> faite mencion, dit que non, qu'il ait sceu. Requis pourquoy
<lb/> elle se departi de sondit hostel, ne de quoy elle a
<lb/> vescu depuis le departement, dit que il lui donna congié,
<lb/> pour tant que elle ne savoit pas bien appareillier la
<lb/> viande ne appareillier ce qui estoit neccessaire parmi l'ostel;
<lb/> et a esté ladite Colete, depuis le departement, gouvernée,
<lb/> si comme il a oy dire, par un varlet Genneuoiz
<lb/> demourant à la Cloche ou cloistre Saint-Merry, duquel
<lb/> ne scet le nom, lequel la maintenoit et a maintenue, si
<pb n="528"/>
<lb/> comme on disoit, et autre chose ne scet de son
<lb/> gouvernement.
<lb/> AGNESOT, femme Watelet Damechin, demourant ou
<lb/> carrefour du Temple, tesmoing examinée sur ladite rebriche,
<lb/> l'an dessus dit, le vendredi <num>XIXe</num> jour dudit mois
<lb/> d'avril, dit et depose par son serement que elle congnoist
<lb/> ladite Colette puis un an en ença, par ce qu'ilz ont demouré
<lb/> ensemble en l'ostel de Dymenche Genoble, tesmoing
<lb/> precedant, et estoit chamberiere ladite Colete oudit
<lb/> hostel pour y laver et faire les besongnes neccessaires
<lb/> en icellui. Durant lequel temps, elle l'a veue de bonne
<lb/> vie et renommée et d'onneste conversacion, sanz aucun
<lb/> villain blasme, exepté que trop bien l'a veue grosse de
<lb/> l'enfant, duquel elle est à present prisonniere. Lequel
<lb/> enfant on disoit qu'il estoit à un Lombart, lequel n'est
<lb/> pas demourant à Paris; et n'aperceut oncques elle qui
<lb/> parle que durant le temps qu'elle demouroit oudit hostel,
<lb/> que icelle Colette fist pechié de son corps à autre
<lb/> que à icellui Lombart. Requise où elle avoit demouré
<lb/> paravant qu'elle vint demourer oudit hostel, dit que elle
<lb/> a oy dire à ladite Colete que un appelé Fossete et sa
<lb/> femme, et autrement ne les scet nommer, l'amenerent de
<lb/> la ville de Cain ou d'environ icelle ville à Paris pour
<lb/> demourer avecques eulz. Requise, depuis le departement
<lb/> dudit Dymenche, où elle a demouré et de quoy elle a
<lb/> depuis servy ne pourquoy elle s'en parti, dit que ycellui
<lb/> Dymenche lui a donné congié, si comme elle a oy dire,
<lb/> pour ce que il ne se povoit tenir de la maudire pour ce
<lb/> qu'elle ne faisoit pas bien la besongne aval l'ostel. Et
<lb/> aussi dist elle qui parle que ladite Colete a demouré depuis
<lb/> le departement dudit hostel en l'ostel de la mere du
<lb/> mary d'elle qui parle avecques un Geneuois demourant
<pb n="529"/>
<lb/> à present à la Cloche ou cloistre Saint-Merry, et l'a touz
<lb/> jours maintenue depuis son departement et encores de
<lb/> present maintient. Durant lequel temps qu'elle y a demouré,
<lb/> elle l'a veu ouvrer au touret par plusieurs foiz,
<lb/> quant elle qui parle l'aloit veoir. Requise se elle scet par
<lb/> oïr dire ne autrement que icelle Colete emblast oncques
<lb/> riens, dit que non.
<lb/> WATELLET Damechin, mary du tesmoing precedant,
<lb/> demourant ou carrefour du Temple, tesmoing examiné
<lb/> sur laditte rebriche, l'an et jour dessus diz, depose par son
<lb/> serement que il congnoist ladite Colete depuis <num>VIIJ</num> mois
<lb/> en ença et par ce que il l'a veu demourer en l'ostel de sa
<lb/> mere et ouvrer au touret. Et, durant le temps qu'elle y
<lb/> demouroit, un Genneuoiz qui demouroit à la Cloche la
<lb/> maintenoit et a maintenue, et autre chose n'en scet.
<lb/> AGNèS La Prevoste, aveugle, femme vefve demourant
<lb/> au port Nostre-Dame, en la cité de Paris, tesmoing examinée
<lb/> sur ladite rebriche, l'an dessus dit le <num>IIIJe</num> jour de
<lb/> may, dit et depose par son serement que elle est bien recorde
<lb/> que le mercredi de la Sepmaine Peneuse derrenierement
<lb/> passée, elle estant à Nostre-Dame de Paris emprès la
<lb/> chappelle Saint-Sebastien, environ <num>IIIJ</num> ou <num>V</num> heures après
<lb/> disner, elle oyt et entendit que une femme vint à elle en
<lb/> prenant son escuelle, laquele elle avoit en sa main, et la
<lb/> bailla à un enfant, lequel elle mist emprès elle sur les carreaux.
<lb/> Et lors lui dist ladite Agnès: <q rend="ital">«Cuidiez vous que celi
<lb/> <pb n="530"/>
enfant ce taise pour lui bailler mon escuelle?»</q> Et, incontinent,
<lb/> ladite femme que elle ne congnoist li respondi que ouil,
<lb/> et que elle revendroit tantost; lequel enfant, depuis le
<lb/> departement de ladite femme, fu emprès elle qui parle
<lb/> bien deux heures jusques à ce que une norrisse vint à ladite
<lb/> aveugle qui lui dist: <q rend="ital">«Je croy que cel enfant est un
<lb/> trouvé; je le vueil alaiter.»</q> Laquele norrisse l'alaita, et depuis
<lb/> fu porté à la couche de Nostre-Dame par ladite nourrisse
<lb/> ou par autre. Requise se elle congnoist celle qui l'apporta
<lb/> par la oïr parler, dit que non et autre chose ne scet.
<lb/> COLETE, femme Jehan Piefroy, demourant en la rue
<lb/> Sainte-Marine, tesmoing examinée sur ladite rebriche,
<lb/> l'an et jour dessus diz, dit et depose par son serement
<lb/> que elle est bien recorde que le mercredi de la Sepmaine
<lb/> Peneuse derrenierement passée, elle vit une fillete de
<lb/> l'aage de <num>XV</num> mois ou environ, laquele fu trouvée à
<lb/> Nostre-Dame de Paris après disner sur les carreaux, emprès
<lb/> une femme aveugle, laquelle estoit joignant la chappelle
<lb/> Saint-Sebastien, et y fu environ deux heures, si
<lb/> comme elle a oy dire à la femme aveugle; et tout ainsi
<lb/> quant il estoit temps de fermer les portes, il lui fu apporté
<lb/> par une personne que elle ne congnoist pour la
<lb/> mettre devant la couche le jeudi ensuïant; lequel enfant y
<lb/> fu mis audit jour et fu congneu par une femme laquele
<lb/> se disoit estre sa marrene, et aussi par la nourrisse, qui l'avoit
<lb/> nourry; et autre chose ne scet.
<lb/> COLETE Phelipe, prisonniere ou Chastellet de Paris,
<lb/> aagiée de <num>XXX</num> ans ou environ, si comme elle dit, examinée
<lb/> sur le cas de son emprisonnement, confesse qu'elle
<lb/> fu née à Briteville-sur-Odon prez de Caen et furent
<lb/> ses pere et mere feu Pierre Phelipe et Genevote, sa
<pb n="531"/>
<lb/> femme, à present taverniere demourant en ladite ville de
<lb/> Caen dès <num>XV</num> ans a ou environ; avecques laquele elle a
<lb/> touz jours depuis demouré jusques à six ans a ou environ,
<lb/> que elle la mist en service en l'ostel maistre Michiel de
<lb/> La Fosse, lors demourant en icelle ville de Caen, lequel
<lb/> est venu demourer à Paris <num>IIJ</num> ans a ou environ, et avecques
<lb/> lui a demouré et servi, tant audit lieu de Caen
<lb/> comme à Paris, l'espace de <num>IIJ</num> ans, qu'elle l'a laissé pour
<lb/> ce que il s'en est alé demourer à Rouen où il est grenetier.
<lb/> Et a tousjours depuis servi en l'ostel Bonne-Jointe
<lb/> Baude et Berthelemi Baude, et autres Lombars demourans
<lb/> ensemble ou cloistre Saint-Merry, avecques lesquelz
<lb/> elle a demouré deux ans et <num>IIIJ</num> mois ou environ; durant
<lb/> lequel temps elle a esté engrossie oudit hostel d'un joine
<lb/> Lombart nommé Athevrien, lors demourant oudit hostel,
<lb/> ouquel hostel elle a jeu d'une fille, et en a esté relevée
<lb/> à l'aide dudit Athevrien qui lui a fait moult de biens, laquele
<lb/> fille a eu un an à la Saint Mor derrenierement
<lb/> passée. Et dudit hostel s'est partie <num>XV</num> jours avant Noël
<lb/> derrenierement passé, pour ce qu'il ne plaisoit pas à un
<lb/> des autres Lombars qu'elle demourast plus oudit hostel.
<lb/> Duquel hostel elle ala demourer seule en une chambre
<lb/> en la rue du Four où elle a gaigné depuis sa vie à filler au
<lb/> touret, et aussi à l'ayde d'un joine homme Genneuoiz
<lb/> nommé Jaquemin demourant en l'ostel <abbr>mons.</abbr> de Coucy,
<lb/> qui plusieurs fois a couchié avecques elle en ladite chambre,
<lb/> et lui a fait et donné plusieurs de ses biens. En laquele
<lb/> chambre lui fu apportée sadite fille par la nourrice
<lb/> demourant à Garches oultre Saint-Clod, mardi derrenierement
<lb/> passé ot <num>VIIJ</num> jours, disant qu'elle ne la vouloit
<lb/> plus nourrir, et lui demanda <num>XXIIIJ</num> sols qui encores lui
<lb/> estoient deuz à cause de ladite nourriture. Laquele nourrice,
<lb/> pour ce qu'elle ne la povoit païer presentement, la
<lb/> fist adjourner ou Chastellet de Paris au mercredi ensuïant;
<lb/> auquel jour elle, sadite fille et ladite nourrice furent,
<pb n="532"/>
<lb/> et pour ce qu'ilz ne firent riens, s'en retournerent
<lb/> chascune separéement, et, quant icelle Colete fu près de la
<lb/> Saulnerie, vint à elle qui estoit toute desconfortée qu'elle
<lb/> feroit de saditte fille, une vielle femme aagiée de cinquante
<lb/> ans ou environ qu'elle ne congnoissoit ne ne congnoist,
<lb/> laquele lui demanda qu'elle avoit, et pourquoy elle se
<lb/> courrouçoit ainsi. à laquele femme, ladite Colete dist et
<lb/> respondi que c'estoit pour la cause dessus dite laquele
<lb/> vieille femme dist après ce à icelle Colette que Dieu la
<lb/> reconforteroit et qu'elle pensast de gaignier pour nourrir
<lb/> sadite fille et qu'il lui vauldroit mielz qu'elle la portast au
<lb/> Saint-Esperit ou à Nostre-Dame à la Couche pour nourrir
<lb/> et gouverner avecques les autres enfans, et qu'il vauldroit
<lb/> mielz ainsi faire que autrement. Lors ladite Colete
<lb/> commença fort à plourer et soy courroucier, disant à
<lb/> icelle femme que jamais ne porteroit sadite fille ausdiz
<lb/> lieux. Et, pour ce, ladite femme print ladite fille, et lui
<lb/> dist qu'elle la porteroit à Nostre-Dame où elle la porta.
<lb/> Et, ce fait, retourna à icelle Colete en sadite chambre
<lb/> pour ce que au partir elle la lui avoit enseignée; laquele
<lb/> lui dist qu'elle ne se souciast de sadite fille et qu'elle l'avoit
<lb/> bien mise en ladite eglise, et qu'elle pençast de gaignier
<lb/> pour la nourrir. Et atant ladite femme la laissa en
<lb/> sadite chambre, en laquelle vint à elle un sergent le jeudi
<lb/> ensuïant qui lui fist commandement qu'elle venist ou
<lb/> Chastellet parler à maistre Jehan Truquan; auquel elle
<lb/> vint parler ledit jeudi et demoura prisonniere, <abbr>etc.</abbr> . Requise
<lb/> se à ladite femme elle bailla point d'argent pour ce
<lb/> fere, dit que non.
<lb/> LE MERCREDI <num>XVe</num> jour de may, l'an mil <num>CCCIIIJxx</num> et
<lb/> douze ensuïant, pardevant <abbr>mons.</abbr> le prevost, presens
<lb/> maistres Jehan Truquan, lieutenant dudit <abbr>mons.</abbr> le prevost,
<lb/> Martin Double, Guillaume Drouart, advocaz, Andrieu
<lb/> Le Preux, procureur du roy nostre sire en Chastellet,
<pb n="533"/>
<lb/> Michiel Marchant, advocat illec, Dreux d'Ars,
<lb/> auditeur, Nicolas Bertin et Jehan Fouquere, examinateurs,
<lb/> <abbr>etc.</abbr>, après ce que Colete Phelipe, prisonniere
<lb/> dessus nommée, ot perseveré, sanz aucune force ou contrainte,
<lb/> ès confessions cy-dessus par elle faites et affermé
<lb/> par serement le contenu en icelle, qui lui fu leue mot
<lb/> après autre, estre vray par la maniere qu'il est escript en
<lb/> ladite confession, en l'absence de laquele prisonniere, qui
<lb/> pour ce fu faite traire à part, ledit <abbr>mons.</abbr> le prevost demanda
<lb/> ausdiz presens conseilliers leurs advis et oppinions
<lb/> par quele maniere estoit bon de proceder contre
<lb/> ladite Colete prisonniere, et quele punicion de justice <supplied resp="#editor">en</supplied>
<lb/> estoit à faire. Tous lesquelz, veu l'estat d'icelle prisonniere,
<lb/> qui est joine femme forte et bien vestue, qui avoit
<lb/> bien puissance de nourrir son enfant, consideré que ledit
<lb/> enfant est aagié de <num>XV</num> mois ou environ, que elle se povoit
<lb/> bien mettre à servir en aucun lieu pour gaignier argent
<lb/> et de ce que elle eust gaignié faire nourrir sondit
<lb/> enfant, dont elle n'a riens fait, mais est femme qui de son
<lb/> corps fait sa volunté aus compaignons, ce que elle nye
<lb/> avoir <supplied resp="#editor">apporté</supplied> l'enfant à Nostre-Dame de Paris, mais li
<lb/> avoir fait porter par une personne et femme incongneue,
<lb/> et laquelle elle ne vuelt nommer ou enseignier, disant que
<lb/> elle ne scet son nom ne sa demeure, qui n'est pas vraysemblable,
<lb/> car ... .
</p>
</div>
</body>
</text>
</TEI>