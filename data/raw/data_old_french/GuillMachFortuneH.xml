<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title type="main">Remede de Fortune</title>
      <title type="formal">GuillMachFortune</title>
      <title type="reference">GuillMachFortuneH</title>
      <title type="DEAF">GuillMachH</title>
      <title type="FRANTEXT">0806</title>
      <title type="gmd">transcription électronique</title>
      <author xml:id="GMachaut" key="Guillaume de Machaut (1300?-1377)" ref="http://www.idref.fr/026908476">Guillaume de Machaut</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
    </editionStmt>
    <extent>- Numéros de pages saisies : de 1 à 157 ;
            - Nombre de mots d'après la base des descripteurs : <num xml:id="nb_mots_given">25094</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">29086</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/GuillMachFortuneH</idno>
      <idno type="doi">10.34847/nkl.9cafuiw9</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Guillaume de Machaut, Remede de Fortune, édité par Ernest Hoepffner, Paris, 1911. 
              Publié en ligne par la Base de français médiéval, http://catalog.bfm-corpus.org/GuillMachFortuneH.
              Dernière révision le 2018-07-31.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Oeuvres de Guillaume de Machaut. Tome II / Remede de Fortune</title>
          <author>Guillaume de Machaut</author>
          <respStmt>
            <resp xml:id="editor">Éditeur scientifique</resp>
            <name type="person">Ernest Hoepffner</name>
          </respStmt>
        </titleStmt>
          <extent>157 page(s)
        </extent>
        <publicationStmt>
          <publisher>Firmin-Didot</publisher>
          <pubPlace>Paris</pubPlace>
          <date>1911</date>
          <idno type="sigle_DEAF">GuillMachH</idno>
          <idno type="cote_FRANTEXT">0806</idno>
          <idno type="cote_biblio">PARIS-Bib-Sainte geneviève : 8 Y SUP 138 (58) (2)</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="87"/>
        <tagUsage gi="abbr" occurs="3"/>
        <tagUsage gi="back" occurs="1"/>
        <tagUsage gi="body" occurs="1"/>
        <tagUsage gi="div" occurs="1"/>
        <tagUsage gi="hi" occurs="2"/>
        <tagUsage gi="label" occurs="4"/>
        <tagUsage gi="lb" occurs="4301"/>
        <tagUsage gi="p" occurs="3"/>
        <tagUsage gi="pb" occurs="157"/>
        <tagUsage gi="q" occurs="19"/>
        <tagUsage gi="quote" occurs="2"/>
        <tagUsage gi="sp" occurs="59"/>
        <tagUsage gi="speaker" occurs="59"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Guillaume de Machaut</name>
      <title>Remede de Fortune</title>
      <date type="compo" when="1341-01-01" notBefore="1341-01-01" notAfter="1341-12-31" n="14">1341</date>
      <date type="compo_periode">moyen</date>
      <date type="compo_sous_siecle" n="14_2">milieu</date>
      <date type="ms" when="1380-01-01" notBefore="1360-01-01" notAfter="1399-12-31">av. 1377 ou 4e q. 14e s.</date>
      <idno type="msIdentifier">Paris, BnF, fr. 1584 et BnF, fr. 22545-22546</idno>
      <region type="dialecte_auteur">champenois</region>
    </creation>
    <langUsage>
      <language ident="fro" usage="100">Le texte est entièrement écrit en vers en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">lyrique</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ATILF" when="2005-03-30">numérisation</change>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#AL" when="2011-09-12">adaptation au format TEI BFM</change>
    <change who="#AL" when="2018-07-31">balisage du discours direct</change>
    <change who="#AL" when="2018-07-31">conversion TEI P5 et adaptation aux normes de la BFM</change>
    <change when="2018-07-31">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
  <body>
<pb n="1"/>
<ab type="gv">
<lb n="1"/>Cils qui vuet aucun art aprendre
<lb n="2"/>A douze choses doit entendre:
<lb n="3"/>La premiere est qu'il doit eslire
<lb n="4"/>Celui ou ses cuers mieus se tire
<lb n="5"/>Et ou sa nature l'encline;
<lb n="6"/>Car la chose envis bien define
<lb n="7"/>Qu'on vuet encontre son cuer faire,
<lb n="8"/>Quant Nature li est contraire.
<lb n="9"/>Aimme son maistre et son mestier
<lb n="10"/>Seur tout; et ce li est mestier
<lb n="11"/>Qu'il l'onneure, oubeïsse, serve;
<lb n="12"/>Et ne cuide pas qu'il s'asserve,
<lb n="13"/>Car s'il les aimme, il l'ameront,
<lb n="14"/>Et s'il les het, il le harront:
<pb n="2"/><lb n="15"/>Pourfiter ne puet autrement.
<lb n="16"/>Doctrine reçoive humblement;
<lb n="17"/>Mais bien se gart qu'il continue,
<lb n="18"/>Car science envis retenue
<lb n="19"/>Est et de legier oubliée,
<lb n="20"/>Quant elle n'est continuée.
<lb n="21"/>Soing, penser, desir de savoir
<lb n="22"/>Ait, si porra science avoir.
<lb n="23"/>Et l'entreprengne en juene aage,
<lb n="24"/>Eins qu'en malice son corage
<lb n="25"/>Mue par trop grant congnoissance.
<lb n="26"/>Car le droit estat d'innocence
<lb n="27"/>Ressamble proprement la table
<lb n="28"/>Blanche, polie, qui est able
<lb n="29"/>A recevoir, sans nul contraire,
<lb n="30"/>Ce qu'on y vuet peindre et pourtraire;
<lb n="31"/>Et est aussi comme la cire
<lb n="32"/>Qui sueffre dedens li escrire,
<lb n="33"/>Ou qui retient fourme ou empreinte,
<lb n="34"/>Si comme on l'a en li empreinte.
<lb n="35"/>Einsi est il certeinnement
<lb n="36"/>De vray humein entendement
<lb n="37"/>Qui est ables a recevoir
<lb n="38"/>Tout ce qu'on vuet et concevoir
<lb n="39"/>Puet tout ç'a quoy on le vuet mettre,
<lb n="40"/>Armes, amours, autre art ou lettre.
<lb n="41"/>Car chose ne puet si forte estre,
<lb n="42"/>S'il vuet, qu'il n'en deveingne mestre,
<pb n="3"/><lb n="43"/>Mais qu'il vueille faire et labeure
<lb n="44"/>Ad ce que j'ay dit ci desseure.
<lb n="45"/>Pour ce l'ay dit que, quant j'estoie
<lb n="46"/>De l'estat qu'innocence avoie,
<lb n="47"/>Que juenesse me gouvernoit
<lb n="48"/>Et en oiseuse me tenoit,
<lb n="49"/>Mes ouevres estoient volages:
<lb n="50"/>Varians estoit mes corages;
<lb n="51"/>Tout m'estoit un, quanque vëoie,
<lb n="52"/>Fors tant que toudis enclinoie
<lb n="53"/>Mon cuer et toute ma pensée
<lb n="54"/>Vers ma dame, qui est clamée
<lb n="55"/>De tous seur toutes belle et bonne.
<lb n="56"/>Chascuns par droit ce nom li donne;
<lb n="57"/>Et de tous les biens que Nature
<lb n="58"/>Puet ottroier a creature
<lb n="59"/>A tant qu'elle est fleur souvereinne
<lb n="60"/>Seur toute creature humeinne.
<lb n="61"/>Pour ç'a li mes cuers s'enclinoit,
<lb n="62"/>Et Nature li aprenoit,
<lb n="63"/>Ce m'est vis; car certeinnement
<lb n="64"/>Selonc mon juene entendement
<lb n="65"/>La vëoie moult volentiers.
<lb n="66"/>Car mes voies et mes sentiers,
<lb n="67"/>Mi gieu, mi penser, mi retour
<lb n="68"/>Estoient en son noble atour
<lb n="69"/>Tout adès, n'avoir ne pooie,
<lb n="70"/>Sans li vëoir, parfaite joie.
<lb n="71"/>Et quant Amours vit qu'en ce point
<pb n="4"/><lb n="72"/>Estoie, elle n'atendi point,
<lb n="73"/>Eins s'i mesla par tel maniere
<lb n="74"/>Que puis ne fu, ne jamais n'iere,
<lb n="75"/>Que seur tout quanque Dieus a fait
<lb n="76"/>Ne l'aimme de cuer et de fait,
<lb n="77"/>Oubeïsse, serve et honneure,
<lb n="78"/>Et qu'en tous tans et en toute heure
<lb n="79"/>Ne soie tous siens sans demi
<lb n="80"/>A loy de trés loial ami.
<lb n="81"/>Car ç'a esté m'amour premiere,
<lb n="82"/>Et si sera la darreniere.
<lb n="83"/>Pour c'en li servant fineray,
<lb n="84"/>Ne jamais autre n'ameray.
<lb n="85"/>Or doint Dieus que s'amour soit moie,
<lb n="86"/>Qu'en ce monde plus ne vorroie.
<lb n="87"/>Einsi fist Amours par son art
<lb n="88"/>Qui maint franc cuer doucement art
<lb n="89"/>Que, quant premiers ma dame vi,
<lb n="90"/>Sa grant biauté mon cuer ravi.
<lb n="91"/>Et quant de s'amour fui espris,
<lb n="92"/>Juenes estoie et desapris,
<lb n="93"/>S'avoie bien mestier d'aprendre,
<lb n="94"/>Quant tel fais voloie entreprendre.
<lb n="95"/>Que di je? Eins l'avoie entrepris.
<lb n="96"/>Qu'einc congié ne conseil n'en pris
<lb n="97"/>Fors a mon cuer et a ses yeus
<lb n="98"/>Qui en riant m'ont en mains lieus
<lb n="99"/>Prié que par amour l'amasse
<lb n="100"/>Si doucement, que je n'osasse
<pb n="5"/><lb n="101"/>Leur vueil refuser, ne peüsse.
<lb n="102"/>Et mes cuers voloit que je fusse
<lb n="103"/>Tous siens, et j'aussi le voloie,
<lb n="104"/>Et pour ç'a eaus m'en consilloie.
<lb n="105"/>Si qu'einsi fui, se Dieus me gart,
<lb n="106"/>Pris par dous ris et dous regart.
<lb n="107"/>Et certeinnement, se j'eüsse
<lb n="108"/>Tant de bien en moy que je fusse
<lb n="109"/>Aussi sages com Salemons,
<lb n="110"/>Et fust miens quittes tous li mons,
<lb n="111"/>Et aussi preus comme Alixandres
<lb n="112"/>Ou comme Hector, qui gueres mendres
<lb n="113"/>Ne fu de li quant a valour,
<lb n="114"/>Et s'eüsse autretant d'onnour
<lb n="115"/>Comme ot Godefroy de Buillon,
<lb n="116"/>Et la biauté qu'ot Absalon,
<lb n="117"/>Et de Job la grant pacience,
<lb n="118"/>L'estableté et la constance
<lb n="119"/>De Judit et de Socratès,
<lb n="120"/>Qui en un point estoit adès,
<lb n="121"/>Car pour gaaingne ne pour perte
<lb n="122"/>Ne se mouvoit, tant fust aperte,
<lb n="123"/>Et avec ce l'umilité
<lb n="124"/>Qu'Ester ot, et la loiauté
<lb n="125"/>D'Abraham, a verité dire,
<lb n="126"/>Ne peüsse je pas souffire
<lb n="127"/>Pour dame amer de tel affaire.
<lb n="128"/>Mais Amours le me firent faire
<lb n="129"/>Qui m'i donnerent ligement,
<lb n="130"/>Quant je la vi premierement;
<pb n="6"/><lb n="131"/>Si que siens sans riens retenir
<lb n="132"/>Sui, que qu'il m'en doie avenir,
<lb n="133"/>Et seray, tant com je vivray,
<lb n="134"/>Ne jamais autre n'ameray.
<lb n="135"/>Et quant Amours m'ot a ce mis
<lb n="136"/>Que pris fui et loiaus amis,
<lb n="137"/>Elle congnut bien ma juenesse,
<lb n="138"/>Mon innocence, ma simplesse.
<lb n="139"/>Et pour ce qu'estoie en enfance,
<lb n="140"/>Me prist elle en sa gouvernance;
<lb n="141"/>Si me moustra la droite voie,
<lb n="142"/>Comment ma dame amer devoie,
<lb n="143"/>Servir, oubeïr, honnourer,
<lb n="144"/>Humblement croire et aourer
<lb n="145"/>Et cremir seur toute autre rien
<lb n="146"/>Com m'amour et mon dieu terrien,
<lb n="147"/>Et que toudis eüsse l'ueil
<lb n="148"/>A faire son bon et son vueil,
<lb n="149"/>En gardant s'onneur et sa pais,
<lb n="150"/>Et que, se de l'amoureus fais
<lb n="151"/>Me venoit peinne, ne dolour,
<lb n="152"/>Ou merencolie, ou tristour,
<lb n="153"/>Que tout humblement recueillisse,
<lb n="154"/>Et qu'a grevez ne m'en tenisse;
<lb n="155"/>Et aussi que bien me gardasse
<lb n="156"/>Que ceste amour continuasse,
<lb n="157"/>Et qu'adès, de près et de loing,
<lb n="158"/>Desir, penser eüsse et soing
<pb n="7"/><lb n="159"/>De s'amour et sa grace acquerre,
<lb n="160"/>Sans autre desirer ne querre,
<lb n="161"/>Et que loiaus fusse et secrez.
<lb n="162"/>Ce sont les poins et les degrez
<lb n="163"/>Qu'Amours m'enseingna et aprist,
<lb n="164"/>Quant en gouvernance me prist;
<lb n="165"/>Et je les ay si bien apris
<lb n="166"/>Que puis en un seul ne mespris.
<lb n="167"/>Et aussi ma trés douce dame,
<lb n="168"/>Que je desir et aim, par m'ame,
<lb n="169"/>De cuer, sans pensée vileinne,
<lb n="170"/>Plus que Paris ne fist Heleinne,
<lb n="171"/>M'estoit miroir et exemplaire
<lb n="172"/>De tous biens desirer et faire.
<lb n="173"/>Et pour le bien qu'en li vëoie,
<lb n="174"/>De tout bien faire me penoie
<lb n="175"/>Et me gardoie de mesprendre,
<lb n="176"/>Si qu'on ne me peüst reprendre,
<lb n="177"/>A mon pooir, car sa bonté
<lb n="178"/>M'en donnoit cuer et volenté.
<lb n="179"/>Et son humilité parfaite
<lb n="180"/>M'estoit escuz, deffense et gaite
<lb n="181"/>Qu'orguieus ne me peüst sousprendre,
<lb n="182"/>Qui mains maus norrist et engendre,
<lb n="183"/>Et qu'envers tous trés doucement
<lb n="184"/>Me maintenisse et humblement.
<lb n="185"/>Et vraiement bien dire puis
<lb n="186"/>Que d'umblesse est fonteinne et puis;
<lb n="187"/>Qu'onques turtre ne turterelle,
<pb n="8"/><lb n="188"/>Aingnaus, coulons, ne coulombelle,
<lb n="189"/>Damoiselle, ne pucelette
<lb n="190"/>Ne pot estre d'orgueil plus nette,
<lb n="191"/>Ne plus pleinne d'umilité,
<lb n="192"/>Acompaingnie de pité,
<lb n="193"/>En tous cas et en tous endrois,
<lb n="194"/>De li. Certes, et c'est bien drois,
<lb n="195"/>Car il li vient de droite ligne;
<lb n="196"/>Pour c'en ce cas pas ne forligne.
<lb n="197"/>Et sa maniere asseürée,
<lb n="198"/>De tous et de toutes loée,
<lb n="199"/>Son biau port, son gentil maintieng
<lb n="200"/>Qui pareil n'ont, si com je tieng,
<lb n="201"/>Tout aussi com l'enfant le mestre
<lb n="202"/>Aprent, m'aprenoient a estre.
<lb n="203"/>Car, sans plus, de leur ramembrance
<lb n="204"/>Maintieng, maniere et contenance
<lb n="205"/>Loing de li souvent me venoit
<lb n="206"/>Milleur, quant il m'en souvenoit.
<lb n="207"/>Si que dont, quant je la vëoie
<lb n="208"/>Vis a vis et que remiroie
<lb n="209"/>Son port, son maintieng, sa maniere,
<lb n="210"/>Qui plus est estable et entiere
<lb n="211"/>Que nulle qu'onques mais veïsse,
<lb n="212"/>Bien estoit drois qu'en retenisse
<lb n="213"/>Aucun notable enseingnement,
<lb n="214"/>Quant dou souvenir seulement
<lb n="215"/>Meintes fois par Douce Pensée
<lb n="216"/>Ma maniere estoit amendée.
<lb n="217"/>Et sa gracieuse parole,
<pb n="9"/><lb n="218"/>Qui n'estoit diverse ne fole,
<lb n="219"/>Estrange ne mal ordenée,
<lb n="220"/>Hauteinne, mais bien affrenée,
<lb n="221"/>Cueillie a point et de saison,
<lb n="222"/>Fondée seur toute raison,
<lb n="223"/>Tant plaisant et douce a oïr,
<lb n="224"/>Que chascun faisoit resjoïr,
<lb n="225"/>Me metoit un frein en la bouche
<lb n="226"/>Pour moy taire de ce qui touche
<lb n="227"/>A tout ce qu'on claimme mesdire.
<lb n="228"/>Mais laisse avoit pour le bien dire,
<lb n="229"/>Car nuls ne doit dire d'autrui
<lb n="230"/>Ce qu'il ne vuet oïr de lui.
<lb n="231"/>Le trop parler me deffendoit;
<lb n="232"/>Parler a point me commandoit,
<lb n="233"/>Sans baudour et sans venterie,
<lb n="234"/>Sans mentir et sans flaterie;
<lb n="235"/>Car c'est chose moult honnourable
<lb n="236"/>D'estre en son parler veritable,
<lb n="237"/>Et verité ne quiert nuls angles,
<lb n="238"/>N'elle n'a que faire de jangles.
<lb n="239"/>S'onneur et sa grant courtoisie
<lb n="240"/>Me deffendoient villonnie
<lb n="241"/>Et voloient que j'honnourasse
<lb n="242"/>Chascun, et que po me prisasse;
<lb n="243"/>Car cils a l'onneur qui la fait,
<lb n="244"/>Nom pas cils a qui on la fait.
<lb n="245"/>Et se l'Evangile n'est fausse,
<lb n="246"/>Humiliez est qui s'essausse,
<pb n="10"/><lb n="247"/>Et qui s'umilie essaussiez.
<lb n="248"/>Pour c'est li noms si essaussiez
<lb n="249"/>De ma dame par tout le monde,
<lb n="250"/>Qui en humilité habonde,
<lb n="251"/>En honneur et en courtoisie,
<lb n="252"/>Plus qu'en dame qui soit en vie;
<lb n="253"/>Et comment que chascuns li donne
<lb n="254"/>Le pris d'onneur et la coronne,
<lb n="255"/>Estre cuide, tant a d'onnour,
<lb n="256"/>Entre les autres la menour.
<lb n="257"/>Ne congnoissoit fole largesse,
<lb n="258"/>Ne d'escharseté la simplesse,
<lb n="259"/>Ne la destresse d'avarice,
<lb n="260"/>Qui est en cuer humain grant vice.
<lb n="261"/>Mais toudis, quant elle donnoit,
<lb n="262"/>Ses dons sagement ordonnoit
<lb n="263"/>Et savoit certeinnement quoy,
<lb n="264"/>Quant, comment, a qui et pour quoy.
<lb n="265"/>Tost le faisoit, et volentiers,
<lb n="266"/>S'en estoit ses dons plus entiers;
<lb n="267"/>Car qui tost donne, deus fois donne.
<lb n="268"/>De ce m'estoit maistresse bonne
<lb n="269"/>Qui m'aprenoit a bonne escole
<lb n="270"/>Que n'eüsse largesse fole,
<lb n="271"/>Avarice, n'escharseté
<lb n="272"/>Que largesse het sans pité,
<lb n="273"/>Et seur tout qu'en moy fer ne fust
<lb n="274"/>Dou dart d'avarice ne fust,
<lb n="275"/>Qui tout autre bien fait perir
<pb n="11"/><lb n="276"/>Par tout ou il se puet ferir.
<lb n="277"/>Car ja homs n'iert tant honnourez,
<lb n="278"/>Que ses biens n'en soit devourez
<lb n="279"/>Et qu'il n'en perde, s'il a pris,
<lb n="280"/>Scens, honneur, ame, los et pris.
<lb n="281"/>Et sa grant douceur a nul fuer
<lb n="282"/>Ne se departoit de mon cuer,
<lb n="283"/>Car sa demeure et son sejour
<lb n="284"/>Y faisoit de nuit et de jour.
<lb n="285"/>Et aussi com le dous entrait
<lb n="286"/>La doleur d'une plaie trait
<lb n="287"/>Et adoucist, sa grant douçour
<lb n="288"/>Faisoit adoucir la dolour
<lb n="289"/>Qu'Amours et Desirs me faisoient,
<lb n="290"/>Qui maint grief estour me donnoient,
<lb n="291"/>Desquels je ne me pleing ne dueil,
<lb n="292"/>Car je n'en ai peinne ne dueil,
<lb n="293"/>Einsois les recueil humblement,
<lb n="294"/>Bonnement et joieusement.
<lb n="295"/>Et son trés dous plaisant regart
<lb n="296"/>Attraioit mon cuer de sa part
<lb n="297"/>Tout aussi, par son dous attrait,
<lb n="298"/>Com l'aïmant le fer attrait.
<lb n="299"/>Et ce tenoit mon cuer en joie,
<lb n="300"/>Car quant ce dous regart vëoie,
<lb n="301"/>En moy ne prenoit son repaire
<lb n="302"/>Riens qui fust a joie contraire.
<lb n="303"/>Et sa biauté, qui toutes passe,
<pb n="12"/><lb n="304"/>Enlaçoit mon cuer et enlasse
<lb n="305"/>De plus en plus de jour en jour
<lb n="306"/>En son service et en s'amour,
<lb n="307"/>Et m'aprenoit, par sa puissance,
<lb n="308"/>A congnoistre Douce Esperance,
<lb n="309"/>Et a desirer la mercy
<lb n="310"/>D'Amours, dont moult la remercy.
<lb n="311"/>Car certes, je ne congnoissoie
<lb n="312"/>Espoir ne Desir, quant en voie
<lb n="313"/>Me mist sa biauté dou congnoistre,
<lb n="314"/>Pour m'amour et ma joie acroistre,
<lb n="315"/>Qu'Amours croist Desir et enorte,
<lb n="316"/>Et Esperance joie aporte.
<lb n="317"/>Et son noble atour bel et gent,
<lb n="318"/>Qui est, au dit de toute gent,
<lb n="319"/>Simple, faitis, apert et cointe,
<lb n="320"/>M'acointoit et encor acointe
<lb n="321"/>Que me tenisse cointement,
<lb n="322"/>Nettement et joliement,
<lb n="323"/>Trop ne po; car qui se desguise,
<lb n="324"/>Certes, ce n'est pas belle guise;
<lb n="325"/>Mais qui puet au moien venir,
<lb n="326"/>C'est le plus seür a tenir.
<lb n="327"/>Einsi son exellent bonté
<lb n="328"/>Et sa parfaite humilité,
<lb n="329"/>Sa maniere qui n'est volage,
<lb n="330"/>Son gentil port, son maintieng sage,
<lb n="331"/>Son biau parler, sa haute honnour,
<lb n="332"/>Sa courtoisie sans errour,
<pb n="13"/><lb n="333"/>Sa franche liberalité,
<lb n="334"/>Sa douceur pleinne d'amisté,
<lb n="335"/>Son dous regart, sa biauté fine
<lb n="336"/>Et son atour belle doctrine
<lb n="337"/>Me demoustroient et maint bien,
<lb n="338"/>Se je les retenisse bien.
<lb n="339"/>Et ja soit ce qu'en li veïsse
<lb n="340"/>Tous biens, et po en retenisse,
<lb n="341"/>Ne puet estre que mieus n'en vaille,
<lb n="342"/>Ou ce seroit mal fait sans faille.
<lb n="343"/>Et se retenu les avoie,
<lb n="344"/>Volentiers pas ne les diroie,
<lb n="345"/>Pour ce que loange assourdist
<lb n="346"/>En bouche qui de li la dist.
<lb n="347"/>Et nompourquant tant en vueil dire
<lb n="348"/>Sans venterie et sans mesdire
<lb n="349"/>A sa loange seulement,
<lb n="350"/>Que de li venra proprement,
<lb n="351"/>S'en toute ma vie riens vail,
<lb n="352"/>A qui cuer, corps et ame bail.
<lb n="353"/>Einsi la trés noble doctrine
<lb n="354"/>Qui tant est precieuse et fine
<lb n="355"/>De la belle me doctrina,
<lb n="356"/>Qui toute bonne doctrine a.
<lb n="357"/>Et je la servi longuement
<lb n="358"/>De cuer si amoureusement,
<lb n="359"/>Qu'a nulle autre rien n'entendoie
<lb n="360"/>Fors a s'amour ou je tendoie.
<lb n="361"/>Mais de tout ce riens ne savoit,
<pb n="14"/><lb n="362"/>Ne comment elle pris m'avoit;
<lb n="363"/>Car pour riens ne li descouvrisse
<lb n="364"/>L'amour de mon cuer, ne deïsse,
<lb n="365"/>Ne descouvrir ne li peüsse,
<lb n="366"/>Se je vosisse ne sceüsse;
<lb n="367"/>Eins portoie couvertement
<lb n="368"/>Ceste amour et celeement,
<lb n="369"/>Sans faire en plainte ne clamour,
<lb n="370"/>Tant estoie espris de s'amour.
<lb n="371"/>Nompourquant, quant de son regart
<lb n="372"/>Sentoie le trés dous espart,
<lb n="373"/>Je perdoie toute vigour
<lb n="374"/>Par sa force et par sa rigour,
<lb n="375"/>Et me faisoit teindre et palir,
<lb n="376"/>Fremir, trambler et tressaillir.
<lb n="377"/>Lors pooit bien apercevoir
<lb n="378"/>Que l'amoie sans decevoir
<lb n="379"/>Plus cinq cens mille fois que mi,
<lb n="380"/>Sans feintise et de cuer d'ami.
<lb n="381"/>S'usoie ensement ma jouvente
<lb n="382"/>Pour ma trés douce dame gente
<lb n="383"/>En dous penser, en souvenir,
<lb n="384"/>En esperance d'avenir
<lb n="385"/>A sa grace que tant desir
<lb n="386"/>Que je n'ay nul autre desir.
<lb n="387"/>Si sentoie maintes pointures,
<lb n="388"/>Une heure douces, l'autre sures,
<lb n="389"/>L'autre plaisant, l'autre enuieuse,
<lb n="390"/>L'autre triste, l'autre joieuse.
<pb n="15"/><lb n="391"/>Car cuers qui sent d'Amours le point
<lb n="392"/>N'est mie toudis en un point,
<lb n="393"/>N'asseür de joie ou de peinne;
<lb n="394"/>Einsois couvient qu'il se demeinne
<lb n="395"/>Selonc la fortune d'Amours.
<lb n="396"/>Mais la teste encline comme ours
<lb n="397"/>Recevoie son dous voloir,
<lb n="398"/>Fust de joie, fust de doloir,
<lb n="399"/>Humblement comme amis parfais
<lb n="400"/>Amoureus par dis et par fais.
<lb n="401"/>Et pour ce que n'estoie mie
<lb n="402"/>Toudis en un point, m'estudie
<lb n="403"/>Mis en faire chansons et lais,
<lb n="404"/>Balades, rondiaus, virelais
<lb n="405"/>Et chans, selonc mon sentement,
<lb n="406"/>Amoureus et non autrement;
<lb n="407"/>Car qui de sentement ne fait,
<lb n="408"/>Son ouevre et son chant contrefait.
<lb n="409"/>Ne moustrer aussi ne pooie
<lb n="410"/>Les maus d'amours que je sentoie
<lb n="411"/>A ma dame qui en chantant
<lb n="412"/>Me va si bel comme enchantant.
<lb n="413"/>Et tous les chans que je ditoie,
<lb n="414"/>A sa loange les faisoie
<lb n="415"/>En pensant que, s'il avenist
<lb n="416"/>Que mes chans devant li venist,
<lb n="417"/>Qu'elle porroit savoir comment
<lb n="418"/>Je l'aim et sui en son comment.
<lb n="419"/>Et mes cuers moult s'y deduisoit,
<pb n="16"/><lb n="420"/>Quant ma dame a ce me duisoit
<lb n="421"/>Qu'a sa loange et a s'onnour
<lb n="422"/>Me faisoit chanter pour s'amour.
<lb n="423"/>Car chanters est nez de leëce
<lb n="424"/>De cuer, et plours vient de tristece.
<lb n="425"/>Et seur ce que Douce Pensée
<lb n="426"/>S'est dedens mon cuer enfermée,
<lb n="427"/>Souvenirs et Bonne Esperance
<lb n="428"/>Et Loiauté, ou ma fiance
<lb n="429"/>Ay si toute qu'ailleurs ne l'ay,
<lb n="430"/>Fis je ce dit qu'on claimme lay:
  </ab><ab type="lai" n="I">
<lb n="431"/>Qui n'aroit autre deport
<lb n="432"/>En amer
<lb n="433"/>Fors dous Penser
<lb n="434"/>Et Souvenir
<lb n="435"/>Avec l'Espoir de joïr,
<lb n="436"/>S'aroit il tort,
<lb n="437"/>Se le port
<lb n="438"/>D'autre confort
<lb n="439"/>Voloit rouver;
<lb n="440"/>Car pour un cuer saouler
<lb n="441"/>Et soustenir,
<lb n="442"/>Plus querir
<lb n="443"/>Ne doit merir
<lb n="444"/>Qui aimme fort.
<lb n="445"/>Encor y a maint ressort:
<lb n="446"/>Ramembrer,
<pb n="17"/><lb n="447"/>Ymaginer
<lb n="448"/>En dous plaisir
<lb n="449"/>Sa dame vëoir, oïr,
<lb n="450"/>Son gentil port,
<lb n="451"/>Le recort
<lb n="452"/>Dou bien qui sort
<lb n="453"/>De son parler
<lb n="454"/>Et de son dous regarder,
<lb n="455"/>Dont l'entrouvrir
<lb n="456"/>Puet garir
<lb n="457"/>Et garentir
<lb n="458"/>Amant de mort.
    </ab><ab type="lai" n="II">
<lb n="459"/>Et qui vorroit plus souhaidier,
<lb n="460"/>Je n'os cuidier
<lb n="461"/>Si fol cuidier
<lb n="462"/>Que cils aimme de cuer entier
<lb n="463"/>Qui de tels biens n'a souffisance;
<lb n="464"/>Car qui plus quiert, il vuet trichier,
<lb n="465"/>S'Amours tant chier
<lb n="466"/>L'a que fichier
<lb n="467"/>Deingne par l'ueil de son archier
<lb n="468"/>En son cuer d'eaus la congnoissance.
<lb n="469"/>Car on ne les puet esprisier,
<lb n="470"/>Ne trop prisier,
<lb n="471"/>Quant de legier
<lb n="472"/>Puelent de tous maus alegier,
<pb n="18"/><lb n="473"/>Et faire par leur grant puissance
<lb n="474"/>Un cuer navré sain et legier,
<lb n="475"/>Sans nul dangier,
<lb n="476"/>Et eslongier
<lb n="477"/>De mal, et de joie aprochier.
<lb n="478"/>Seulement de leur ramembrance.
      </ab><ab type="lai" n="III">
<lb n="479"/>Et pour c'engendrée
<lb n="480"/>S'est Douce Pensée
<lb n="481"/>En mon cuer et enfermée,
<lb n="482"/>Qu'adès me souvient
<lb n="483"/>De la desirée,
<lb n="484"/>Dont ma joie est née
<lb n="485"/>Et l'esperance doublée
<lb n="486"/>Qui de li me vient.
<lb n="487"/>S'en yert honnourée,
<lb n="488"/>Servie, loée,
<lb n="489"/>Crainte, obeïe et amée,
<lb n="490"/>Faire le couvient;
<lb n="491"/>Car s'il li agrée,
<lb n="492"/>J'aray destinée
<lb n="493"/>Bonne ou mort desesperée;
<lb n="494"/>Dou tout a li tient.
        </ab><ab type="lai" n="IV">
<lb n="495"/>Mais quant je voy
<lb n="496"/>Le trés bel arroy
<pb n="19"/><lb n="497"/>Simple et coy,
<lb n="498"/>Sans desroy,
<lb n="499"/>De son corps, le gai,
<lb n="500"/>Et que je l'oy
<lb n="501"/>Parler sans effroy,
<lb n="502"/>Par ma foy,
<lb n="503"/>Si m'esjoy
<lb n="504"/>Que toute joie ay.
<lb n="505"/>Faire le doy,
<lb n="506"/>Se je l'aim et croy;
<lb n="507"/>Car de moy
<lb n="508"/>A l'ottroy
<lb n="509"/>Et de mon cuer vray,
<lb n="510"/>Qui maint en soy,
<lb n="511"/>Dont tel bien reçoy
<lb n="512"/>Que puis n'oy
<lb n="513"/>Grief anoy
<lb n="514"/>Que je l'enamay.
          </ab><ab type="lai" n="V">
<lb n="515"/>Et se par Desir recueil
<lb n="516"/>Aucun grief, pas ne m'en dueil,
<lb n="517"/>Car son trés dous riant oueil
<lb n="518"/>Tout adoucist
<lb n="519"/>Le grief qui de Desir ist;
<lb n="520"/>Si me plaist et abelist
<lb n="521"/>Tant qu'au porter me delist,
<lb n="522"/>Plus que ne sueil,
<lb n="523"/>Pour sa biauté sans orgueil
<pb n="20"/><lb n="524"/>Qui toutes passe, a mon vueil,
<lb n="525"/>Et pour son trés bel acueil
<lb n="526"/>Qui toudis rist,
<lb n="527"/>Si qu'en plaisance norrist
<lb n="528"/>Mon cuer et tant m'enrichist
<lb n="529"/>Qu'ainsi vivre me souffist,
<lb n="530"/>Ne plus ne vueil,
            </ab><ab type="lai" n="VI">
<lb n="531"/>Fors tant, qu'en aucune maniere
<lb n="532"/>Ma dame chiere,
<lb n="533"/>Qui de mon cuer la tresoriere
<lb n="534"/>Est et portiere,
<lb n="535"/>Sceüst qu'elle est m'amour premiere
<lb n="536"/>Et darreniere.
<lb n="537"/>Et plus l'aim qu'autrui ne mon bien,
<lb n="538"/>Nom pas d'amour veinne et legiere,
<lb n="539"/>Mais si entiere,
<lb n="540"/>Que mieus ameroie estre en biere
<lb n="541"/>Qu'a parsonniere
<lb n="542"/>Fust, n'en moy pensée doubliere.
<lb n="543"/>Tels toudis iere,
<lb n="544"/>Comment qu'elle n'en sache rien.
<lb n="545"/>Car ne sui tels qu'a moy affiere
<lb n="546"/>Que s'amour quiere,
<lb n="547"/>Ne que de son vueil tant enquiere
<lb n="548"/>Que li requiere;
<lb n="549"/>Car moult porroit comparer chiere
<pb n="21"/><lb n="550"/>Tele priere
<lb n="551"/>Mes cuers qui gist en son lien.
<lb n="552"/>Pour ce n'en fais samblant ne chiere,
<lb n="553"/>Que je n'aquiere
<lb n="554"/>Refus qui me deboute ou fiere
<lb n="555"/>De li arriere;
<lb n="556"/>Car se sa douceur m'estoit fiere,
<lb n="557"/>Amours murtriere
<lb n="558"/>Seroit de moy, ce say je bien.
              </ab><ab type="lai" n="VII">
<lb n="559"/>Si n'est voie
<lb n="560"/>Qui m'avoie
<lb n="561"/>Comment descouvrir li doie
<lb n="562"/>Par nul tour;
<lb n="563"/>Car sans retour
<lb n="564"/>Je morroie,
<lb n="565"/>Se j'avoie
<lb n="566"/>Refus, et, se je vivoie,
<lb n="567"/>Ma baudour
<lb n="568"/>Seroit tristour.
<lb n="569"/>Fols seroie,
<lb n="570"/>Se rouvoie
<lb n="571"/>Riens plus, fors qu'en li emploie
<lb n="572"/>Corps, honnour,
<lb n="573"/>Cuer et amour;
<lb n="574"/>Qu'autre joie
<lb n="575"/>Ne devroie
<lb n="576"/>Voloir, s'assez remiroie
<pb n="22"/><lb n="577"/>Sa douçour
<lb n="578"/>Et sa valour.
                </ab><ab type="lai" n="VIII">
<lb n="579"/>Dont la bonne et belle,
<lb n="580"/>Comment sara elle
<lb n="581"/>Que de li vëoir
<lb n="582"/>En mon cuer s'ostelle
<lb n="583"/>Une amour nouvelle
<lb n="584"/>Qui me renouvelle
<lb n="585"/>Et me fait avoir
<lb n="586"/>Joieuse nouvelle,
<lb n="587"/>De quoy l'estincelle
<lb n="588"/>Fait sous la mamelle
<lb n="589"/>Mon fin cuer ardoir?
<lb n="590"/>S'en frit et sautelle,
<lb n="591"/>Qu'homs ne damoiselle,
<lb n="592"/>Dame ne pucelle,
<lb n="593"/>Ne le puet savoir,
<lb n="594"/>Si le port et selle.
                  </ab><ab type="lai" n="IX">
<lb n="595"/>Amours que j'en pri,
<lb n="596"/>Qui volt et souffri
<lb n="597"/>Qu'a li, sans detri,
<lb n="598"/>Quant premiers la vi, m'offri,
<lb n="599"/>Li porra bien dire
<lb n="600"/>Que pour s'amour fri
<lb n="601"/>Sans plainte et sans cri,
<lb n="602"/>Et qu'a li m'ottri,
<pb n="23"/><lb n="603"/>Comme au plus trés noble tri
<lb n="604"/>Que peüsse eslire,
<lb n="605"/>Et qu'autre ne tri;
<lb n="606"/>Einsois a l'ottri
<lb n="607"/>Qu'onc ne descouvri,
<lb n="608"/>Dont maint souspir ay murtri
<lb n="609"/>Qui puis n'orent mire.
<lb n="610"/>Mais s'en mon depri
<lb n="611"/>M'est amours estri,
<lb n="612"/>Je n'en brai ne cri,
<lb n="613"/>N'autrement ne m'en defri,
<lb n="614"/>Ne pense a defrire.
                    </ab><ab type="lai" n="X">
<lb n="615"/>Car ensement
<lb n="616"/>Vueil liement,
<lb n="617"/>Joliement
<lb n="618"/>Et gaiement,
<lb n="619"/>En ma dame amer loyaumen
<lb n="620"/>User toute ma vie
<lb n="621"/>Si franchement,
<lb n="622"/>Que vraiement,
<lb n="623"/>Se j'ay tourment,
<lb n="624"/>Aligement
<lb n="625"/>N'en vueil, fors souffrir humblement
<lb n="626"/>Ma douce maladie.
<lb n="627"/>Celeement
<lb n="628"/>Et sagement,
<pb n="24"/><lb n="629"/>Patienment
<lb n="630"/>Et nettement
<lb n="631"/>Iert et trés amoureusement
<lb n="632"/>Dedens mon cuer norrie;
<lb n="633"/>Car bonnement
<lb n="634"/>Et doucement,
<lb n="635"/>Procheinnement,
<lb n="636"/>S'Espoirs ne ment,
<lb n="637"/>M'iert ma peinne trés hautement
<lb n="638"/>A cent doubles merie.
                      </ab><ab type="lai" n="XI">
<lb n="639"/>Car comment que Desirs m'assaille
<lb n="640"/>Et me face mainte bataille
<lb n="641"/>Et poingne de l'amoureus dart,
<lb n="642"/>Qui souvent d'estoc et de taille
<lb n="643"/>Celeement mon cuer detaille,
<lb n="644"/>Certes bien en vain se travaille,
<lb n="645"/>Car tout garist son dous regart
<lb n="646"/>Qui paist d'amoureuse vitaille
<lb n="647"/>Mon cuer et dedens li entaille
<lb n="648"/>Sa biauté fine par tel art
<lb n="649"/>Qu'autre n'est de quoi il me chaille,
<lb n="650"/>Et des biens amoureus me baille
<lb n="651"/>Tant qu'il n'est joie qui me faille
<lb n="652"/>Que n'aie de li que Dieus gart.
                        </ab><ab type="lai" n="XII">
<lb n="653"/>Et pour ce, sans nul descort,
<pb n="25"/><lb n="654"/>Endurer
<lb n="655"/>Vueil et celer
<lb n="656"/>L'ardant desir
<lb n="657"/>Qui vuet ma joie amenrir
<lb n="658"/>Par soutil sort;
<lb n="659"/>Si le port
<lb n="660"/>Sans desconfort
<lb n="661"/>Et vueil porter;
<lb n="662"/>Car s'il fait mon cuer trambler,
<lb n="663"/>Taindre et palir
<lb n="664"/>Et fremir,
<lb n="665"/>A bien souffrir
<lb n="666"/>Dou tout m'acort.
<lb n="667"/>Il me fait par son enort
<lb n="668"/>Honnourer,
<lb n="669"/>Servir, doubter,
<lb n="670"/>Et oubeïr
<lb n="671"/>Ma dame et li tant chierir
<lb n="672"/>Qu'en son effort
<lb n="673"/>Me deport,
<lb n="674"/>Quant il me mort
<lb n="675"/>Et vuet grever,
<lb n="676"/>Mais qu'a li vueille penser
<lb n="677"/>Qu'aim et desir
<lb n="678"/>Sans partir,
<lb n="679"/>Ne repentir;
<lb n="680"/>La me confort.
</ab><ab type="gv">
<lb n="681"/>Einsi me fist ma dame faire
<lb n="682"/>Ce lay qu'oy m'avez retraire,
<pb n="26"/><lb n="683"/>Ja soit ce que riens n'en sceüst
<lb n="684"/>Qu'elle fait faire le m'eüst.
<lb n="685"/>Mais selonc le sens que j'avoie,
<lb n="686"/>A sa loange le faisoie,
<lb n="687"/>Et si près de mon sentement
<lb n="688"/>Com je pooie bonnement,
<lb n="689"/>Tant que par aventure avint
<lb n="690"/>Qu'en sa presence cils lais vint
<lb n="691"/>(Et venus y estoie aussi,
<lb n="692"/>Dont j'os puis assez de soussi)
<lb n="693"/>Qu'elle me commanda au lire.
<lb n="694"/>Si ne li osay escondire,
<lb n="695"/>Eins li lus tout de chief en chief,
<lb n="696"/>A cuer tramblant, enclin le chief,
<lb n="697"/>Doubtans qu'il n'i eüst meffait,
<lb n="698"/>Pour ce que je l'avoie fait.
<lb n="699"/>Et quant je li os tout leü
<lb n="700"/>Et elle l'ot bien conceü,
<lb n="701"/>Me demanda qui fait l'avoit,
<lb n="702"/>Pour ce qu'elle ne le savoit.
<lb n="703"/>Et si tost qu'elle dit le m'ot,
<lb n="704"/>Je n'eüsse dit un seul mot
<lb n="705"/>Pour toute l'empire de Romme;
<lb n="706"/>Car nuls cuers ne penseroit comme
<lb n="707"/>Je perdi maniere et vigour;
<lb n="708"/>Car honte, amour, biauté, paour,
<lb n="709"/>Et ce que celer li voloie
<lb n="710"/>L'amoureus mal que je sentoie,
<lb n="711"/>Me tollirent si le memoire
<lb n="712"/>Et les cinq sens, que ne puis croire
<lb n="713"/>Qu'onques amans fust en tel point,
<pb n="27"/><lb n="714"/>Ne de parler si mal a point.
<lb n="715"/>Car je n'i savoie moien,
<lb n="716"/>Tant estoit en estroit loien
<lb n="717"/>Mes cuers qui de paour trambloit.
<lb n="718"/>Et vraiement, il me sambloit,
<lb n="719"/>Se j'eüsse dit: <q>«Je le fis»</q>,
<lb n="720"/>Que trop me fusse desconfis
<lb n="721"/>Et mis, espoir, en aventure
<lb n="722"/>De mort crueuse, amere et dure,
<lb n="723"/>Pour ce que li eüsse ouvert
<lb n="724"/>Comment je l'aim, et descouvert.
<lb n="725"/>Et s'un po de durette chiere,
<lb n="726"/>Ou de regart, ou de maniere,
<lb n="727"/>Ou de parler, ou autrement,
<lb n="728"/>M'eüst fait, je say vraiement
<lb n="729"/>Qu'eüsse esté mors en la place
<lb n="730"/>Pour paour de perdre sa grace,
<lb n="731"/>Nom pas pour ce qu'elle fust moie,
<lb n="732"/>Mais en esperence en estoie;
<lb n="733"/>Et pour ce n'osoie respondre
<lb n="734"/>Sa demande, n'a li respondre.
<lb n="735"/>Mais encor plus me deceüsse
<lb n="736"/>Assez, se menti li eüsse;
<lb n="737"/>Car mentir ne doit a sa dame
<lb n="738"/>Amans pour mort de corps ne d'ame,
<lb n="739"/>Eins li doit toudis dire voir
<lb n="740"/>Au plus près qu'on le puet savoir.
<lb n="741"/>Et certes, si bonne et si sage
<lb n="742"/>Est ma dame, qu'a mon visage
<lb n="743"/>Sceüst tantost se je bourdasse,
<pb n="28"/><lb n="744"/>Ja si bien ne li coulourasse.
<lb n="745"/>Et ce faisoit mon cuer defrire
<lb n="746"/>Que ne savoie le quel dire,
<lb n="747"/>De verité ou de mansonge.
<lb n="748"/>Et pour ç'aussi, com se fust songe,
<lb n="749"/>Ravis en parfonde pensée,
<lb n="750"/>De devant ma dame honnourée,
<lb n="751"/>Sans respondre et sans plus atendre,
<lb n="752"/>Me departi, sans congié prendre,
<lb n="753"/>En tel point que je ne savoie
<lb n="754"/>Qu'il me failloit, ne ou j'estoie.
<lb n="755"/>Et au partir soupiranment
<lb n="756"/>Pris a plourer si fondanment
<lb n="757"/>Qu'en plours et en larmes fondoit
<lb n="758"/>Mes cuers qui tous s'en confondoit.
<lb n="759"/>Et pour gaaingnier tout le monde,
<lb n="760"/>Je n'eüsse retenu l'onde
<lb n="761"/>De ce plour, que par mi le vis
<lb n="762"/>Ne me coulast a son devis.
<lb n="763"/>Mais de ce fu trop eüreus
<lb n="764"/>Qu'ame n'i avoit, fors nous deus,
<lb n="765"/>Qui s'en peüst apercevoir,
<lb n="766"/>Ne qui riens en peüst savoir.
<lb n="767"/>Car tuit li autre assez longnet
<lb n="768"/>Estoient mis en un congnet
<lb n="769"/>Et s'esbatoient bonnement
<lb n="770"/>A jouer au « Roy qui ne ment ».
<lb n="771"/>Einsi laissai ma dame chiere,
<lb n="772"/>Et m'en parti a simple chiere,
<pb n="29"/><lb n="773"/>Tristes, pensis et souspirans,
<lb n="774"/>Merancolieus, desirans
<lb n="775"/>De venir en aucun destour
<lb n="776"/>Ou finer peüsse mon plour,
<lb n="777"/>Tant qu'a moy fusse revenus.
<lb n="778"/>Si m'en alay les saus menus,
<lb n="779"/>Pour ce que, s'aucun encontrasse,
<lb n="780"/>Que tant ne quant n'i arrestasse,
<lb n="781"/>Et par quoy on n'aperceüst
<lb n="782"/>Qu'en moy plour ou tristece eüst.
<lb n="783"/>S'alai einsi moult longuement,
<lb n="784"/>Sans issir de mon pensement,
<lb n="785"/>Tant que vi un trop biau jardin
<lb n="786"/>Qu'on claimme le Parc de Hedin.
<lb n="787"/>Lors celle part m'acheminay
<lb n="788"/>Et de cheminer ne finay,
<lb n="789"/>Tant que j'y vins; mais je n'y pos
<lb n="790"/>Entrer; car il estoit enclos
<lb n="791"/>De haus murs et environnez,
<lb n="792"/>Ne li chemins abandonnez
<lb n="793"/>N'estoit pas a tous et a toutes.
<lb n="794"/>Nompourquant je sieui les routes
<lb n="795"/>Qu'a terre vi et les esclos
<lb n="796"/>Jusqu'a un huis qui estoit clos,
<lb n="797"/>Qui trop bel sëoit et trop gent
<lb n="798"/>En un destour et loing de gent.
<lb n="799"/>S'i avoit un petit guichet,
<lb n="800"/>De quoy je levay le clichet;
<lb n="801"/>Et quant levé l'eus, j'entrai ens;
<lb n="802"/>Mais je ne vi ame laiens,
<pb n="30"/><lb n="803"/>Dont plus liez fu, car je voloie
<lb n="804"/>Estre tous seuls, se je pooie.
<lb n="805"/>Et quant j'eus mon vueil assevi
<lb n="806"/>D'entrer ens, et tous seus me vi,
<lb n="807"/>Le guichet fermai au verrueil.
<lb n="808"/>Si m'en alai parmi le brueil
<lb n="809"/>Qui estoit si biaus qu'onques mais
<lb n="810"/>Ne vi, ne ne verrai jamais
<lb n="811"/>Si bel, si gent, si aggreable,
<lb n="812"/>Si plaisant, ne si delitable;
<lb n="813"/>Et les merveilles, les deduis,
<lb n="814"/>Les ars, les engins, les conduis,
<lb n="815"/>Les esbas, les estranges choses
<lb n="816"/>Qui estoient dedens encloses,
<lb n="817"/>Ne saroie jamais descrire.
<lb n="818"/>Et nompourquant je puis bien dire
<lb n="819"/>Qu'homme ne saroit deduit querre
<lb n="820"/>En l'air, en l'iaue, n'en la terre,
<lb n="821"/>Qu'on n'i trouvast prest a toute heure
<lb n="822"/>A son vueil, sans faire demeure.
<lb n="823"/>S'alay tant amont et aval
<lb n="824"/>Que je m'embati en un val
<lb n="825"/>Ou je vi une fontenelle
<lb n="826"/>Qui estoit moult clere et moult bele,
<lb n="827"/>D'arbres et d'erbe environnée;
<lb n="828"/>Et si estoit environ née
<lb n="829"/>Une haiette d'esglentier.
<lb n="830"/>Mais n'i vi voie ne sentier
<lb n="831"/>Qui fust froïe ne batue,
<pb n="31"/><lb n="832"/>Fors l'erbette poingnant et drue.
<lb n="833"/>Si pensay que petit repaire
<lb n="834"/>Avoit la; pour ce m'i vos traire.
<lb n="835"/>Si me mis outre la haiette
<lb n="836"/>Sus la fonteinne clere et nette
<lb n="837"/>Ou mon vis lavay et mes yeus;
<lb n="838"/>Et puis je m'assis; car li lieus
<lb n="839"/>Ou einsi m'estoie arrivez
<lb n="840"/>Me sambloit estre moult privez.
<lb n="841"/>Lors pris a penser durement,
<lb n="842"/>En moy blasmant, quant tellement
<lb n="843"/>De ma dame estoie partis.
<lb n="844"/>Car se li cuers me fust partis
<lb n="845"/>Pour s'amour et en sa presence,
<lb n="846"/>Il me vausist mieus, sans doubtance.
<lb n="847"/>Qu'avoir fait telle niceté,
<lb n="848"/>Com j'ay ci devant recité,
<lb n="849"/>Ce m'estoit vis, puis que ce fust
<lb n="850"/>Pour li, et elle le sceüst.
<lb n="851"/>Nompourquant je ne le peüsse
<lb n="852"/>Amender, se sires deüsse
<lb n="853"/>Estre de quanque Dieus a fait.
<lb n="854"/>Si n'est pas si grant le meffait,
<lb n="855"/>Car outre pooir ne puet nus;
<lb n="856"/>Ne cils meffais n'est pas venus
<lb n="857"/>De moy, car je ne le fis pas,
<lb n="858"/>Eins le fist Amours qui compas,
<lb n="859"/>Regle, ordre, raison, ne mesure
<lb n="860"/>Es cuers amoureus ne mesure,
<pb n="32"/><lb n="861"/>Je m'en vois bien apercevant
<lb n="862"/>Mieus que n'avoie fait devant.
<lb n="863"/>Car gueres n'a que je disoie
<lb n="864"/>Qu'adès estoit amans en joie;
<lb n="865"/>Or sen et voy tout le contraire
<lb n="866"/>En moy, ne je n'en puis plus faire.
<lb n="867"/>Mais pas n'avoie bien apris
<lb n="868"/>Tous ses tours, quant l'amer empris;
<lb n="869"/>Si faurra que je les aprengne
<lb n="870"/>Et que le frein a mes dens prengne,
<lb n="871"/>Se je vueil vivre en son servage.
<lb n="872"/>Je n'y voy plus seür passage,
<lb n="873"/>Car je sens et voy clerement
<lb n="874"/>Par mon fait, et non autrement,
<lb n="875"/>Que cuer d'amant qui aimme fort
<lb n="876"/>Or a joie, or a desconfort,
<lb n="877"/>Or rit, or pleure, or chante, or plaint,
<lb n="878"/>Or se delite en son complaint,
<lb n="879"/>Or tramble, or tressue, or a chaut,
<lb n="880"/>Or a froit, et puis ne li chaut
<lb n="881"/>D'assaut qu'Amours li puisse faire;
<lb n="882"/>Or li plaist; or ne li puet plaire;
<lb n="883"/>Car selonc ce qu'Amours le vuet
<lb n="884"/>Deduire, il s'esjoïst ou duet,
<lb n="885"/>Et selonc l'estat de Fortune
<lb n="886"/>Qui les amans souvent fortune,
<lb n="887"/>L'un bien, l'un mal, l'autre a sa guise,
<lb n="888"/>Selonc ce qu'elle se desguise.
<lb n="889"/>Car sans faute, ce qu'elle fait
<lb n="890"/>Moult soudeinnement le deffait,
<pb n="33"/><lb n="891"/>Car en li n'a estableté,
<lb n="892"/>Amour, pité, ne fermeté,
<lb n="893"/>Einsois est toudis sa coustume
<lb n="894"/>Que ceaus qu'elle fait tonde et plume
<lb n="895"/>Et sousmette en subjection
<lb n="896"/>Tele come a destruction.
<lb n="897"/>Et en ce penser ou j'estoie
<lb n="898"/>Je m'avisay que je feroie
<lb n="899"/>De Fortune et de mes dolours,
<lb n="900"/>De mes pensers et de mes plours,
<lb n="901"/>Un dit qu'on appelle complainte,
<lb n="902"/>Ou il averoit rime mainte,
<lb n="903"/>Qui seroit de triste matiere.
<lb n="904"/>Si commensai en tel maniere:
<lb n="905"/>Tels rit au main qui au soir pleure,
<lb n="906"/>Et tels cuide qu'Amours labeure
<lb n="907"/>Pour son bien, qu'elle li court seure
<lb n="908"/>Et mal l'atourne;
<lb n="909"/>Et tels cuide que joie aqueure
<lb n="910"/>Pour li aidier, qu'elle demeure.
<lb n="911"/>Car Fortune tout ce deveure,
<lb n="912"/>Quant elle tourne,
<lb n="913"/>Qui n'atent mie qu'il adjourne
<lb n="914"/>Pour tourner; qu'elle ne sejourne,
<lb n="915"/>Eins tourne, retourne et bestourne,
<lb n="916"/>Tant qu'au desseure
<lb n="917"/>Mest celui qui gist mas en l'ourne;
<lb n="918"/>Le sormonté au bas retourne,
<pb n="34"/><lb n="919"/>Et le plus joieus mat et mourne
<lb n="920"/>Fait en po d'eure.
<lb n="921"/>Car elle n'est ferme n'estable,
<lb n="922"/>Juste, loyal, ne veritable;
<lb n="923"/>Quant on la cuide charitable,
<lb n="924"/>Elle est avere,
<lb n="925"/>Dure, diverse, espouentable,
<lb n="926"/>Traïtre, poignant, decevable;
<lb n="927"/>Et quant on la cuide amiable,
<lb n="928"/>Lors est amere.
<lb n="929"/>Car ja soit ce qu'amie appere,
<lb n="930"/>Douce com miel, vraie com mere,
<lb n="931"/>La pointure d'une vipere
<lb n="932"/>Qu'est incurable
<lb n="933"/>En riens a li ne se compere,
<lb n="934"/>Car elle traïroit son pere
<lb n="935"/>Et mettroit d'onneur en misere
<lb n="936"/>Desraisonnable.
<lb n="937"/>Se Fortune aimme, c'est de loing;
<lb n="938"/>Elle faut toudis au besoing,
<lb n="939"/>N'elle n'a de personne soing,
<lb n="940"/>Soit vil ou monde.
<lb n="941"/>Et pour si fausse la tesmoing,
<lb n="942"/>Qu'elle porteroit faus tesmoing
<lb n="943"/>Pour le mieudre amy mettre en coing
<lb n="944"/>Qu'elle ait en monde.
<lb n="945"/>Plus escorche qu'elle ne tonde,
<pb n="35"/><lb n="946"/>Et en mauvais malice habonde,
<lb n="947"/>Par quoy sa norriçon confonde;
<lb n="948"/>Un pourri coing
<lb n="949"/>Ne prise chose qu'elle fonde,
<lb n="950"/>Qui vuet que ses ouvrages fonde,
<lb n="951"/>En ce n'a pareil ne seconde.
<lb n="952"/>Ce nom li doing:
<lb n="953"/>« Lorde, borgne, fausse et enfrune.»
<lb n="954"/>De mal faire onques n'est geüne.
<lb n="955"/>Tout le mont ne prise une prune,
<lb n="956"/>Eins le demeinne
<lb n="957"/>A la samblance de la lune
<lb n="958"/>Qui ore est pleinne, clere et brune,
<lb n="959"/>Et fourme ne clarté nesune
<lb n="960"/>N'a en quinseinne,
<lb n="961"/>Fors tant que n'a mois ne semainne,
<lb n="962"/>Jour prefix, ne heure certeinne,
<lb n="963"/>Eins est sa venjance soudeinne;
<lb n="964"/>Chose est commune,
<lb n="965"/>Car quant la personne est plus pleinne
<lb n="966"/>D'onneur, de richesse mondeinne,
<lb n="967"/>De son tour a niant la meinne.
<lb n="968"/>Tele est Fortune.
<lb n="969"/>Pren moy deus sëaus en un puis,
<lb n="970"/>Qu'assez bien comparer li puis:
<lb n="971"/>Li uns est pleins, li autres vuis;
<lb n="972"/>Et se l'un monte,
<lb n="973"/>L'autre descent; tout einsi truis
<pb n="36"/><lb n="974"/>Que Fortune par ses conduis
<lb n="975"/>Monte l'un, l'autre avale, et puis
<lb n="976"/>Rien n'i aconte
<lb n="977"/>A roy, a duc, a per, n'a conte:
<lb n="978"/>L'un donne honneur, et l'autre honte;
<lb n="979"/>L'un desgrade; l'autre seurmonte;
<lb n="980"/>C'est ses deduis;
<lb n="981"/>Tout orgueil amolie et donte.
<lb n="982"/>Mais Boëces si nous raconte
<lb n="983"/>Qu'on ne doit mie faire conte
<lb n="984"/>De ses anuis.
<lb n="985"/>Fortune scet plus de pratique
<lb n="986"/>Que ne font maistre de fisique,
<lb n="987"/>De divinité, de logique,
<lb n="988"/>Et mendiant,
<lb n="989"/>Pour trouver une voie oblique;
<lb n="990"/>Elle oint, elle point, elle pique,
<lb n="991"/>Elle fait a chascun la nique,
<lb n="992"/>En sousriant.
<lb n="993"/>L'un fait petit, l'autre fait grant;
<lb n="994"/>L'un met arrier et l'autre avant;
<lb n="995"/>Or rit, or pleure, or ne scet quant
<lb n="996"/>Elle aimme, si que
<lb n="997"/>Si attrait sont trop decevant.
<lb n="998"/>Riens ne tient qu'elle ait en couvent,
<lb n="999"/>Et, pour conclure, en trebuchant
<lb n="1000"/>Toudis s'aplique.
<lb n="1001"/>Nabugodonosor figure
<pb n="37"/><lb n="1002"/>Qu'il vit en songe une estature
<lb n="1003"/>Grande et haute, qui la figure
<lb n="1004"/>Horrible avoit,
<lb n="1005"/>Et la teste d'or riche et pure,
<lb n="1006"/>Les bras, le pis d'argenteüre,
<lb n="1007"/>Ventre, cuisses de la faiture
<lb n="1008"/>D'arein portoit,
<lb n="1009"/>James de fer sus qu'elle estoit,
<lb n="1010"/>Des piez l'une part fer estoit,
<lb n="1011"/>L'autre terre. Et encor vëoit
<lb n="1012"/>Que d'aventure
<lb n="1013"/>Une pierre sans main venoit
<lb n="1014"/>Qui parmi les piez la feroit,
<lb n="1015"/>Si qu'en pourre la craventoit
<lb n="1016"/>Et en ordure.
<lb n="1017"/>L'estature que ci propose
<lb n="1018"/>Estre ne me samble autre chose
<lb n="1019"/>Que Fortune qui ne repose
<lb n="1020"/>Heure ne jour.
<lb n="1021"/>La teste a d'or, se dire l'ose,
<lb n="1022"/>Ou toute richesse est enclose,
<lb n="1023"/>Ce samble aus musars qu'elle alose,
<lb n="1024"/>Qui en errour
<lb n="1025"/>Vivent tele qu'il n'est gringnour;
<lb n="1026"/>Qu'elle n'a pooir ne vigour
<lb n="1027"/>De donner, fors peinne et labour.
<lb n="1028"/>Retien et glose;
<lb n="1029"/>Car ses joies ne sont que plour,
<lb n="1030"/>Et ses richesses glace en four.
<pb n="38"/><lb n="1031"/>Pour ce fait cils trop le millour
<lb n="1032"/>Qui s'i oppose.
<lb n="1033"/>Car se tu yes en grant richesse,
<lb n="1034"/>Jamais n'avras vraie leësse,
<lb n="1035"/>Fors peinne, misere et tristesse,
<lb n="1036"/>Et en doubtance
<lb n="1037"/>Seras dou perdre, qui trop blesse,
<lb n="1038"/>Ou l'ardeur aras et l'aspresse
<lb n="1039"/>D'avarice qui est maistresse
<lb n="1040"/>De pestilence.
<lb n="1041"/>Et se tu gis en mendience,
<lb n="1042"/>Tu n'avras mie pacience,
<lb n="1043"/>Eins sera la main en balance
<lb n="1044"/>D'estre larnesse.
<lb n="1045"/>Si ne pris riens telle puissance
<lb n="1046"/>Ou pais, seürté, souffissance
<lb n="1047"/>N'a, fors doleur et meschëance,
<lb n="1048"/>Pleur et destresse.
<lb n="1049"/>Les bras et le pis a d'argent,
<lb n="1050"/>Mais ce n'est que decevement,
<lb n="1051"/>Car ce qu'il luisent clerement,
<lb n="1052"/>Les yeus esbloe
<lb n="1053"/>Et aveugle de mainte gent
<lb n="1054"/>Cui elle promet largement,
<lb n="1055"/>Et en son pis couvertement
<lb n="1056"/>Traïson noe.
<lb n="1057"/>D'un des bras les met sus sa roe
<lb n="1058"/>Plus legierement qu'une aloe;
<pb n="39"/><lb n="1059"/>De l'autre les fiert en la joe
<lb n="1060"/>Si fierement
<lb n="1061"/>Qu'elle les trebuche en la boe,
<lb n="1062"/>Et puis elle leur fait la moe.
<lb n="1063"/>Einsi Fortune tous ceaus doe
<lb n="1064"/>Qu'elle entreprent.
<lb n="1065"/>Ventre et cuisses porte d'arein;
<lb n="1066"/>Mais c'est pour moustrer plus a plain
<lb n="1067"/>A tous ceaus qui li sont prochain
<lb n="1068"/>Qu'elle se change
<lb n="1069"/>En pis. Ci vois tu le certain,
<lb n="1070"/>Que d'or est son chief premerain,
<lb n="1071"/>Après d'argent, nom pas d'estain.
<lb n="1072"/>Di le voir: Men ge?
<lb n="1073"/>Or est d'arein vil et estrange.
<lb n="1074"/>Certes, ce n'est mie bon change.
<lb n="1075"/>Fols est qui a tels dons s'arrange,
<lb n="1076"/>Ne tent sa main.
<lb n="1077"/>Car par tel change elle se vange
<lb n="1078"/>De ceaus qu'elle flate et losange,
<lb n="1079"/>Et leur oste honneur et loange
<lb n="1080"/>D'ui a demain.
<lb n="1081"/>Seur james de fer est assise,
<lb n="1082"/>En moustrant que par nulle guise
<lb n="1083"/>Tempeste, orage, vent de bise,
<lb n="1084"/>Fait ne parole,
<lb n="1085"/>Ne crient cils ou elle s'est mise.
<lb n="1086"/>Mais c'est couverture et feintise,
<pb n="40"/><lb n="1087"/>Car les piez a de terre glise
<lb n="1088"/>Gliant et mole.
<lb n="1089"/>Et quant sus pierre ne sus mole
<lb n="1090"/>N'est fondée, fors seur frivole,
<lb n="1091"/>Cils se honnist bien et affole
<lb n="1092"/>Qui tant la prise
<lb n="1093"/>Qu'il retient riens de son escole;
<lb n="1094"/>Qu'adès ses escoliers rigole
<lb n="1095"/>Et partout leur meschief flajole
<lb n="1096"/>Et les desprise.
<lb n="1097"/>Je ne tien pas celui pour kaut
<lb n="1098"/>Qui vuet faire un ouvrage haut
<lb n="1099"/>Seur fondement qui riens ne vaut,
<lb n="1100"/>Sans grant damage.
<lb n="1101"/>Car quant il est en plus grant saut
<lb n="1102"/>D'ouvrer, li fondemens deffaut,
<lb n="1103"/>Dont trebuchier et chëoir faut
<lb n="1104"/>Tout le meinnage.
<lb n="1105"/>Einsi Fortune, la sauvage,
<lb n="1106"/>Quant elle a fait aucun ouvrage,
<lb n="1107"/>Et on est en plus haut estage,
<lb n="1108"/>Fait en tressaut
<lb n="1109"/>Venir un vent et un orage
<lb n="1110"/>D'aversité qui tout esrage,
<lb n="1111"/>Fondement, comble et massonnage,
<lb n="1112"/>D'un seul assaut.
<lb n="1113"/>Fortune a plus de mil engiens,
<pb n="41"/><lb n="1114"/>Pour penre et decevoir les siens;
<lb n="1115"/>Mais la dolente, elle n'a riens
<lb n="1116"/>Que donner puist.
<lb n="1117"/>Promettre assez puet de ses biens,
<lb n="1118"/>Mais tu yes trop fols, se tu tiens
<lb n="1119"/>Qu'il en y ait nul qui soit tiens.
<lb n="1120"/>En sëant fuit;
<lb n="1121"/>Son droit lés est dous, l'autre cuit;
<lb n="1122"/>Le droit porte fleur, fueille et fruit,
<lb n="1123"/>L'autre est desert, brehaingne et vuit
<lb n="1124"/>Des biens terriens;
<lb n="1125"/>Le droit moult clerement reluit,
<lb n="1126"/>L'autre samble a l'oscure nuit,
<lb n="1127"/>Et mi partie est par deduit
<lb n="1128"/>D'or et de fiens.
<lb n="1129"/>Fortune est amour haïneuse,
<lb n="1130"/>Bonneürté maleüreuse;
<lb n="1131"/>C'est largesse advaricieuse;
<lb n="1132"/>C'est orphenté;
<lb n="1133"/>C'est santé triste et dolereuse;
<lb n="1134"/>C'est richesse la soufferteuse;
<lb n="1135"/>C'est noblesse povre, honteuse,
<lb n="1136"/>Sans loiauté;
<lb n="1137"/>C'est l'orguilleuse humilité;
<lb n="1138"/>C'est l'envieuse charité;
<lb n="1139"/>C'est perilleuse seürté;
<lb n="1140"/>Trop est douteuse;
<lb n="1141"/>C'est puissance en mendicité;
<lb n="1142"/>C'est repos en adversité;
<pb n="42"/><lb n="1143"/>C'est famine en cuer saoulé;
<lb n="1144"/>C'est joie ireuse.
<lb n="1145"/>C'est souffrance la rigoreuse;
<lb n="1146"/>C'est souffissance couvoiteuse;
<lb n="1147"/>C'est pais dolente et rioteuse;
<lb n="1148"/>C'est vanité;
<lb n="1149"/>C'est pacience dongereuse;
<lb n="1150"/>C'est diligence paresseuse;
<lb n="1151"/>C'est oubliance la soingneuse
<lb n="1152"/>Contre amité;
<lb n="1153"/>C'est l'arbre d'inhumanité,
<lb n="1154"/>Enraciné seur fausseté;
<lb n="1155"/>L'estoc est qu'en sa verité
<lb n="1156"/>Soit mansongeuse;
<lb n="1157"/>Les fleurs sont de desloyauté,
<lb n="1158"/>Et les feuilles d'iniquité,
<lb n="1159"/>Mais li fruis est de povreté
<lb n="1160"/>Dure et crueuse.
<lb n="1161"/>La teste a pelée a moitie;
<lb n="1162"/>D'un oueil rit, de l'autre larmie;
<lb n="1163"/>L'une joe a couleur de vie,
<lb n="1164"/>L'autre est com morte;
<lb n="1165"/>S'une de ses mains t'est amie,
<lb n="1166"/>L'autre t'iert mortel anemie;
<lb n="1167"/>Un piet a droit, l'autre clopie,
<lb n="1168"/>La droite torte.
<lb n="1169"/>Sa force est qu'en chëant est forte;
<lb n="1170"/>En desconfort se reconforte;
<pb n="43"/><lb n="1171"/>En riant meschëance aporte,
<lb n="1172"/>Pleur et hachie;
<lb n="1173"/>En confortant se desconforte;
<lb n="1174"/>En foulant les siens entreporte;
<lb n="1175"/>En tous maus faire se deporte,
<lb n="1176"/>Quoy que nuls die.
<lb n="1177"/>Fortune est par dessus les drois;
<lb n="1178"/>Ses estatus fait et ses lois
<lb n="1179"/>Seur empereurs, papes et rois,
<lb n="1180"/>Que nuls debat
<lb n="1181"/>N'i porroit mettre de ces trois,
<lb n="1182"/>Tant fust fiers, orguilleus ou rois,
<lb n="1183"/>Car Fortune tous leurs desrois
<lb n="1184"/>Freint et abat.
<lb n="1185"/>Bien est voirs qu'elle se debat
<lb n="1186"/>Pour eaus avancier, et combat,
<lb n="1187"/>Et leur preste honneur et estat
<lb n="1188"/>Ne sai quens mois.
<lb n="1189"/>Mais partout ou elle s'embat,
<lb n="1190"/>De ses gieus telement s'esbat
<lb n="1191"/>Qu'en veinquant dit: <q>«Eschac et mat!»</q>
<lb n="1192"/>De fiere vois.
<lb n="1193"/>Einsi m'a fait, ce m'est avis,
<lb n="1194"/>Fortune que ci vous devis.
<lb n="1195"/>Car je soloie estre assevis
<lb n="1196"/>De toute joie.
<pb n="44"/><lb n="1197"/>Or m'a d'un seul tour si bas mis
<lb n="1198"/>Qu'en grief plour est mué mon ris,
<lb n="1199"/>Et que tous li biens est remis
<lb n="1200"/>Qu'avoir soloie.
<lb n="1201"/>Car la bele ou mes cuers s'ottroie,
<lb n="1202"/>Que tant aim que plus ne porroie,
<lb n="1203"/>Maintenant vëoir n'oseroie
<lb n="1204"/>En mi le vis.
<lb n="1205"/>Et se desir tant que la voie
<lb n="1206"/>Que mes dolens cuers s'en desvoie,
<lb n="1207"/>Pour ce ne say que faire doie,
<lb n="1208"/>Tant sui despris.
<lb n="1209"/>Amours, Amours, ce m'as tu fait
<lb n="1210"/>Qui m'as fait faire le meffait
<lb n="1211"/>Qui toute ma joie deffait!
<lb n="1212"/>Car bien puis dire
<lb n="1213"/>Que si estraingnis de ton trait
<lb n="1214"/>Mon cuer, qu'on n'en eüst mot trait,
<lb n="1215"/>S'avoir deüsse sans retrait
<lb n="1216"/>Toute l'empire.
<lb n="1217"/>Pourquoy me feïs tu eslire
<lb n="1218"/>Dame pour qui mes cuers soupire
<lb n="1219"/>Tant, qu'il ne congnoist joie d'ire,
<lb n="1220"/>Et tout a fait
<lb n="1221"/>Me vues pour s'amour desconfire?
<lb n="1222"/>Quant mon dolent cuer fais defrire
<lb n="1223"/>Et fondre en amoureus martire,
<lb n="1224"/>Est ce bien fait?
<lb n="1225"/>Helas! que me demandes tu?
<pb n="45"/><lb n="1226"/>Je t'aim de toute ma vertu.
<lb n="1227"/>Or me hez et m'as abatu
<lb n="1228"/>De haut en bas
<lb n="1229"/>Et de tes verges si batu
<lb n="1230"/>En ta chartre ou m'as embatu
<lb n="1231"/>Que je me rens dessous l'escu
<lb n="1232"/>Veincus et mas.
<lb n="1233"/>Si fais trop mal, se tu me bas,
<lb n="1234"/>Quant je me ren et que pris m'as,
<lb n="1235"/>Car prisonnier on ne doit pas,
<lb n="1236"/>S'on l'a vaincu,
<lb n="1237"/>Batre ne ferir en nul cas,
<lb n="1238"/>Eins doit on voloir son respas.
<lb n="1239"/>Helas! or me bas en tes las,
<lb n="1240"/>Pris et rendu!
<lb n="1241"/>Ce n'est pas ton honneur, ce croy,
<lb n="1242"/>Quant je te ser en tele foy
<lb n="1243"/>Qu'humblement a morir m'ottroy,
<lb n="1244"/>Se c'est tes grez,
<lb n="1245"/>Pour ma dame que plus ne voy.
<lb n="1246"/>Car doubte ay, dont je me marvoy,
<lb n="1247"/>Que ses gentis cuers envers moy
<lb n="1248"/>Ne soit irez.
<lb n="1249"/>Dont je sui trop mal atournez,
<lb n="1250"/>Tristes, pensis, desconfortez,
<lb n="1251"/>Quant tous mes biens as destournez,
<lb n="1252"/>Ne say pourquoy.
<lb n="1253"/>S'en est mes vis descoulourez
<lb n="1254"/>Et mes cuers de plours saoulez,
<pb n="46"/><lb n="1255"/>De griés souspirs entremeslez,
<lb n="1256"/>Et tout par toy.
<lb n="1257"/>Nompourquant pas ne m'en merveil,
<lb n="1258"/>Quant le regart de son dous oueil
<lb n="1259"/>Et son cler vis blanc et vermeil
<lb n="1260"/>Qui resplendist
<lb n="1261"/>De biauté plus qu'or en soleil
<lb n="1262"/>Et son corps gent qui n'a pareil
<lb n="1263"/>De douceur, de cointe appareil
<lb n="1264"/>Vers moy guenchist,
<lb n="1265"/>Se mes regars s'en esbloïst,
<lb n="1266"/>Se la parole m'en tarist,
<lb n="1267"/>Se ma vigour en amenrist.
<lb n="1268"/>Car par ton vueil
<lb n="1269"/>Nature en moy s'en esbahist
<lb n="1270"/>Et mes sens s'en esvanuïst,
<lb n="1271"/>Dont li cuers me tramble et fremist.
<lb n="1272"/>De ce me dueil.
<lb n="1273"/>Einsi sa parfaite biauté,
<lb n="1274"/>Fresche et douce com fleur d'esté,
<lb n="1275"/>Et la mervilleuse clarté
<lb n="1276"/>De son viaire
<lb n="1277"/>Dont je me vi enluminé,
<lb n="1278"/>Le ray de son oueil que plus n'é,
<lb n="1279"/>Mes cinc sens orent tost maté;
<lb n="1280"/>Plus n'en pos faire.
<lb n="1281"/>Helas! s'en ay tant de contraire
<pb n="47"/><lb n="1282"/>Que je ne say quele part traire,
<lb n="1283"/>N'en moy joie plus ne repaire,
<lb n="1284"/>Ne gaieté.
<lb n="1285"/>Car pour ce que j'aim sans meffaire,
<lb n="1286"/>Tu me vues de tous poins deffaire,
<lb n="1287"/>Se la trés douce debonnaire
<lb n="1288"/>N'en a pité.
<lb n="1289"/>En toy en est, bien t'en couveingne,
<lb n="1290"/>Car je sui tiens, comment qu'il prengne.
<lb n="1291"/>Mais je te pri qu'il te souveingne
<lb n="1292"/>Comment je port
<lb n="1293"/>En mon cuer l'amoureuse enseigne
<lb n="1294"/>Dou mal d'amours qui me mehaigne,
<lb n="1295"/>Et qu'il n'est lieu dont il me veingne
<lb n="1296"/>Aucun confort.
<lb n="1297"/>Et se ma dame est en acort
<lb n="1298"/>De moy grever, je te pri fort
<lb n="1299"/>Que tu li moustres qu'elle a tort
<lb n="1300"/>Et qu'elle teingne
<lb n="1301"/>Tant de moy que, s'elle s'amort
<lb n="1302"/>A moy grever, elle m'a mort,
<lb n="1303"/>Et qu'elle est ma vie et ma mort,
<lb n="1304"/>Que qu'il aveingne.
<lb n="1305"/>Je n'i say autre conseil mestre,
<lb n="1306"/>Se je ne vueil l'amer demestre.
<lb n="1307"/>Mais c'est chose qui ne puet estre,
<lb n="1308"/>Car sans mentir,
<lb n="1309"/>Se tous ceaus que Dieus a fait nestre
<pb n="48"/><lb n="1310"/>Estoient tout aussi grant mestre
<lb n="1311"/>Com Seneques d'art et de lettre,
<lb n="1312"/>Li deguerpir
<lb n="1313"/>Ne me feroient pour morir,
<lb n="1314"/>Car seur toutes l'aim et desir.
<lb n="1315"/>C'est celle ou sont tuit mi plaisir;
<lb n="1316"/>C'est ma main destre;
<lb n="1317"/>C'est celle qui me puet garir
<lb n="1318"/>Et faire en joie revenir,
<lb n="1319"/>Se de son regart mon desir
<lb n="1320"/>Deingnoit repestre.
<lb n="1321"/>Las! dolens! or ne m'ose attendre
<lb n="1322"/>Qu'envers moy fust jamais si tendre
<lb n="1323"/>Qu'elle seur moy deingnast descendre
<lb n="1324"/>Son dous regart;
<lb n="1325"/>Car tu me feïs tant mesprendre,
<lb n="1326"/>De moy partir sans congié prendre
<lb n="1327"/>Et sans nulle autre raison rendre,
<lb n="1328"/>Que tempre et tart
<lb n="1329"/>Me fait ce dolereus depart
<lb n="1330"/>Pleindre, plourer, et par son art
<lb n="1331"/>Fait de cent mil a meins dou quart
<lb n="1332"/>Mon espoir mendre;
<lb n="1333"/>Dont je morray, se Dieus me gart,
<lb n="1334"/>S'elle par toy ne me depart
<lb n="1335"/>De ses douceurs aucune part
<lb n="1336"/>Pour moy deffendre.
<lb n="1337"/>Car mes dolens cuers tant s'esmaie,
<pb n="49"/><lb n="1338"/>Pour ce que m'esperence vraie
<lb n="1339"/>N'est pas, qu'il n'est joie que j'aie.
<lb n="1340"/>Ce me tourmente;
<lb n="1341"/>Ce me fait meinte mortel plaie;
<lb n="1342"/>Ce me confont; ce me deplaie;
<lb n="1343"/>Si qu'il n'est maus que je ne traie
<lb n="1344"/>Qu'autre amis sente.
<lb n="1345"/>Car m'amour donnay en jouvente,
<lb n="1346"/>Cuer, corps, ame, vie et entente,
<lb n="1347"/>A ma trés douce dame gente,
<lb n="1348"/>Plaisant et gaie.
<lb n="1349"/>Las! or langui en grief attente
<lb n="1350"/>Et vif en pensée dolente:
<lb n="1351"/>C'est le guerredon, c'est la rente
<lb n="1352"/>Qu'Amours me paie.
<lb n="1353"/>Amours, ce n'est mie raison
<lb n="1354"/>De moy donner tristece en don
<lb n="1355"/>En lieu de joieus guerredon,
<lb n="1356"/>Eins est pechiez,
<lb n="1357"/>Quant je suis sans condition
<lb n="1358"/>Tous mis en ta subjection.
<lb n="1359"/>Or me mès a destruction
<lb n="1360"/>Et entrepiez
<lb n="1361"/>Qui deüsses estre mes chiés,
<lb n="1362"/>Et par toy m'est li dez changiez,
<lb n="1363"/>Et par toy de joie essilliez
<lb n="1364"/>Sans occoison
<lb n="1365"/>Sui et de ma dame eslongiez.
<lb n="1366"/>Mais s'auques einsi dure m'iez
<pb n="50"/><lb n="1367"/>Confort n'espoir de mes meschiés,
<lb n="1368"/>Ne garison.
<lb n="1369"/>Et quant Esperence ne joint
<lb n="1370"/>A mon cuer, einsois s'en desjoint,
<lb n="1371"/>Se Fol Espoir a li se joint,
<lb n="1372"/>N'est pas merveille,
<lb n="1373"/>Puis que tu fais si mal a point
<lb n="1374"/>Que tu m'as maté et empoint
<lb n="1375"/>Par ton meffait en l'angle point,
<lb n="1376"/>Vueille ou ne vueille.
<lb n="1377"/>La n'est il biens que je recueille;
<lb n="1378"/>La mon vis de larmes se mueille;
<lb n="1379"/>La n'est il riens qui me conseille,
<lb n="1380"/>Ne qui me doint
<lb n="1381"/>Confort dou mal qui me traveille;
<lb n="1382"/>La sens je doleur nom pareille;
<lb n="1383"/>La Pitez dort; la Desirs veille
<lb n="1384"/>Qui trop me point.
<lb n="1385"/>La suis je pis qu'en continue;
<lb n="1386"/>La sens je doleur qui m'argue;
<lb n="1387"/>La tramble mes cuers et tressue;
<lb n="1388"/>La m'asseür
<lb n="1389"/>Que m'esperence est esperdue,
<lb n="1390"/>Se la grief doleur continue
<lb n="1391"/>Qui tant s'est en mon cuer tenue
<lb n="1392"/>Que bon eür
<pb n="51"/><lb n="1393"/>N'arai jamais; et se j'en jur,
<lb n="1394"/>Dieus scet que je ne m'en parjur.
<lb n="1395"/>Pour ce toute joie forjur,
<lb n="1396"/>Qu'estre perdue
<lb n="1397"/>Doit en moy, quant j'aim de cuer pur;
<lb n="1398"/>Et tous adès me sont plus dur
<lb n="1399"/>Li mal que pour ma dame endur:
<lb n="1400"/>Ce me partue.
<lb n="1401"/>Las! dolens! c'est ce qui efface
<lb n="1402"/>En moy d'esperence la grace;
<lb n="1403"/>C'est ce qui a la mort me chace
<lb n="1404"/>Et fait penser
<lb n="1405"/>Qu'ensement comme uns chiens de chace
<lb n="1406"/>Après sa beste fuit et chace
<lb n="1407"/>Et la sieut partout a la trace
<lb n="1408"/>Pour li tuer,
<lb n="1409"/>Einsi Desirs de saouler
<lb n="1410"/>Mes fols yeus d'assez remirer
<lb n="1411"/>De la bele et bonne sans per
<lb n="1412"/>La douce face
<lb n="1413"/>Me berse et chasse sans cesser
<lb n="1414"/>Et me cuide a la mort mener.
<lb n="1415"/>Mais humblement vueil endurer
<lb n="1416"/>Quoy qu'il me face.
<lb n="1417"/>Mais il n'a pas si grant pooir
<lb n="1418"/>De moy faire doleur avoir,
<lb n="1419"/>Com j'ay bon cuer dou recevoir.
<lb n="1420"/>Or y parra:
<pb n="52"/><lb n="1421"/>Se pour ce que j'ay povre espoir
<lb n="1422"/>De ma douce dame vëoir
<lb n="1423"/>Et qu'Amours m'a en nonchaloir,
<lb n="1424"/>Qu'il me fera?
<lb n="1425"/>M'ocira il? Il ne porra,
<lb n="1426"/>Car ma loiauté m'aidera.
<lb n="1427"/>Qu'ai je dit? Einsois me sera
<lb n="1428"/>Contraire, espoir.
<lb n="1429"/>Car puisqu'Amours me grevera
<lb n="1430"/>Et Fortune qui honni m'a,
<lb n="1431"/>Ma grant loiauté m'ocira,
<lb n="1432"/>Si com j'espoir.
<lb n="1433"/>Car mes cuers ne se porroit feindre
<lb n="1434"/>D'amer ma dame ne refreindre;
<lb n="1435"/>Einsois est toudis l'amour greindre
<lb n="1436"/>Qui en moy maint,
<lb n="1437"/>Ne riens ne la porroit esteindre;
<lb n="1438"/>Car quant elle me fait plus teindre,
<lb n="1439"/>Dementer, gemir et compleindre,
<lb n="1440"/>Tant plus m'enseint.
<lb n="1441"/>J'ay oï recorder a meint
<lb n="1442"/>Que quant uns malades se pleint,
<lb n="1443"/>Que sa doleur fait de son pleint
<lb n="1444"/>Un po remeindre.
<lb n="1445"/>Las! et c'est ce qui mon cuer teint;
<lb n="1446"/>C'est ce qui plus griefment l'ateint;
<lb n="1447"/>C'est ce qui tout mon bien esteint,
<lb n="1448"/>Sans joie ateindre,
<lb n="1449"/>Pour ce que riens de ma pensée
<pb n="53"/><lb n="1450"/>Ne scet ma dame desirée,
<lb n="1451"/>Seur toute creature amée
<lb n="1452"/>Dou cuer de mi,
<lb n="1453"/>Ne la trés dure destinée
<lb n="1454"/>Qui m'est pour li amer donnée,
<lb n="1455"/>Et comment s'amour embrasée
<lb n="1456"/>Est tout en mi
<lb n="1457"/>Mon cuer qui est siens sans demi,
<lb n="1458"/>Ne comment je pleure et gemi
<lb n="1459"/>Souvent pour s'amour et fremi,
<lb n="1460"/>Qui enflamée
<lb n="1461"/>Est en moy, dont je di: <q>« Aymi!
<lb n="1462"/>Occirez vous dont vostre ami
<lb n="1463"/>Entre les mains son annemi,
<lb n="1464"/>Dame honnourée? »</q>
<lb n="1465"/>C'est de Desir qui mon cuer flame
<lb n="1466"/>Et point de si diverse flame,
<lb n="1467"/>Qu'en monde n'a homme ne fame
<lb n="1468"/>Qui medecine
<lb n="1469"/>Y sceüst, se ce n'est ma dame,
<lb n="1470"/>Qui l'art, qui l'esprent, qui l'enflame
<lb n="1471"/>Et bruïst d'amoureuse flame,
<lb n="1472"/>N'elle ne fine.
<lb n="1473"/>Fortune est sa dure voisine,
<lb n="1474"/>Et Amours l'assaut et le mine,
<lb n="1475"/>Dont morir cuit en brief termine
<lb n="1476"/>Sans autre blasme.
<lb n="1477"/>Mais s'einsi ma vie define,
<lb n="1478"/>A ma dame qu'aim d'amour fine,
<pb n="54"/><lb n="1479"/>Les mains jointes, la chiere encline,
<lb n="1480"/>Vueil rendre l'ame.
<lb n="1481"/>Et quant a par moy debatus
<lb n="1482"/>Me fui assez et combatus,
<lb n="1483"/>Et fait ma pleinte et ma clamour
<lb n="1484"/>De Fortune amere et d'Amour,
<lb n="1485"/>Des grans doleurs et des meschiés
<lb n="1486"/>Dont j'estoie et sui entichiés,
<lb n="1487"/>Qui m'orent volu travillier
<lb n="1488"/>De geüner et de veillier,
<lb n="1489"/>De soupirs en larmes noiez,
<lb n="1490"/>Aussi fui com tous desvoiez
<lb n="1491"/>De scens, de memoire et de force
<lb n="1492"/>Et de toute autre vigour. Pour ce
<lb n="1493"/>Estoie je cheüs en transe
<lb n="1494"/>Aussi com cils qui voit et pense
<lb n="1495"/>Sa mort devant li toute preste.
<lb n="1496"/>Si tournay un petit ma teste
<lb n="1497"/>En gettant un plaint dolereus,
<lb n="1498"/>Comme homs veins, mas et langoreus,
<lb n="1499"/>Et entrouvri l'un de mes yeus
<lb n="1500"/>Un petit, -- car je ne pos mieus, --
<lb n="1501"/>Pour ce que voloie vëoir
<lb n="1502"/>Entour moy. Mais je vi sëoir
<lb n="1503"/>Dalés moy la plus bele dame
<lb n="1504"/>Qu'onques mais veïsse, par m'ame,
<lb n="1505"/>Fors ma dame tant seulement.
<pb n="55"/><lb n="1506"/>Car tant estoit parfaitement
<lb n="1507"/>Bele, gente et bien acesmée,
<lb n="1508"/>Que se Dieus de ses mains fourmée
<lb n="1509"/>L'eüst; s'estoit elle d'affaire
<lb n="1510"/>Bel, bon, gent, dous et debonnaire.
<lb n="1511"/>Mais il ne me fu mie avis,
<lb n="1512"/>Quant je l'esgardai vis a vis,
<lb n="1513"/>Que ce fust creature humeinne
<lb n="1514"/>De li, ne qu'elle fust mondeinne,
<lb n="1515"/>Dont j'avoie moult grant merveille.
<lb n="1516"/>Car sa face blanche et vermeille,
<lb n="1517"/>Par juste compas faite a point,
<lb n="1518"/>Si que meffaçon n'i a point,
<lb n="1519"/>Si clerement resplendissoit
<lb n="1520"/>Que sa clarté esclarissoit
<lb n="1521"/>Les tenebres, la nuit obscure
<lb n="1522"/>De ma dolereuse aventure,
<lb n="1523"/>Et de son ray persoit la nue
<lb n="1524"/>Qui longuement s'estoit tenue
<lb n="1525"/>Tourble, noire, anuble et ombrage
<lb n="1526"/>Seur mon cuer et seur mon visage,
<lb n="1527"/>Si que, comment qu'a meschief fusse
<lb n="1528"/>Tel que de mort paour eüsse,
<lb n="1529"/>Moult volentiers la resgardoie,
<lb n="1530"/>Pour ce qu'en vëoir me sentoie
<lb n="1531"/>Un petitet reconfortez
<lb n="1532"/>De mes dures maleürtez.
<lb n="1533"/>Car tout aussi com d'une drame
<pb n="56"/><lb n="1534"/>Le bon maistre garist et drame
<lb n="1535"/>L'ueil empeschié de catharacte,
<lb n="1536"/>Dou quel il couvient qu'il abate
<lb n="1537"/>Par soutil engien une toie
<lb n="1538"/>Qui la clarté tient et desvoie,
<lb n="1539"/>Et li rent sa clarté premiere,
<lb n="1540"/>Tout einsi me rendoit lumiere
<lb n="1541"/>De cuer, de memoire et de l'ueil,
<lb n="1542"/>Et me metoit d'umbre en soleil
<lb n="1543"/>Sa clarté et sa resplendeur.
<lb n="1544"/>Et aussi venoit une odeur
<lb n="1545"/>De sa douceur tant precieuse
<lb n="1546"/>Et de saveur si gracieuse
<lb n="1547"/>Qu'onques ne fu plus douce chose
<lb n="1548"/>En ciel, en mer, n'en terre enclose,
<lb n="1549"/>N'onques odeur ne fu si fine,
<lb n="1550"/>Ne douceur, tant fust enterine,
<lb n="1551"/>Qui n'eüst encontre li blasme,
<lb n="1552"/>Tel com le fiel contre le basme;
<lb n="1553"/>Si que li pourpris ou j'estoie
<lb n="1554"/>En estoit pleins, et bien sentoie
<lb n="1555"/>Qu'odeur de li tant douce issoit
<lb n="1556"/>Que ma dolour adoucissoit,
<lb n="1557"/>Comment que nature esbahie
<lb n="1558"/>Fust en moy, plus que je ne die.
<lb n="1559"/>Lors, comme homs qui souvent souspir,
<lb n="1560"/>Gettay un plaint et un souspir
<lb n="1561"/>De parfont cuer, acompaingniés
<pb n="57"/><lb n="1562"/>De plours et en larmes baingniés,
<lb n="1563"/>Et tournai vers li a grant peinne
<lb n="1564"/>Ma chiere teinte, pale et pleinne
<lb n="1565"/>De maniere desconfortée,
<lb n="1566"/>Triste, dolente et esplourée.
<lb n="1567"/>Mais nulle riens ne li disoie,
<lb n="1568"/>Pour ce que parler ne pooie,
<lb n="1569"/>Eins la regardoie a estat.
<lb n="1570"/>Et quant elle vit mon estat,
<lb n="1571"/>Si en sousrist moult doucement.
<lb n="1572"/>Lors se treï courtoisement
<lb n="1573"/>Vers moy pour savoir de mon estre,
<lb n="1574"/>Et si me prist par la main destre
<lb n="1575"/>De la sienne, blanche et polie,
<lb n="1576"/>Pour mieus savoir ma maladie;
<lb n="1577"/>Si senti mon pous et ma veinne
<lb n="1578"/>Qui estoit foible, mate et veinne.
<lb n="1579"/>Mais sa main n'ostoit a nul fuer
<lb n="1580"/>De la veinne qui vient dou cuer,
<lb n="1581"/>Car bien savoit, la bonne et sage,
<lb n="1582"/>Que dou cuer me venoit la rage
<lb n="1583"/>Qui si griefment me demenoit,
<lb n="1584"/>Et que d'ailleurs ne me venoit.
<lb n="1585"/>Et quant elle ot a son plaisir
<lb n="1586"/>Veü mon estre, et a loisir,
<lb n="1587"/>Et qu'elle sot sans couverture
<lb n="1588"/>De mon mal toute l'encloüre,
<lb n="1589"/>Et qu'en tele doleur estoie
<pb n="58"/><lb n="1590"/>Des maus d'amours que je sentoie,
<lb n="1591"/>Com celle qui la theorique
<lb n="1592"/>Toute savoit et la pratique
<lb n="1593"/>Qu'il failloit a ma medecine,
<lb n="1594"/>Et qui bien congnoissoit l'orine
<lb n="1595"/>Des yeus dou cuer, qui fondanment
<lb n="1596"/>Estoit faite amoureusement,
<lb n="1597"/>Et qui plus savoit de confort
<lb n="1598"/>Que Fortune de desconfort,
<lb n="1599"/>Et qui conforter me voloit
<lb n="1600"/>Des maus dont mes cuers se doloit,
<lb n="1601"/>Car il n'est viande si sade
<lb n="1602"/>Com bon confort a un malade,
<lb n="1603"/>Com fisicienne soutive,
<lb n="1604"/>Sage, aperte et confortative,
<lb n="1605"/>D'une bele vois, clere et seinne,
<lb n="1606"/>Plus douce que nulle douceinne,
<lb n="1607"/>Me dist, quant elle m'ot sentu:
<lb n="1608"/><q>« Dous amis, comment te sens tu?
<lb n="1609"/>Et d'ou te vient ceste dolour
<lb n="1610"/>Qui einsi desteint ta coulour?
<lb n="1611"/>Certes, je croy qu'elle te teingne
<lb n="1612"/>Au cuer et que d'amer te veingne.
<lb n="1613"/>Si ne te dois pas desconfire
<lb n="1614"/>Einsi, ne toy mettre a martyre,
<lb n="1615"/>Car c'est grant honte et grans deffaus,
<lb n="1616"/>Puis que tu n'ies mauvais ne faus
<lb n="1617"/>Envers ta dame que tu aimmes,
<lb n="1618"/>Quant pour li amer las te claimmes.
<lb n="1619"/>Je t'ay pluseurs fois oy dire
<pb n="59"/><lb n="1620"/>Que tu ne vosisses eslire
<lb n="1621"/>Autre bien n'autre souffissance,
<lb n="1622"/>Fors que de sa douce sanlance
<lb n="1623"/>Souvenirs et douce Pensée
<lb n="1624"/>Fussent en toy sans dessevrée,
<lb n="1625"/>Et que cil dui te garissoient
<lb n="1626"/>De tous les maus qui te venoient.
<lb n="1627"/>A qui tient il que ne les aies?
<lb n="1628"/>Il tient a toy qui trop t'esmaies;
<lb n="1629"/>Car ta dame, de jour en jour,
<lb n="1630"/>Croist en biauté, sans nul sejour,
<lb n="1631"/>En douceur et en tout le bien
<lb n="1632"/>Qu'on puet penser, ce sai je bien.
<lb n="1633"/>Et quant elle croist et abunde
<lb n="1634"/>Plus que dame qui soit ou munde
<lb n="1635"/>En tout ce qu'on puet bon nommer,
<lb n="1636"/>Tu ne te dois pas las clamer,
<lb n="1637"/>Se tu l'aimmes bien, n'esmaier
<lb n="1638"/>Qu'elle ne te doie paier
<lb n="1639"/>Plus mille fois que ne dessers
<lb n="1640"/>En ce que tu l'aimmes et sers.
<lb n="1641"/>Et aussi c'est chose petite
<lb n="1642"/>A li de rendre a toy merite.
<lb n="1643"/>Car tout le menre guerredon
<lb n="1644"/>De qu'elle te puist faire don,
<lb n="1645"/>Dont elle a sans fin et sans nombre,
<lb n="1646"/>Vaut cinc cens fois, s'a droit le nombre,
<lb n="1647"/>Plus que desservir ne porroies,
<lb n="1648"/>Se tu l'amoies et servoies,
<lb n="1649"/>Nom pas tous les jours de ta vie,
<pb n="60"/><lb n="1650"/>Mais autant com la monarchie
<lb n="1651"/>De ce monde porra durer;
<lb n="1652"/>Et loiaument te puis jurer
<lb n="1653"/>Que tous les jours en mil manieres,
<lb n="1654"/>Riches, precieuses et chieres,
<lb n="1655"/>Elle te guerredonneroit,
<lb n="1656"/>Que ja plus povre n'en seroit;
<lb n="1657"/>Que biens en li tant s'abandonne
<lb n="1658"/>Que plus a, quant elle plus donne,
<lb n="1659"/>Mais que bonne Amour s'i consente.
<lb n="1660"/>Et quant Amours t'a mis en sente
<lb n="1661"/>De sa bonne grace esperer,
<lb n="1662"/>Tu ne te dois pas desperer
<lb n="1663"/>Pour un petit de mesprison,
<lb n="1664"/>Car mauvaistié ne traïson
<lb n="1665"/>N'i ot, quant a la verité,
<lb n="1666"/>Fors paour, honte et nisseté
<lb n="1667"/>Avec Amours qui s'i mesla,
<lb n="1668"/>Quant servis fus de ce mès la
<lb n="1669"/>Qui te mist en cuer l'apostume
<lb n="1670"/>Dont ta douceur en amer tume.
<lb n="1671"/>Encor dois tu penser aussi,
<lb n="1672"/>Pour toy mettre hors de soussi,
<lb n="1673"/>Non mie penser, mais savoir,
<lb n="1674"/>Se tu vues joie et pais ravoir,
<lb n="1675"/>Que puis qu'elle a parfaitement
<lb n="1676"/>Tous les biens qu'on puet bonnement
<pb n="61"/><lb n="1677"/>Ymaginer, dire, ou penser,
<lb n="1678"/>Qui croissent en li sans cesser,
<lb n="1679"/>Et qu'elle est des vertus parée,
<lb n="1680"/>Et de tous vices separée,
<lb n="1681"/>Qu'il couvient de neccessité
<lb n="1682"/>Qu'en li soit Franchise et Pité,
<lb n="1683"/>Humblesse et Charité, s'amie;
<lb n="1684"/>Et pour ce tu ne te dois mie
<lb n="1685"/>Einsi mettre a desconfiture,
<lb n="1686"/>Car Pitez est dessus droiture,
<lb n="1687"/>Qui jamais ne porroit souffrir
<lb n="1688"/>Toy vëoir a la mort offrir
<lb n="1689"/>Pour amer, c'est chose certeinne,
<lb n="1690"/>Ne Franchise qui moult procheinne
<lb n="1691"/>Est de Charité et d'Umblesse.
<lb n="1692"/>Et se tu dis qu'Amours te blesse,
<lb n="1693"/>Tu vues ressambler a celui
<lb n="1694"/>Qui ne se loe de nelui,
<lb n="1695"/>Eins se tourmente et se courresse,
<lb n="1696"/>Quant sa besongne bien adresse.
<lb n="1697"/>Et certes, tu li fais injure
<lb n="1698"/>De dire a li qu'elle t'est dure,
<lb n="1699"/>Et c'est pechiez d'ingratitude
<lb n="1700"/>Et maniere mauvaise et rude.
<lb n="1701"/>N'as tu mie dit en ton lay --
<lb n="1702"/>Si as, se bien retenu l'ay --
<lb n="1703"/>Qu'Amours, que tu en supplioies,
<lb n="1704"/>A ta dame que tu amoies
<lb n="1705"/>Porroit bien dire ton martyre,
<lb n="1706"/>Car tu ne li savoies dire?
<pb n="62"/><lb n="1707"/>Et elle, com franche et honneste,
<lb n="1708"/>A oy et fait ta requeste,
<lb n="1709"/>Car elle a dit et descouvert
<lb n="1710"/>L'amour que tu as tant couvert
<lb n="1711"/>A ta dame si sagement
<lb n="1712"/>Et de si trés bon sentement,
<lb n="1713"/>Qu'onques ne fu, ne jamais n'iere
<lb n="1714"/>Personne qui en tel maniere,
<lb n="1715"/>Si bien, si bel, ne si a point,
<lb n="1716"/>Li peüst dire que dou point
<lb n="1717"/>De fine amour sens la pointure
<lb n="1718"/>Pour sa biauté plaisant et pure,
<lb n="1719"/>Ja soit ce qu'elle li deïst,
<lb n="1720"/>Sans ce que parole en feïst.
<lb n="1721"/>Mais bele chose oy tesmongnier
<lb n="1722"/>Po parler et bien besongnier.
<lb n="1723"/>Si ne say que tu li demandes;
<lb n="1724"/>Qu'elle a acompli tes demandes
<lb n="1725"/>Et fait plus que tu ne voloies
<lb n="1726"/>De ce que tu li requeroies.
<lb n="1727"/>Mais chien qu'on nage, en lieu de paie,
<lb n="1728"/>Quant il est passez, il abaie.
<lb n="1729"/>Biaus dous amis, einsi fais tu,
<lb n="1730"/>Et tout ce ne vaut un festu,
<lb n="1731"/>Car il n'est chose si perdue
<lb n="1732"/>Com bonté qui n'est congneüe.
<lb n="1733"/>Cuides tu que dame honnourée,
<lb n="1734"/>Sage, loial et avisée,
<lb n="1735"/>Prise celui qui s'amour rueve
<lb n="1736"/>Par mos polis, pleins de contrueve,
<lb n="1737"/>Et qui, en priant, son langage
<pb n="63"/><lb n="1738"/>Farde pour mieus faire le sage,
<lb n="1739"/>Ou qui la requiert baudement
<lb n="1740"/>De s'amour, et hardiement?
<lb n="1741"/>Certes, nennil! Ce ne puet estre,
<lb n="1742"/>Eins laisse tels gens a senestre
<lb n="1743"/>Com celle qui riens n'i aconte.
<lb n="1744"/>Mais il n'ont vergongne, ne honte,
<lb n="1745"/>Ne courrous, s'il sont refusé;
<lb n="1746"/>Car si mauvais et si rusé
<lb n="1747"/>Sont qu'il ne doubtent ce qu'on dit
<lb n="1748"/>A eaus, quant on les escondit,
<lb n="1749"/>Einsois ailleurs merci rouver
<lb n="1750"/>Vont pour les dames esprouver.
<lb n="1751"/>Mais quant une dame de pris
<lb n="1752"/>Voit l'amant qui est entrepris,
<lb n="1753"/>Qui n'use pas de faus samblant,
<lb n="1754"/>Eins a membres et cuer tramblant,
<lb n="1755"/>De paour desteint et nerci,
<lb n="1756"/>Quant il li vuet rouver merci,
<lb n="1757"/>Et qu'elle le voit si estreint
<lb n="1758"/>Qu'Amours de li par force espreint
<lb n="1759"/>La liqueur qui des yeus degoute
<lb n="1760"/>Parmi sa face goute a goute,
<lb n="1761"/>Et qu'il li couvient recoper
<lb n="1762"/>Ses paroles et sincoper
<lb n="1763"/>Par souspirs puisiez en parfont
<lb n="1764"/>Qui mut et taisant le parfont,
<lb n="1765"/>Et qu'il l'estuet par force taire
<lb n="1766"/>Et de honte ensus de li traire,
<pb n="64"/><lb n="1767"/>Et qu'elle voit qu'en petit d'eure
<lb n="1768"/>Qu'Amours son visage couleure
<lb n="1769"/>De trois ou de quatre couleurs
<lb n="1770"/>Pour les amoureuses doleurs
<lb n="1771"/>Qu'il reçoit, dont ses esperis
<lb n="1772"/>Par force d'Amours est peris,
<lb n="1773"/>Saches que tantost a sa guise
<lb n="1774"/>Congnoist qu'il aimme sans feintise
<lb n="1775"/>De vrai cuer d'ami; c'est la somme.
<lb n="1776"/>N'en monde n'a si soutil homme,
<lb n="1777"/>Tant soit apers, qui sans meffaire
<lb n="1778"/>Sceüst un amant contrefaire,
<lb n="1779"/>Qu'il n'i eüst trop a reprendre;
<lb n="1780"/>Ne riens ne me feroit entendre
<lb n="1781"/>Que il peüst soudeinnement
<lb n="1782"/>Sa couleur muër proprement
<lb n="1783"/>En quatre manieres diverses,
<lb n="1784"/>Blanches, rouges, noires, ou perses.
<lb n="1785"/>Mais Amours le fait a son vueil.
<lb n="1786"/>Et pour ce chastoier te vueil,
<lb n="1787"/>En toi moustrant que tu fais mal
<lb n="1788"/>Qui te pleins de l'amoureus mal,
<lb n="1789"/>Ne de chose qu'Amours te face;
<lb n="1790"/>Car elle t'a fait plus de grace
<lb n="1791"/>Que ne porroies desservir
<lb n="1792"/>En li cinc cens mille ans servir.
<lb n="1793"/>Et si te vueil dire comment:
<lb n="1794"/>Amours t'a fait loial amant
<lb n="1795"/>A la milleur et la plus bele
<lb n="1796"/>Qui vive; mais encor t'a elle
<pb n="65"/><lb n="1797"/>Fait une moult grant courtoisie
<lb n="1798"/>Laquele tu ne congnois mie,
<lb n="1799"/>Qu'elle li a par sa puissance
<lb n="1800"/>Donné certeinne congnoissance
<lb n="1801"/>Par maniere sage et soutive
<lb n="1802"/>De l'amour qui en toy s'avive,
<lb n="1803"/>En approuvant par son decret
<lb n="1804"/>Que cuer as loial et secret,
<lb n="1805"/>Par la maniere dessus ditte
<lb n="1806"/>Qui est celle qui plus profite
<lb n="1807"/>Et qui doit estre receüe
<lb n="1808"/>Plus en gré et plus chier tenue;
<lb n="1809"/>Car en ce cas, quoy que nuls die,
<lb n="1810"/>Homs ne diroit sa maladie
<lb n="1811"/>Jamais si proprement de bouche,
<lb n="1812"/>Com fait cilz a qui elle touche
<lb n="1813"/>Au cuer, si que dire ne puet
<lb n="1814"/>Qu'il a, ne de quoy il se duet;
<lb n="1815"/>Et einsi t'est il avenu.
<lb n="1816"/>Or dis qu'il t'est mesavenu,
<lb n="1817"/>Quant ta besongne bien te vient
<lb n="1818"/>Et qu'Amours t'amie devient,
<lb n="1819"/>Qui se deüst mieus de toy pleindre
<lb n="1820"/>Que tu ne t'en doies compleindre.
<lb n="1821"/>Après tu ne fais chose nulle
<lb n="1822"/>Dont joie en ton cuer tant s'anulle,
<lb n="1823"/>Ne dont tu aies tant d'irour,
<lb n="1824"/>Comme de vivre en telle errour
<lb n="1825"/>Que tu tiens ta dame pour fole;
<pb n="66"/><lb n="1826"/>Et ce te destruit et affole;
<lb n="1827"/>Car tu penses et ymagines,
<lb n="1828"/>Ce m'est vis, songes ou devines,
<lb n="1829"/>Qu'elle pas n'entende ou congnoisse
<lb n="1830"/>L'amour qui en ton cuer s'engroisse,
<lb n="1831"/>Et crois qu'elle ne voie goute.
<lb n="1832"/>Mais si fait; de ce ne te doubte.
<lb n="1833"/>Car elle est sage et parcevant
<lb n="1834"/>De congnoistre un cuer decevant
<lb n="1835"/>Au maintieng et a la parole;
<lb n="1836"/>Ne ja si soutil parabole
<lb n="1837"/>Ne dira qu'elle ne l'entende;
<lb n="1838"/>Et s'elle en voit un qui se rende
<lb n="1839"/>En amours de vray sentement
<lb n="1840"/>Pour vivre et morir loiaument,
<lb n="1841"/>Si com tu le fais et as fait,
<lb n="1842"/>De cuer, de penser, et de fait,
<lb n="1843"/>Legierement le congnoistra,
<lb n="1844"/>Comment que fort a congnoistre a
<lb n="1845"/>Cils qui vuet avoir sans doubtance
<lb n="1846"/>La juste et vraie congnoissance
<lb n="1847"/>Pour congnoistre le cuer loial
<lb n="1848"/>Dou mauvais et dou desloial,
<lb n="1849"/>Car c'est chose moult reponnue.
<lb n="1850"/>Mais ta dame, qui est tenue
<lb n="1851"/>Pour la millour et la plus sage
<lb n="1852"/>Des dames, scet tout ton corage,
<lb n="1853"/>Qu'Amours li aprent et enseingne
<lb n="1854"/>Par la vraie et loyal enseingne
<pb n="67"/><lb n="1855"/>Que nuls faus amoureus ne porte;
<lb n="1856"/>Qu'en cuer desloial elle est morte,
<lb n="1857"/>Et en cuer loial liement
<lb n="1858"/>Regne et resplendist clerement.
<lb n="1859"/>La congnois tu? Certes, nennil;
<lb n="1860"/>Car tu n'ies mie si soutil.
<lb n="1861"/>Pour ce me vueil mettre a l'essay
<lb n="1862"/>Dou dire, si com je le say.
<lb n="1863"/>C'est un escut dont la matiere
<lb n="1864"/>Est de souffrir a humble chiere,
<lb n="1865"/>Et le champ est de fin asur.
<lb n="1866"/>Mais il est si monde et si pur
<lb n="1867"/>Qu'il n'i a d'autre couleur tache
<lb n="1868"/>Qui le descouleure ne tache.
<lb n="1869"/>Un cuer de gueules a enmi,
<lb n="1870"/>Feru d'une flesche par mi
<lb n="1871"/>De sable; mais onques ne fu
<lb n="1872"/>Tel fer qu'elle a, qu'il est de fu,
<lb n="1873"/>A cinc labiaus de fin argent;
<lb n="1874"/>Et trop y affiert bel et gent
<lb n="1875"/>Ce qu'il est tous semés de larmes.
<lb n="1876"/>Ce sont les droites pleinnes armes
<lb n="1877"/>Dou fin amant sans difference;
<lb n="1878"/>Mais enarmez est d'esperence.
<lb n="1879"/>Se tu ne scez que c'est a dire,
<lb n="1880"/>Monstrer le te vueil et descrire:
<lb n="1881"/>On recorde, et s'est avenu
<pb n="68"/><lb n="1882"/>Souvent, que pluseurs sont venu
<lb n="1883"/>A leur entente seulement
<lb n="1884"/>Par souffrir bien et humblement;
<lb n="1885"/>Qu'humblement souffrir a la fie
<lb n="1886"/>Maint dur cuer veint et amolie,
<lb n="1887"/>Et li proverbes qui recorde:
<lb n="1888"/><quote>“Qui sueffre, il veint”</quote>, bien s'i acorde.
<lb n="1889"/>Après des couleurs de l'escu,
<lb n="1890"/>Pour ce que n'as pas tant vescu
<lb n="1891"/>Que tu en saches l'ordenance,
<lb n="1892"/>Te diray la signefiance:
<lb n="1893"/>Saches de vray qu'en tout endroit
<lb n="1894"/>Ou on descript armes a droit
<lb n="1895"/>La couleur de pers est clamée
<lb n="1896"/>Asur, s'elle est a droit nommée,
<lb n="1897"/>Le rouge gueules, le noir sable,
<lb n="1898"/>Et le blanc argent; mais sans fable
<lb n="1899"/>Je te di qu'on appelle encor
<lb n="1900"/>Le vert sinople et le jaune or.
<lb n="1901"/>Or te vueil ces couleurs aprendre,
<lb n="1902"/>Comme en Amours les dois entendre:
<lb n="1903"/>Saches que le pers signefie
<lb n="1904"/>Loiauté qui het tricherie,
<lb n="1905"/>Et le rouge amoureuse ardure
<lb n="1906"/>Naissant d'amour loial et pure;
<lb n="1907"/>Le noir te moustre en sa couleur
<lb n="1908"/>Signefiance de douleur,
<pb n="69"/><lb n="1909"/>Blanc joie, vert nouveleté,
<lb n="1910"/>Et le jaune, c'est fausseté.
<lb n="1911"/>Mais retien les quatre premiers
<lb n="1912"/>Et laisse les deus darreniers;
<lb n="1913"/>Car s'en l'escu fussent posées,
<lb n="1914"/>Les armes en fussent faussées.
<lb n="1915"/>Mais le fer ardant de la flesche
<lb n="1916"/>Qui le cuer toudis art et seche,
<lb n="1917"/>Saches certeinnement qu'il art
<lb n="1918"/>Et bruïst par si soutil art
<lb n="1919"/>Qu'il n'i pert tache ne arsure,
<lb n="1920"/>Trace, plaie, ne blesseüre,
<lb n="1921"/>Et einsi se keuve et engendre
<lb n="1922"/>Com li charbons dessous la cendre.
<lb n="1923"/>Mais comment que cils feus sensibles
<lb n="1924"/>Soit au cuer, il est invisibles,
<lb n="1925"/>Et aussi est cils qui l'alume.
<lb n="1926"/>C'est Desirs qui lape et qui hume
<lb n="1927"/>Le sanc dou cuer et la substance
<lb n="1928"/>Qui en tel feu fait sa penance.
<lb n="1929"/>Nompourquant c'est chose certeinne
<lb n="1930"/>Qu'en ce feu n'a doleur ne peinne
<lb n="1931"/>Uns cuers qu'est de bonne nature,
<lb n="1932"/>Eins y prent douce norriture
<lb n="1933"/>Et s'i delite en tel maniere
<lb n="1934"/>Com li poissons en la riviere.
<lb n="1935"/>Or t'ay devisé et apris,
<lb n="1936"/>Se retenu l'as et compris,
<lb n="1937"/>Comment ta dame puet savoir
<pb n="70"/><lb n="1938"/>Que tu l'aimmes sans decevoir,
<lb n="1939"/>Car les armes portes entieres
<lb n="1940"/>En cuer, en vis et en manieres,
<lb n="1941"/>Fors tant que les enarmes toutes
<lb n="1942"/>Sont sans cause en l'escut deroutes,
<lb n="1943"/>Pour ce qu'Esperence te faut,
<lb n="1944"/>Ce te samble, par ton deffaut.
<lb n="1945"/>Mais se tu me vues avouer,
<lb n="1946"/>Je suis ci pour les renouer;
<lb n="1947"/>Si les ferai milleurs que nueves,
<lb n="1948"/>Ne qu'autres que saches ne trueves,
<lb n="1949"/>Mais que tu teingnes le propos
<lb n="1950"/>Que de toy ci dessus propos:
<lb n="1951"/>C'est qu'en toy n'aies si grant vice
<lb n="1952"/>Que ta dame cuides si nice
<lb n="1953"/>Qu'elle n'ait bien aperceü
<lb n="1954"/>Qu'Amours t'a pris et receü
<lb n="1955"/>En sa douce religion
<lb n="1956"/>Pour parfaire profession,
<lb n="1957"/>Sans penser avoir, ne remort,
<lb n="1958"/>Que n'i soies jusqu'a la mort,
<lb n="1959"/>Et qu'il li plaist bien que siens soies.
<lb n="1960"/>Pour ce te pri que tu me croies,
<lb n="1961"/>Car je te jur seur ma crëance,
<lb n="1962"/>S'estre vues en ma gouvernance,
<lb n="1963"/>Qu'a tous besoins te porteray,
<lb n="1964"/>Aiderai et conforteray,
<lb n="1965"/>Trés loiaument et de bon vueil,
<pb n="71"/><lb n="1966"/>Ne jamais laissier ne te vueil,
<lb n="1967"/>Sain, malade, lié ne mari,
<lb n="1968"/>Ne que la femme son mari.
<lb n="1969"/>Or pren cuer et te reconforte,
<lb n="1970"/>Biaus dous amis, car je t'aporte
<lb n="1971"/>La santé dont tu as desir;
<lb n="1972"/>Et vraiement, je la desir.
<lb n="1973"/>Mais pour toy un petit deduire
<lb n="1974"/>Et pour tes maus a joie duire,
<lb n="1975"/>Te vueil dire un chant nouvelet;
<lb n="1976"/>Car chose plaist qui nouvele est. »</q></ab>
<sp> <speaker>L'AMANT.</speaker>
<ab type="gv">

<lb n="1977"/>Lors d'une vois douce et serie,
<lb n="1978"/>Clere, seinne, en tel melodie
<lb n="1979"/>Commensa son chant dalés mi
<lb n="1980"/>C'un petitet m'i endormi,
<lb n="1981"/>Mais ne fu pas si fermement
<lb n="1982"/>Que n'entendisse proprement
<lb n="1983"/>Qu'einsi commensa par revel
<lb n="1984"/>Joliement son chant nouvel:
</ab>
<ab type="chanson">
  <label>CHANSON ROIAL.</label>
<lb n="1985"/>Joie, plaisence et douce norriture,
<lb n="1986"/>Vie d'onnour prennent maint en amer;
<lb n="1987"/>Et pluseurs sont qui n'i ont fors pointure,
<lb n="1988"/>Ardour, dolour, plour, tristece et amer.
<lb n="1989"/>Se dient; mais acorder
<pb n="72"/><lb n="1990"/>Ne me puis, qu'en la souffrence
<lb n="1991"/>D'amours ait nulle grevance,
<lb n="1992"/>Car tout ce qui vient de li
<lb n="1993"/>Plaist a cuer d'ami.
<lb n="1994"/>Car vraie Amour en cuer d'amant figure
<lb n="1995"/>Trés dous Espoir et gracieus Penser:
<lb n="1996"/>Espoirs attrait Joie et bonne Aventure;
<lb n="1997"/>Dous Pensers fait Plaisence en cuer entrer;
<lb n="1998"/>Si ne doit plus demander
<lb n="1999"/>Cils qui a bonne Esperence,
<lb n="2000"/>Dous Penser, Joie et Plaisence,
<lb n="2001"/>Car qui plus requiert, je di
<lb n="2002"/>Qu'Amours l'a guerpi.
<lb n="2003"/>Dont cils qui vit de si douce pasture
<lb n="2004"/>Vie d'onneur puet bien et doit mener,
<lb n="2005"/>Car de tous biens a a comble mesure,
<lb n="2006"/>Plus qu'autres cuers ne saroit desirer,
<lb n="2007"/>Ne d'autre merci rouver
<lb n="2008"/>N'a desir, cuer, ne bëance,
<lb n="2009"/>Pour ce qu'il a souffissance;
<lb n="2010"/>Et je ne say nommer ci
<lb n="2011"/>Nulle autre merci.
<lb n="2012"/>Mais ceaus qui sont en tristesse, en ardure,
<lb n="2013"/>En plours, en plains, en dolour sans cesser,
<lb n="2014"/>Et qui dient qu'Amours leur est si dure
<lb n="2015"/>Qu'il ne puelent sans morir plus durer,
<pb n="73"/><lb n="2016"/>Je ne puis ymaginer
<lb n="2017"/>Qu'il aimment sans decevance
<lb n="2018"/>Et qu'en eaus trop ne s'avance
<lb n="2019"/>Desirs; pour ce sont einsi,
<lb n="2020"/>Qu'il l'ont desservi.
<lb n="2021"/>Qu'Amours, qui est de si noble nature
<lb n="2022"/>Qu'elle scet bien qui aimme sans fausser,
<lb n="2023"/>Scet bien paier aus amans leur droiture:
<lb n="2024"/>C'est les loiaus de joie saouler
<lb n="2025"/>Et d'eaus faire savourer
<lb n="2026"/>Ses douceurs en habundance;
<lb n="2027"/>Et les mauvais par sentence
<lb n="2028"/>Sont com traïtre failli
<lb n="2029"/>De sa court bani.
</ab></sp>
<sp> <speaker>L'ENVOY.</speaker>
<ab type="gv">

<lb n="2030"/>Amours, je say sans doubtance
<lb n="2031"/>Qu'a cent doubles as meri
<lb n="2032"/>Ceaus qui t'ont servi.
</ab></sp>
<sp> <speaker>L'AMANT.</speaker>
<ab type="gv">

<lb n="2033"/>Et quant elle ot son chant finé,
<lb n="2034"/>Vers moy a son chief encliné
<lb n="2035"/>En riant doucement, com celle
<lb n="2036"/>Que je tieng pour vierge et pucelle;
<pb n="74"/><lb n="2037"/>Si mist sa main dessus mon chief
<lb n="2038"/>Et me demanda derechief:
</ab></sp>
<sp> <speaker>LA DAME.</speaker>
<ab type="gv">

<lb n="2039"/>«Comment t'est? Que me diras tu
<lb n="2040"/>Ay je ton chief bien debatu?
<lb n="2041"/>Que te samble de ma chanson?
<lb n="2042"/>Y a il noise ne tenson
<lb n="2043"/>Qui te plaise ou qui te desplaise
<lb n="2044"/>Ou dont tu soies plus aaise?
<lb n="2045"/>Que c'est? Ne me diras tu rien,
<lb n="2046"/>Se je say chanter mal ou bien?
<lb n="2047"/>Se ce n'estoit pour moy vanter,
<lb n="2048"/>Je diroie de mon chanter
<lb n="2049"/>Que c'est bien dit. Quant tu ne vues
<lb n="2050"/>Respondre, ne say se tu pues.
<lb n="2051"/>Mais je pense que tu te feingnes
<lb n="2052"/>De parler et que tu ne deingnes.
<lb n="2053"/>Je te pri, biaus trés dous amis,
<lb n="2054"/>Que tu ne soies si remis
<lb n="2055"/>Que tu te laisses einsi perdre;
<lb n="2056"/>Car tu te dois penre et aerdre
<lb n="2057"/>A ce que j'ay dit ci devant,
<lb n="2058"/>Nom pas le temps tenir devant
<lb n="2059"/>En oiseuse et en trufferie.
<lb n="2060"/>Laisse toute merencolie
<lb n="2061"/>Et tout ce qui t'i puet mouvoir
<lb n="2062"/>Fors l'amer; qu'on ne puet avoir
<lb n="2063"/>De bon temps fors ce qu'on en prent.
<pb n="75"/><lb n="2064"/>Et s'est trop fols qui entreprent
<lb n="2065"/>Pour une fole oppinion
<lb n="2066"/>Sa mort et sa destruction,
<lb n="2067"/>Puis qu'il le puet bien amender.
<lb n="2068"/>Et pour ce te vueil commander,
<lb n="2069"/>Deprier, enjoindre et requerre,
<lb n="2070"/>Que pais faces de ceste guerre
<lb n="2071"/>Qu'empris as contre toy meësmes,
<lb n="2072"/>Car c'est fole emprise et fols esmes.
<lb n="2073"/>Et je te promet et te jur
<lb n="2074"/>Que je te feray asseür
<lb n="2075"/>De ce dont yes en si grant doubte.
<lb n="2076"/>Or te conforte et ne te doubte,
<lb n="2077"/>Car se tu vues, tu yes garis,
<lb n="2078"/>Et se ce non, tu yes honnis.
<lb n="2079"/>Pren le grain et laisse la paille;
<lb n="2080"/>De tristece plus ne te chaille,
<lb n="2081"/>Car cils qui bien voit et mal prent,
<lb n="2082"/>C'est a bon droit, s'il s'en repent.
<lb n="2083"/>Et je t'offre toute m'aïe,
<lb n="2084"/>Com ta bonne et parfaite amie.
<lb n="2085"/>Si ne dois pas ci tant muser
<lb n="2086"/>Que tu la doies refuser;
<lb n="2087"/>Qu'on dit: <q>“Qui ne fait, quant il puet,
<lb n="2088"/>Il ne fait mie, quant il vuet;
<lb n="2089"/>Et le fer chaut, on le doit batre.”</q>
<lb n="2090"/>A toy ne m'en quier plus debatre;
<lb n="2091"/>Mais je vueil bien que certeins soies
<lb n="2092"/>Que tes besongnes seront moies,
<lb n="2093"/>Car je t'aim et faire le doi.»
<pb n="76"/></ab></sp>
<sp> <speaker>L'AMANT.</speaker>
<ab type="gv">

<lb n="2094"/>Lors prist un anel en son doy,
<lb n="2095"/>Bel, bon, chier, precieus et riche,
<lb n="2096"/>Et doucement en mien le fiche.
<lb n="2097"/>Et je qui encor sommilloie,
<lb n="2098"/>Nom pas fort, car bien entendoie
<lb n="2099"/>Ce qu'elle avoit chanté et dit
<lb n="2100"/>En rime, en musique et en dit,
<lb n="2101"/>Senti la froideur de l'anel;
<lb n="2102"/>Et lors d'esperit po inel
<lb n="2103"/>Me tournai au mieus que je pos
<lb n="2104"/>Vers li et laissai le repos
<lb n="2105"/>Ou sa belle vois clere et seinne,
<lb n="2106"/>Plus douce que nulle sereinne,
<lb n="2107"/>Qui les hommes scet enchanter
<lb n="2108"/>Par la douceur de son chanter,
<lb n="2109"/>M'avoit mis, si com dit vous ay.
<lb n="2110"/>Et en moy tournant arrousay
<lb n="2111"/>De larmes mon cuer et mes yeus
<lb n="2112"/>Et ma poitrine en pluseurs lieus,
<lb n="2113"/>En gettant un dolereus plaint
<lb n="2114"/>Com cils qui moult se duet et plaint.
<lb n="2115"/>Mais tout aussi com la clarté
<lb n="2116"/>De ceste dame l'obscurté
<lb n="2117"/>De mon cuer avoit esclarci
<lb n="2118"/>Qu'Amours avoit teint et nercy,
<pb n="77"/><lb n="2119"/>Et que sa douceur doucement
<lb n="2120"/>Avoit adouci mon tourment,
<lb n="2121"/>Tout einsi le trés dous parler
<lb n="2122"/>De li, quant je l'oy parler,
<lb n="2123"/>Me remist en cuer la parole,
<lb n="2124"/>Dont ci presentement parole,
<lb n="2125"/>Car de tous poins perdu l'avoie.
<lb n="2126"/>Lors parlai, si com je pooie,
<lb n="2127"/>Et li dis, sans faire demeure:
<lb n="2128"/>«Dame, ce fu a la bonne heure
<lb n="2129"/>Que fustes née et conceüe
<lb n="2130"/>Et que vous estes ci venue,
<lb n="2131"/>Quant li bien dont estes garnie
<lb n="2132"/>M'ont rendu santé, joie et vie.
<lb n="2133"/>Car presente m'estoit la mors,
<lb n="2134"/>Dont vraiement j'estoie mors,
<lb n="2135"/>Ma dame, se vous ne fussiez
<lb n="2136"/>Et s'esgardé ne m'eüssiez
<lb n="2137"/>Des yeus de vo cuer en pité.
<lb n="2138"/>Mais vous m'avez ressuscité.
<lb n="2139"/>Se vous depri devotement
<lb n="2140"/>Et tant com je puis humblement,
<lb n="2141"/>Ma dame, qu'il vous vueille plaire
<lb n="2142"/>Que je sache de vostre affaire
<lb n="2143"/>Vostre nom et vostre venue,
<lb n="2144"/>Et comment estes ci venue,
<lb n="2145"/>Ne par ou; qu'onques mais, par m'ame,
<lb n="2146"/>Se ce n'est l'amour de ma dame,
<lb n="2147"/>Nulle riens tant ne desirai.»
<pb n="78"/></ab></sp>
<sp> <speaker>LA DAME.</speaker>
<ab type="gv">

<lb n="2148"/>«Amis, et je le te diray
<lb n="2149"/>Volentiers, sans faire lonc plait;
<lb n="2150"/>Car ce qui te plaist, il me plait.
<lb n="2151"/>Je sui li confors des amans
<lb n="2152"/>Qui font les amoureus commans;
<lb n="2153"/>Je les aide; je les conseil;
<lb n="2154"/>Je sui de leur estroit conseil;
<lb n="2155"/>Je les deffen; je les deporte;
<lb n="2156"/>Je les secour; je les conforte
<lb n="2157"/>Contre Desir qui les assaut
<lb n="2158"/>Et fait maint dolereus assaut;
<lb n="2159"/>Je leur sui chastiaus et fortresse;
<lb n="2160"/>Je leur sui servante et maistresse;
<lb n="2161"/>Je leur sui dame et chamberiere;
<lb n="2162"/>Je porte partout leur baniere;
<lb n="2163"/>Je les tieng jolis et en joie;
<lb n="2164"/>Je les met d'onneur en la voie;
<lb n="2165"/>Je leur doing cuer et hardement
<lb n="2166"/>D'entreprendre hardiement;
<lb n="2167"/>A haute honneur les fais venir;
<lb n="2168"/>Amoureus les fais devenir;
<lb n="2169"/>Je les fais sagement parler,
<lb n="2170"/>Rire, jouer, chanter, baler;
<lb n="2171"/>Je les tieng gais et envoisiez;
<lb n="2172"/>Je rapaise les despaisiez;
<lb n="2173"/>Je les norri; je les alaite;
<lb n="2174"/>Je leur sui mere, amie et gaite;
<pb n="79"/><lb n="2175"/>Je leur sui phisicienne et garde;
<lb n="2176"/>De tous maus les deffen et garde;
<lb n="2177"/>Il m'aourent; je les honneure;
<lb n="2178"/>Il me prient, et je demeure;
<lb n="2179"/>Je sui leur ressort, leur recours
<lb n="2180"/>Par coustume et par entrecours;
<lb n="2181"/>A tous besoins me truevent preste
<lb n="2182"/>Par penser, sans autre requeste,
<lb n="2183"/>Car j'oubeï a leurs pensées,
<lb n="2184"/>Se trop ne sont desordenées.
<lb n="2185"/>Mais tant sont de foible marrien
<lb n="2186"/>Que sans moy il ne puelent rien.
<lb n="2187"/>Et quant il ont mestier de mi,
<lb n="2188"/>Je te di comme a mon ami
<lb n="2189"/>Qu'aler ne me faut ne courir
<lb n="2190"/>Loing ne près, pour euls secourir;
<lb n="2191"/>Et se te dirai sans attendre
<lb n="2192"/>Comment, se tu y vues entendre.»
</ab></sp>
<sp> <speaker>L'AMANT.</speaker>
<ab type="gv">

<lb n="2193"/>« Oïl, dame; et je vous en pri.»
</ab></sp>
<sp> <speaker>LA DAME.</speaker>
<ab type="gv">

<lb n="2194"/>«Oi dont; je ferai ton depri.
<lb n="2195"/>Je te di, et le moustre a l'ueil,
<lb n="2196"/>Que tout aussi com le soleil
<lb n="2197"/>De ses rais le monde enlumine
<pb n="80"/><lb n="2198"/>Et de sa clarté pure et fine,
<lb n="2199"/>Et qu'encontre le temps d'esté
<lb n="2200"/>La terre, qui moult a esté
<lb n="2201"/>En yver brehaingne et deserte,
<lb n="2202"/>De noif et de glace couverte,
<lb n="2203"/>Se resjoïst et se cointoie,
<lb n="2204"/>Germe, adoucist et renverdoie
<lb n="2205"/>Pour la grant chaleur qu'elle sent
<lb n="2206"/>Dou soleil qui seur li descent,
<lb n="2207"/>Si qu'adont Nature la bele
<lb n="2208"/>Li vest une robe nouvele
<lb n="2209"/>De la couleur d'une panthere
<lb n="2210"/>Dont contre le printemps se pere,
<lb n="2211"/>-- A dire est qu'elle est dyaprée
<lb n="2212"/>De toutes coulours et parée,
<lb n="2213"/>Car racine n'est tant diverse
<lb n="2214"/>Qui a ce printemps ne s'aërse
<lb n="2215"/>A geter, selonc sa nature,
<lb n="2216"/>Fleur, fruit, feuilles, greinne ou verdure,
<lb n="2217"/>Se tele n'est que plus ne sime
<lb n="2218"/>Et qu'il n'i ait verdeur ne sime,
<lb n="2219"/>Et pour c'est la terre si cointe,
<lb n="2220"/>Si belle, si gente et si jointe,
<lb n="2221"/>Qu'elle a sa robe despouillie,
<lb n="2222"/>De l'iver crotée et mouillie;
<lb n="2223"/>Et sans plus pour l'acointement
<lb n="2224"/>Dou printemps est si cointement, --
<lb n="2225"/>Einsi, di je, en samblant maniere
<pb n="81"/><lb n="2226"/>Que tout aussi com la lumiere
<lb n="2227"/>Dou soleil donne par le monde,
<lb n="2228"/>Tant comme il tient a la rëonde,
<lb n="2229"/>Clarté, chalour, joie, plaisence
<lb n="2230"/>De ses rais qui par leur puissance
<lb n="2231"/>Font que la terre qui s'esgaie
<lb n="2232"/>En rit et devient cointe et gaie,
<lb n="2233"/>Qu'ensement de moy le resplent
<lb n="2234"/>Qui ci presentement resplent
<lb n="2235"/>Donne clarté par tout le siecle,
<lb n="2236"/>Par tout s'espant et par tout siecle
<lb n="2237"/>Es amans vivans en amer
<lb n="2238"/>Tant deça mer com dela mer,
<lb n="2239"/>Et leur donne clarté, chalour,
<lb n="2240"/>Joie et plaisence en leur amour.
<lb n="2241"/>Mais je qui sui leur droite mere
<lb n="2242"/>Leur doing une clarté si clere,
<lb n="2243"/>Si a point, si bien ordenée,
<lb n="2244"/>Que la racine qui entée
<lb n="2245"/>Est dedens leur cuer d'amours germe
<lb n="2246"/>Fleur, fueille, fruit et nouviau germe,
<lb n="2247"/>Et les fais plus cointes vint tans
<lb n="2248"/>Que la terre n'est au printemps.
<lb n="2249"/>Si qu'einsi com le soleil donne
<lb n="2250"/>Sa clarté loing et près, sans bonne,
<lb n="2251"/>Einsi fait mon resplent roial
<pb n="82"/><lb n="2252"/>Partout en cuer d'ami loial.
<lb n="2253"/>Et se Nature soutille ouevre
<lb n="2254"/>Dont la terre reveste et cuevre,
<lb n="2255"/>Pour ce que sa robe crotée
<lb n="2256"/>De l'iver tans li est ostée,
<lb n="2257"/>Et li donne robe a parer,
<lb n="2258"/>Trop bien me puis ci comparer
<lb n="2259"/>A li, car je fais un amant
<lb n="2260"/>Cointe et joli. Scez tu commant?
<lb n="2261"/>Tu le saras sans contredit.
<lb n="2262"/>Recorde ce qu'ay devant dit.
<lb n="2263"/>Et s'elle fait d'une racine
<lb n="2264"/>Yssir fleur, et rose d'espine,
<lb n="2265"/>Tout einsi fais j'un cuer florir
<lb n="2266"/>En toute joie, et fais morir
<lb n="2267"/>En li doleur; car je l'esserbe,
<lb n="2268"/>Si que de mal n'i demeure herbe.
<lb n="2269"/>Et de ma douceur que tu sens,
<lb n="2270"/>Qui moult est plus douce qu'ensens,
<lb n="2271"/>L'adouci, le conforte et l'oing,
<lb n="2272"/>S'il le dessert, soit près ou loing.
<lb n="2273"/>Et pour ce que je te savoie
<lb n="2274"/>Desconforté et nut de joie
<lb n="2275"/>Et qu'a conforter sui tenue
<lb n="2276"/>Les amans, suis je ci venue.
<lb n="2277"/>Mais c'est a ta propre personne,
<pb n="83"/><lb n="2278"/>Com ta certeinne amie et bonne,
<lb n="2279"/>Par tel maniere que veü
<lb n="2280"/>Ne m'avoies, n'aperceü,
<lb n="2281"/>Pour ce que je sui invisible,
<lb n="2282"/>Et quant je vueil, je sui visible.
<lb n="2283"/>Et de mon nom que vues savoir,
<lb n="2284"/>De legier pues apercevoir,
<lb n="2285"/>Qu'a toy ne vueil estre celée:
<lb n="2286"/>Esperence sui appellée.»
  </ab>
  </sp>
  <ab type="gv">
<lb n="2287"/>Quant je vi que c'iert Esperence,
<lb n="2288"/>Je pris confort et espoir en ce
<lb n="2289"/>Plus que devant n'avoie fait,
<lb n="2290"/>Si que mes esperis a fait
<lb n="2291"/>Tous ensamble mis a force ay,
<lb n="2292"/>Et lors de parler m'efforsay
<lb n="2293"/>Et li dis de plus vive chiere:
<lb n="2294"/><q>« Ma dame reverent et chiere,
<lb n="2295"/>Digne de loange et d'onnour,
<lb n="2296"/>Excellent en toute valour
<lb n="2297"/>Que cuers porroit ymaginer,
<lb n="2298"/>Yeus vëoir, oreille escouter,
<lb n="2299"/>Main figurer, ne bouche dire,
<lb n="2300"/>Soutils entendemens descrire,
<lb n="2301"/>Goust savourer, ne tast sentir,
<lb n="2302"/>Desirs, voloirs, cuers asentir,
<lb n="2303"/>De Dieu amie et de Nature
<lb n="2304"/>Et de toute autre creature,
<lb n="2305"/>Exemples vrais, miroirs de joie,
<lb n="2306"/>Estoile clere qui ravoie
<pb n="84"/><lb n="2307"/>Les cuers desvoiez a droit port,
<lb n="2308"/>Contredoleur, santé, deport,
<lb n="2309"/>Retour de mort et medecine,
<lb n="2310"/>Fleur, estoc et droite racine,
<lb n="2311"/>Dont joie et toute douceur vient
<lb n="2312"/>Ou vo ramembrance seurvient,
<lb n="2313"/>Se tuit cil que Dieus a fait estre
<lb n="2314"/>Et cil qui sont encor a nestre
<lb n="2315"/>Estoient chascun plus soutil,
<lb n="2316"/>Nom pas une fois, mais cent mil,
<lb n="2317"/>En bien nombrer qu'Arismetique
<lb n="2318"/>Et Pytagoras et Musique,
<lb n="2319"/>Michalus et Milesius
<lb n="2320"/>Et que li soutils Orpheüs,
<lb n="2321"/>Et se vosissent encombrer
<lb n="2322"/>Des biens et des douceurs nombrer,
<lb n="2323"/>Dame, dont vous avez sans nombre,
<lb n="2324"/>S'abaieroient il leur ombre;
<lb n="2325"/>Car jamais n'i asseveroient,
<lb n="2326"/>Ne que la mer espuiseroient.
<lb n="2327"/>Et pour ce, dame de vaillance,
<lb n="2328"/>Qu'en moy n'a pas sens ou science
<lb n="2329"/>Pour vos biens et douceurs retraire,
<lb n="2330"/>Si com je le deüsse faire
<lb n="2331"/>Et com volentiers le feroie,
<lb n="2332"/>Mais en vain me travilleroie,
<lb n="2333"/>Ma dame, trés humblement ren ge
<lb n="2334"/>A vous grace, mercis, loange
<pb n="85"/><lb n="2335"/>Cent mille fois, et vous salu.
<lb n="2336"/>Car je suis au port de salu,
<lb n="2337"/>Ce m'est vis, quant je vous regarde.
<lb n="2338"/>Si met dou tout en vostre garde
<lb n="2339"/>Cuer, corps, ame; car il n'est lieus
<lb n="2340"/>Ou mettre les peüsse mieus,
<lb n="2341"/>Pour mon temps user liement.
<lb n="2342"/>Et se vous promet loiaument
<lb n="2343"/>Qu'en vostre douce compaingnie
<lb n="2344"/>Vueil mon temps user et ma vie.
<lb n="2345"/>Quar je voy bien tout en appert
<lb n="2346"/>Que cils qui vous pert, il se pert.
<lb n="2347"/>Pour ce jamais partir n'en quier.
<lb n="2348"/>Mais je vous depri et requier,
<lb n="2349"/>Ma dame, qu'il ne vous desplaise,
<lb n="2350"/>Se de ce qui moult me mesaise
<lb n="2351"/>Vous fais encor une demande.»</q>
</ab>
<sp> <speaker>ESPERENCE.</speaker>
<ab type="gv">

<lb n="2352"/>« Nennil; seürement demande! »
</ab></sp>
<sp> <speaker>L'AMANT.</speaker>
<ab type="gv">

<lb n="2353"/>« Volentiers, dame. Dit m'avez,
<lb n="2354"/>Si com bien faire le savez,
<lb n="2355"/>Comment je me doy maintenir,
<lb n="2356"/>Se je vueil a santé venir,
<lb n="2357"/>Comment Amours m'a secouru,
<lb n="2358"/>Comment vous avez acouru
<lb n="2359"/>Pour moy aidier et conforter,
<lb n="2360"/>Les armes qu'amans doit porter,
<pb n="86"/><lb n="2361"/>Et quel fust la signefiance
<lb n="2362"/>Des couleurs et de leur samblance,
<lb n="2363"/>Dont moult bon gré sceü vous é,
<lb n="2364"/>Comment vous m'avez espousé
<lb n="2365"/>De vostre anelet savoureus
<lb n="2366"/>Et chanté vos chans amoureus,
<lb n="2367"/>Comment li amant riens ne puelent
<lb n="2368"/>Qui departir de vous se vuelent,
<lb n="2369"/>Car vous estes tous leurs effors,
<lb n="2370"/>Leurs murs, leurs chastiaus, leurs confors,
<lb n="2371"/>Comment vo clarté loing et près
<lb n="2372"/>Esclarcist les amans, après
<lb n="2373"/>Comment vostre douceur, plus douce
<lb n="2374"/>Qu'autre douceur, leurs maus adouce,
<lb n="2375"/>Vostre venue et vostre non
<lb n="2376"/>Qui est de moult noble renon,
<lb n="2377"/>Et quele chose est de merci,
<lb n="2378"/>Dont cent mille fois vous merci.
<lb n="2379"/>Mais riens n'avez dit de Fortune
<lb n="2380"/>Qui einsi le monde fortune,
<lb n="2381"/>Qui n'est, n'onques ne fu seüre,
<lb n="2382"/>Mais quant les siens plus asseüre,
<lb n="2383"/>Ceaus sont qu'elle plus griefment bat
<lb n="2384"/>Et qu'en bas de plus haut abat.
<lb n="2385"/>Je m'en say bien a quoy tenir,
<lb n="2386"/>Car seulement dou souvenir
<pb n="87"/><lb n="2387"/>De ses assaus, de ses estours,
<lb n="2388"/>De ses faus ris, de ses faus tours
<lb n="2389"/>Ay tel paour que tuit mi membre
<lb n="2390"/>En fremissent, quant il m'en membre.
<lb n="2391"/>Pour ce, dame, je vous demant
<lb n="2392"/>Qu'a moy vueilliez dire commant
<lb n="2393"/>Je me porray de li deffendre,
<lb n="2394"/>Car si gieu sont pour un cuer fendre,
<lb n="2395"/>Mais qu'il soit de loial amant,
<lb n="2396"/>Et fust plus dur que dyamant,
<lb n="2397"/>Et s'aus autres est si diverse
<lb n="2398"/>Et de nature si perverse
<lb n="2399"/>Comme a moy, qu'elle eüst occi,
<lb n="2400"/>Se Dieus ne vous eüst tost ci
<lb n="2401"/>Amenée, pour moy destordre
<lb n="2402"/>Dou mors dont elle me volt mordre.»
</ab></sp>
<sp> <speaker>ESPERENCE.</speaker>
<ab type="gv">

<lb n="2403"/>«Biaus dous amis, que te diroie
<lb n="2404"/>De Fortune? Ne t'en saroie
<lb n="2405"/>Plus dire que tu en dit as
<lb n="2406"/>En ta complainte que ditas,
<lb n="2407"/>Fors tant que jadis fu usages
<lb n="2408"/>Que li ancien deus visages
<lb n="2409"/>Li faisoient sa en arrier,
<lb n="2410"/>L'un devant et l'autre darrier.
<lb n="2411"/>Ce te demoustre chose clere,
<pb n="88"/><lb n="2412"/>Que Fortune est douce et amere:
<lb n="2413"/>Car adont douce te sera,
<lb n="2414"/>Quant elle te resgardera
<lb n="2415"/>Dou visage qu'elle a devant,
<lb n="2416"/>Et largement t'avra couvent,
<lb n="2417"/>Douceur, joie, bonneürté,
<lb n="2418"/>Affublez de maleürté.
<lb n="2419"/>Car einsi le dois tu entendre,
<lb n="2420"/>Ja soit ce que li mundes prendre
<lb n="2421"/>Ne le vueille mie ensement;
<lb n="2422"/>Mais c'est le droit entendement,
<lb n="2423"/>Dont maint ont esté deceü
<lb n="2424"/>Qui trop ont son couvent creü,
<lb n="2425"/>Et tant s'en faisoient afin
<lb n="2426"/>Qu'il s'en perdoient a la fin.
<lb n="2427"/>Et se resgardés yes de l'autre,
<lb n="2428"/>Garde toy; car lance seur fautre,
<lb n="2429"/>Se vient encontre toy combatre,
<lb n="2430"/>Pour toy de toute honneur abatre,
<lb n="2431"/>Sans menasse et sans deffier;
<lb n="2432"/>Si que tu ne t'i dois fier,
<lb n="2433"/>Ne qu'en baston d'un champion.
<lb n="2434"/>Et, selonc mon oppinion,
<lb n="2435"/>Des biens qu'elle donne et envoie,
<lb n="2436"/>De l'un pren ne de l'autre joie.
<lb n="2437"/>Si qu'einsi vois par sa figure
<lb n="2438"/>La douce fortune et la sure.
<lb n="2439"/>Car tele fourme li donnoient
<pb n="89"/><lb n="2440"/>Li ancien qui la figuroient.
<lb n="2441"/>Et pour ce que je t'ai acquis,
<lb n="2442"/>Et que d'umble cuer m'as enquis
<lb n="2443"/>Quelle deffense il te faudra
<lb n="2444"/>Avoir, quant elle t'assaudra
<lb n="2445"/>De l'ueil de sa darreinne face
<lb n="2446"/>Qui fiert, einsois qu'elle menace,
<lb n="2447"/>Si qu'il n'est homs qui amender
<lb n="2448"/>Le puist, je te vueil demander,
<lb n="2449"/>A ton avis, le quel tu tiens
<lb n="2450"/>Estre milleur de ces deus biens,
<lb n="2451"/>Ou le bien que tu ne porroies
<lb n="2452"/>Perdre, ou celui que bien perdroies.»
</ab></sp>
<sp> <speaker>L'AMANT.</speaker>
<ab type="gv">

<lb n="2453"/>« Dame, la response est legiere. »
</ab></sp>
<sp> <speaker>ESPERENCE.</speaker>
<ab type="gv">

<lb n="2454"/>« Di la dont. »
</ab></sp>
<sp> <speaker>L'AMANT.</speaker>
<ab type="gv">

« Certes, dame chiere,
<lb n="2455"/>Le bien qu'on ne pert est milleur. »
</ab></sp>
<sp> <speaker>ESPERENCE.</speaker>
<ab type="gv">

<lb n="2456"/>«Dont est cils qu'on pert le pieur.»
<pb n="90"/></ab></sp>
<sp> <speaker>L'AMANT.</speaker>
<ab type="gv">

<lb n="2457"/>«Dame, c'est voirs; je m'i acort.»
</ab></sp>
<sp> <speaker>ESPERENCE.</speaker>
<ab type="gv">

<lb n="2458"/>«Or sommes nous donc en acort;
<lb n="2459"/>Si te vueil moustrer clerement
<lb n="2460"/>Que tu as fait bon jugement.
<lb n="2461"/>Cuides tu, se prosperité
<lb n="2462"/>Est en li, que felicité
<lb n="2463"/>Avec la boneürté vraie
<lb n="2464"/>Y soient? De ce ne t'esmaie;
<lb n="2465"/>Car c'est chose qui ne se puet
<lb n="2466"/>Joindre. Et vez ci ce qui me muet:
<lb n="2467"/>La bonneürté souvereinne
<lb n="2468"/>Et la felicité certeinne
<lb n="2469"/>Sont souverein bien de Nature
<lb n="2470"/>Qui use de Raison la pure;
<lb n="2471"/>Et tels biens, on ne les puet perdre.
<lb n="2472"/>Pour ce comparer ne aërdre
<lb n="2473"/>Ne s'i puelent cil de Fortune.
<lb n="2474"/>Car on voit -- et chose est commune --
<lb n="2475"/>Que qui plus en a, plus en pert.
<lb n="2476"/>Si que je te moustre en appert
<lb n="2477"/>Que Fortune n'a riens seür,
<lb n="2478"/>Felicité ne boneür.
<lb n="2479"/>Et se de li garder te vues,
<lb n="2480"/>Je te dirai que faire pues,
<lb n="2481"/>Et pour estre boneüreus.
<pb n="91"/><lb n="2482"/>Dont n'as tu riens si precieus
<lb n="2483"/>Comme toy?»
</ab></sp>
<sp> <speaker>L'AMANT.</speaker>
<ab type="gv">

«Ma dame, nennil!»
</ab></sp>
<sp> <speaker>ESPERENCE.</speaker>
<ab type="gv">

<lb n="2484"/>«Or tien dont son pooir si vil
<lb n="2485"/>Qu'aies de toy la signourie.
<lb n="2486"/>Garde que Raisons te maistrie
<lb n="2487"/>Et qu'aies en toy pacience
<lb n="2488"/>Et la vertu de souffissance,
<lb n="2489"/>Car bonneürtez vraiement
<lb n="2490"/>Vient de souffrir pacienment,
<lb n="2491"/>N'il n'est homme, a mon essient,
<lb n="2492"/>Que quant il est impacient,
<lb n="2493"/>Qui ne vosist avoir fait change
<lb n="2494"/>De son estat a un estrange;
<lb n="2495"/>Et ce le fait maleüreus
<lb n="2496"/>Et vivre en estat perilleus.
<lb n="2497"/>Aussi ne dois tu la puissance
<lb n="2498"/>De Fortune, ne sa muance
<lb n="2499"/>En ton cuer amer ne prisier,
<lb n="2500"/>Mais haïr, fuïr, desprisier,
<lb n="2501"/>Ne tels biens ne desire en toy.
<lb n="2502"/>Et se tu retiens mon chastoy,
<lb n="2503"/>Tu aras le bien sans faillir
<lb n="2504"/>Qu'elle ne te porroit tollir.
<lb n="2505"/>Et comment que moult fort te plaingnes
<pb n="92"/><lb n="2506"/>En ta complainte et que tu teingnes
<lb n="2507"/>Que Fortune t'a esté dure,
<lb n="2508"/>Amere, diverse et obscure,
<lb n="2509"/>Et que maintes fois appellée
<lb n="2510"/>L'as fausse, traïtre prouvée
<lb n="2511"/>Et ton anemie en tous cas,
<lb n="2512"/>Je vueil estre ses advocas
<lb n="2513"/>Et te vueil prouver par raison
<lb n="2514"/>Qu'onques ne te fist traïson,
<lb n="2515"/>N'onques ne te fu annemie,
<lb n="2516"/>Einsois t'a esté bonne amie,
<lb n="2517"/>Selonc ce qu'elle scet amer
<lb n="2518"/>Et estre douce en son amer.
<lb n="2519"/>Et pour mieus prouver ton contraire,
<lb n="2520"/>Te vueil ceste demande faire:
<lb n="2521"/>Fait cils mal qui fait son devoir?»
</ab></sp>
<sp> <speaker>L'AMANT.</speaker>
<ab type="gv">

<lb n="2522"/>«Nennil, ma dame.»
</ab></sp>
<sp> <speaker>ESPERENCE.</speaker>
<ab type="gv">

«Tu dis voir.
<lb n="2523"/>Mais encor avec ton tesmoing
<lb n="2524"/>Je di par raison et tesmoing
<lb n="2525"/>Que, se Fortune t'a osté
<lb n="2526"/>De la joie ou tu as esté,
<lb n="2527"/>Dont tu as receü maint mal,
<lb n="2528"/>Que traïson ne fait, ne mal;
<lb n="2529"/>Car elle fait ce qu'elle doit,
<pb n="93"/><lb n="2530"/>Et ce te mousterrai j'au doit:
<lb n="2531"/>S'elle estoit toudis en un point
<lb n="2532"/>Et de raison usoit a point,
<lb n="2533"/>Si qu'envers tous fust juste et une,
<lb n="2534"/>Elle ne seroit pas Fortune.
<lb n="2535"/>Mais pour ce qu'elle ne sejourne,
<lb n="2536"/>Eins se change, mue et bestourne
<lb n="2537"/>En fait, en dit, en renommée,
<lb n="2538"/>Est elle Fortune nommée.
<lb n="2539"/>Comment que sa mobilité
<lb n="2540"/>En mouvant soit estableté,
<lb n="2541"/>C'est ses estas, c'est sa nature,
<lb n="2542"/>Ce sont ses meurs, c'est sa droiture.
<lb n="2543"/>Dont, puis qu'elle fait son deü,
<lb n="2544"/>Je di que tu as tort eü
<lb n="2545"/>De li laidengier, ne blasmer,
<lb n="2546"/>Ne de ses ouevres diffamer;
<lb n="2547"/>Car se tu yes cheüs en peinne
<lb n="2548"/>Par sa mutation soudeinne,
<lb n="2549"/>Estrange, diverse et sauvage,
<lb n="2550"/>Qui fist chanseller ton corage,
<lb n="2551"/>Certes, amis, tu n'ies pas seuls;
<lb n="2552"/>Car autant en fait elle a ceuls
<lb n="2553"/>Qui demeurent en paiennime,
<lb n="2554"/>Sans resgarder raison ne rime,
<lb n="2555"/>Ne pour toy seul ne fu pas faite,
<lb n="2556"/>Ne pour toy ne sera deffaite
<lb n="2557"/>Sa roe qui se fait congnoistre
<lb n="2558"/>Entre les mondeins et en cloistre.
<pb n="94"/><lb n="2559"/>Et quant tu bien la congnoissoies,
<lb n="2560"/>Di moy pour quoy tu y montoies?
<lb n="2561"/>Se tu en as le vis pali,
<lb n="2562"/>C'est plus par toy que n'est par li.
<lb n="2563"/>Et quant tu empreïs l'amer,
<lb n="2564"/>Tu te meïs enmi la mer
<lb n="2565"/>Entre les perilleuses ondes
<lb n="2566"/>Cornues et plates et rondes
<lb n="2567"/>Qui se transportent en po d'eure,
<lb n="2568"/>L'une au dessous, l'autre au desseure,
<lb n="2569"/>Dont la mer s'engroisse et se trouble,
<lb n="2570"/>Si que toute l'iaue en est trouble;
<lb n="2571"/>Et si te meïs en servage
<lb n="2572"/>De Fortune qui tant est sage
<lb n="2573"/>Que nuls ne devient de sa court,
<lb n="2574"/>Qu'il ne couveingne brief et court
<lb n="2575"/>Qu'il face sa franchise serve,
<lb n="2576"/>Puis qu'il face tant qu'il la serve.
<lb n="2577"/>Se tu estens au vent ton voile,
<lb n="2578"/>Fait de main de maistre et de toile,
<lb n="2579"/>Tu scez bien que ta nef ira
<lb n="2580"/>La ou li vens la conduira,
<lb n="2581"/>Pour ce, sans plus, que la franchise
<lb n="2582"/>De ta nef au vent sera mise.
<lb n="2583"/>Einsi est, puis que tant t'assers
<lb n="2584"/>A Fortune que tu la sers
<lb n="2585"/>Et yes mis en sa servitute,
<lb n="2586"/>Il couvient par force que tu te
<pb n="95"/><lb n="2587"/>Mettes a nagier et a rime,
<lb n="2588"/>Selonc ce qu'elle nage et rime,
<lb n="2589"/>Et qu'a ses meurs tu te conformes
<lb n="2590"/>En tous cas et en toutes formes,
<lb n="2591"/>Puis que tu yes de ses maisnies.
<lb n="2592"/>Prouvé le t'ay, se tu le nies.
<lb n="2593"/>Mais or me respon sans muser,
<lb n="2594"/>Car encor la vueil excuser
<lb n="2595"/>De ce que devant as prouvé
<lb n="2596"/>Que tu l'as amere trouvé,
<lb n="2597"/>Et ç'a demander m'a meü:
<lb n="2598"/>Di, douquel tu as plus eü
<lb n="2599"/>De li, ou de mal ou de bien?»
</ab></sp>
<sp> <speaker>L'AMANT.</speaker>
<ab type="gv">

<lb n="2600"/>«Dame, de mal. Ce sai je bien.»
</ab></sp>
<sp> <speaker>ESPERENCE.</speaker>
<ab type="gv">

<lb n="2601"/>«Certes, tu ne sces que tu dis.
<lb n="2602"/>Il m'est vis que tu arrudis,
<lb n="2603"/>Que tes cuers le contraire en sent,
<lb n="2604"/>Nom pas en un cas, mais en cent.»
</ab></sp>
<sp> <speaker>L'AMANT.</speaker>
<ab type="gv">

<lb n="2605"/>«Fait, dame?»
<pb n="96"/></ab></sp>
<sp> <speaker>ESPERENCE.</speaker>
<ab type="gv">

«Oïl, je le te prueve.»
</ab></sp>
<sp> <speaker>L'AMANT.</speaker>
<ab type="gv">

<lb n="2606"/>«Je vous en pri; car je ne trueve
<lb n="2607"/>Riens en moy dont loër me doie,
<lb n="2608"/>Fors dou bien et de la grant joie
<lb n="2609"/>Qui me vient de vostre presence.»
</ab></sp>
<sp> <speaker>ESPERENCE.</speaker>
<ab type="gv">

<lb n="2610"/>«C'est par deffaut de congnoissance;
<lb n="2611"/>Car se tu fusses bien apris,
<lb n="2612"/>En ton cuer eüsses compris
<lb n="2613"/>Qu'a l'issir dou ventre ta mere
<lb n="2614"/>Elle ne te fu pas amere,
<lb n="2615"/>Einsois te fu moult amiable,
<lb n="2616"/>Douce, courtoise et charitable;
<lb n="2617"/>Si n'ies pas au blasmer tenus.
<lb n="2618"/>Car de tous biens estoies nus,
<lb n="2619"/>Et elle te prist erraument
<lb n="2620"/>Et t'alaita diligenment
<lb n="2621"/>De son lait, c'est de ses richesses,
<lb n="2622"/>De ses honneurs, de ses noblesses,
<lb n="2623"/>Et te fu norrisse et maistresse,
<lb n="2624"/>Favorable admenisteresse
<lb n="2625"/>De la gloire, t'environna
<pb n="97"/><lb n="2626"/>De tous les biens ou raison a,
<lb n="2627"/>C'est des biens qui sont de son droit.
<lb n="2628"/>Et tu t'en plains? Fais tu a droit?
<lb n="2629"/>Que vues tu qu'elle plus te face?
<lb n="2630"/>Ne t'a elle fait assez grace,
<lb n="2631"/>Quant elle t'a, se bien le gloses,
<lb n="2632"/>Fait user des estranges choses?
<lb n="2633"/>Car elles ne sont mie tiennes,
<lb n="2634"/>Einsois sont de son droit et siennes.
<lb n="2635"/>Et quant riens n'i a qui soit tiens,
<lb n="2636"/>Fols yes, s'a mal paiez te tiens,
<lb n="2637"/>S'elle vuet ravoir en sa main
<lb n="2638"/>Ce qui sien est, d'ui a demain.
<lb n="2639"/>Tu sambles trop bien a celui
<lb n="2640"/>Qui a emprunté de l'autrui,
<lb n="2641"/>Et quant il est temps qu'il le rende,
<lb n="2642"/>Il a courrous, s'on li demande.
<lb n="2643"/>Einsi fais tu, ne plus, ne mains.
<lb n="2644"/>Mais pour ce que tu yes es mains
<lb n="2645"/>De Fortune dont je parole,
<lb n="2646"/>Je te pri, retien de m'escole
<lb n="2647"/>Que la ou elle est, si bien sont,
<lb n="2648"/>Et s'elle s'en part, il s'en vont,
<lb n="2649"/>Et cui elle aide, il est aidiés,
<lb n="2650"/>Cui elle laist, il est laissiez,
<lb n="2651"/>Ce m'est avis; car par son cerne
<pb n="98"/><lb n="2652"/>Au jour d'ui chascuns se gouverne.
<lb n="2653"/>Mais il samble, a bien discerner,
<lb n="2654"/>Que tu la vueilles gouverner
<lb n="2655"/>Et que tu la vueilles contreindre,
<lb n="2656"/>Si qu'estable doie remeindre,
<lb n="2657"/>Ou autrement tu t'en pleindras.
<lb n="2658"/>Mais certes, assés a pleindre as,
<lb n="2659"/>S'oster la vues de sa nature
<lb n="2660"/>Qui tous jours a duré et dure,
<lb n="2661"/>Ne jamais autre ne sera,
<lb n="2662"/>Tant que li siecles finera.
<lb n="2663"/>Tu vois la mer quoie et paisible
<lb n="2664"/>Aucune fois, et puis horrible
<lb n="2665"/>La vois et pleinne de tourment,
<lb n="2666"/>Pour ce que le vent si forment
<lb n="2667"/>Y fiert, que ce sont mons et vaus,
<lb n="2668"/>Plus tost courans que nuls chevaus,
<lb n="2669"/>Ne tous li mondes contrester
<lb n="2670"/>Ne porroit pas pour l'arrester.
<lb n="2671"/>Tout einsi Fortune se mue,
<lb n="2672"/>Ne jamais ne seroit tenue
<lb n="2673"/>Par force, ne par biau parler,
<lb n="2674"/>Si tost qu'elle s'en vuet aler.
<lb n="2675"/>Mais richesse et honneur emporte
<lb n="2676"/>Et tous biens qui sunt de tel sorte
<lb n="2677"/>Com siens propres, ou nuls ne part,
<lb n="2678"/>Se sa grace ne l'en repart;
<lb n="2679"/>Si ne t'en deüsses pas pleindre.
<lb n="2680"/>Mais pour la verité ateindre
<lb n="2681"/>Dou mal que dis qu'elle t'a fait,
<pb n="99"/><lb n="2682"/>Je di que riens ne t'a meffait,
<lb n="2683"/>Einsois a fait assés pour toy.»
</ab></sp>
<sp> <speaker>L'AMANT.</speaker>
<ab type="gv">

<lb n="2684"/>«Dame, comment? Dites le moy.»
</ab></sp>
<sp> <speaker>ESPERENCE.</speaker>
<ab type="gv">

<lb n="2685"/>«Volentiers! Elle t'a laissié
<lb n="2686"/>Ton sens qu'elle n'a point blecié,
<lb n="2687"/>Et ce qu'aimmes plus et desires,
<lb n="2688"/>C'est la vie dont tu yes sires.
<lb n="2689"/>Après, s'elle a sa face double,
<lb n="2690"/>Qui en fait et en dit se double,
<lb n="2691"/>Tourné vers toy a meins dou quart
<lb n="2692"/>Et fait de travers un regart,
<lb n="2693"/>T'en faut il einsi dementer,
<lb n="2694"/>Pleindre, plourer et tourmenter?
<lb n="2695"/>Tu deüsses en sa muence
<lb n="2696"/>Penre cuer et bonne esperence
<lb n="2697"/>De mieus avoir, se fusses sages.
<lb n="2698"/>Ne dit on que li homs sauvages
<lb n="2699"/>S'esjoïst, quant il voit plouvoir,
<lb n="2700"/>Et chante? Qui l'i fait mouvoir?
<lb n="2701"/>L'espoir qu'il prent en son revel
<lb n="2702"/>Qu'après le lait il fera bel.
<lb n="2703"/>Ne tu n'as pooir de savoir
<lb n="2704"/>Que c'est joie, sans mal avoir.
<lb n="2705"/>Et aussi je t'apreng et moustre
<lb n="2706"/>Que proprement Fortune est moustre
<pb n="100"/><lb n="2707"/>De maleürté a venir.
<lb n="2708"/>Si te deüst bien souvenir,
<lb n="2709"/>Quant en si haut degré estoies,
<lb n="2710"/>Qu'en aucun temps descenderoies.
<lb n="2711"/>Mais Amour qui maint cuer aveugle
<lb n="2712"/>D'yeus et de cuer te fist aveugle,
<lb n="2713"/>Si que tu ne pensoies mie
<lb n="2714"/>A mener jamais autre vie,
<lb n="2715"/>Qu'elle ne te faisoit present,
<lb n="2716"/>Fors seulement dou temps present.
<lb n="2717"/>Mais en tout ce que tu proposes
<lb n="2718"/>Dois resgarder la fin des choses;
<lb n="2719"/>Et s'aucune fois en meschiet,
<lb n="2720"/>Pour une, cent fois bien en chiet,
<lb n="2721"/>Car il n'est regle qui ne faille.
<lb n="2722"/>Pour ce ce proverbe te baille,
<lb n="2723"/>Que d'ore en avant bien te gardes
<lb n="2724"/>Qu'a la fin des choses regardes.
<lb n="2725"/>Et se bien pris garde y eüsses,
<lb n="2726"/>Ja de Fortune ne te fusses
<lb n="2727"/>Einsi pleins, ne de bonne Amour,
<lb n="2728"/>Car ç'a esté pour ton millour
<lb n="2729"/>Quanqu'elles ont fait, et tout pour toy.
<lb n="2730"/>Pour c'escuser les vueil et doy,
<lb n="2731"/>Que donné t'ont par leur douçour
<lb n="2732"/>Cent joies pour une dolour.
<lb n="2733"/>Et tu meintiens tout le contraire,
<lb n="2734"/>Ce que pas ne deüsses faire.
<pb n="101"/><lb n="2735"/>Se te pri que plus ne t'aveingne,
<lb n="2736"/>Et qu'il te ramembre et souveingne
<lb n="2737"/>Que tu ne prises une prune
<lb n="2738"/>Desormais les biens de Fortune.
<lb n="2739"/>Ne te chaille, s'il vont et viennent;
<lb n="2740"/>Et se avec toy ne se tiennent,
<lb n="2741"/>N'en dois estre liez ne dolens,
<lb n="2742"/>Car plus qu'oiselès sont volens.
<lb n="2743"/>Cils qui plus en a, plus li faut.
<lb n="2744"/>Dont ont li roy plus grant deffaut
<lb n="2745"/>Que n'ont la povre gent menue,
<lb n="2746"/>D'or, d'argent et de joiaus nue,
<lb n="2747"/>Et par deffaut de souffissance,
<lb n="2748"/>Car en leur cuer se boute et lance
<lb n="2749"/>Un ardant rain de convoitise
<lb n="2750"/>Qui si les ambrase et atise
<lb n="2751"/>Qu'il les art jusques es entrailles;
<lb n="2752"/>Et si sont tous leurs esplois failles,
<lb n="2753"/>Tant comme il sont en telle ardure.
<lb n="2754"/>Je ne di mie que Nature
<lb n="2755"/>De po de chose n'ait assez;
<lb n="2756"/>Mais se li mondes entassez
<lb n="2757"/>Estoit dou ciel jusqu'a la terre
<lb n="2758"/>De quanque cuers porroit requerre,
<lb n="2759"/>Dire et ymaginer d'avoir,
<lb n="2760"/>N'en y porroit il tant avoir
<lb n="2761"/>Qu'il peüst jamais, a droit dire,
<lb n="2762"/>A un cuer couvoiteus souffire,
<pb n="102"/><lb n="2763"/>Non certes cinc cens mille mondes
<lb n="2764"/>Qui par cinc cens mille fois combles
<lb n="2765"/>Fussent, si com je le devis.
<lb n="2766"/>Scez tu pour quoy? Il m'est avis
<lb n="2767"/>Que, selonc mon jugement nice,
<lb n="2768"/>Riens ne souffist a advarice;
<lb n="2769"/>De quoy on voit tout en apert
<lb n="2770"/>Que qui tout couvoite tout pert,
<lb n="2771"/>Car on en pert l'ame et le corps,
<lb n="2772"/>Joie, honneur. Et c'est mes acors.
<lb n="2773"/>Encor te pri je trop de cuer
<lb n="2774"/>Que tu n'oublies a nul fuer
<lb n="2775"/>Les deus precieuses vertus
<lb n="2776"/>Que je t'ay nommé ci dessus:
<lb n="2777"/>L'une est Souffissance la belle,
<lb n="2778"/>L'autre est Pacience, s'encelle.
<lb n="2779"/>Se tu les as, tu n'as regart
<lb n="2780"/>De Fortune au double regart,
<lb n="2781"/>Car elles sont si vertueuses,
<lb n="2782"/>Si dignes et si precieuses,
<lb n="2783"/>Que riens ne prisent le dangier
<lb n="2784"/>De Fortune, ne son changier,
<lb n="2785"/>Eins mettent l'omme a seürté
<lb n="2786"/>En chemin de Bonneürté.
<lb n="2787"/>Bonneürté est, ce me samble,
<lb n="2788"/>Ce qui donne ces sis ensamble:
<lb n="2789"/>Gloire, Delit et Reverence,
<lb n="2790"/>Puissance, Honneur et Souffissance.
<pb n="103"/><lb n="2791"/>C'est bien parfait et souverain
<lb n="2792"/>Qui vient dou maistre premerain
<lb n="2793"/>Qui est fin et commancement,
<lb n="2794"/>Trebles en un conjointement,
<lb n="2795"/>Uns en trois et un tout seul bien,
<lb n="2796"/>Ou il ne failli onques rien.
<lb n="2797"/>Je ne vueil mie que tu penses
<lb n="2798"/>Que d'amer te face deffenses;
<lb n="2799"/>Eins vueil et te pri chierement
<lb n="2800"/>Que tu aimmes trés loiaument;
<lb n="2801"/>Qu'amy vray ne sont pas en compte
<lb n="2802"/>Des biens Fortune, qui bien compte,
<lb n="2803"/>Mais entre les biens de vertu.
<lb n="2804"/>Et pour ce t'enseingne que tu
<lb n="2805"/>Aies cuer vray, tant com vivras,
<lb n="2806"/>Car grant joie et gloire en avras;
<lb n="2807"/>Et loiauté ja ne despite,
<lb n="2808"/>Se sa jus n'en as la merite,
<lb n="2809"/>Qu'elle ne puet estre perdue
<lb n="2810"/>Qu'a cent doubles ne soit rendue.
<lb n="2811"/>Se ci ne l'est, c'est chose voire,
<lb n="2812"/>Se l'iert elle en siege de gloire.
<lb n="2813"/>Je t'ai dit ce que tu feras
<lb n="2814"/>Et qu'en verité trouveras;
<lb n="2815"/>Se tu le fais, bien t'en venra,
<lb n="2816"/>Et se non, il te mescherra.
<lb n="2817"/>Je te lairay, si m'en iray.
<lb n="2818"/>Mais au partir tant te diray
<pb n="104"/><lb n="2819"/>Que, se tu as mestier de my,
<lb n="2820"/>Amie entiere, sans demy,
<lb n="2821"/>Me trouveras a toutes heures.
<lb n="2822"/>Si n'est pas bon que plus demeures,
<lb n="2823"/>Que vers ta dame ne te traies.
<lb n="2824"/>Mais garde bien que ne t'esmaies;
<lb n="2825"/>Car ja ne te sera si fiere
<lb n="2826"/>Qu'elle te laidenge ne fiere,
<lb n="2827"/>Se ce n'est de ses trés dous yeus
<lb n="2828"/>Rians, attraians et soutieus.
<lb n="2829"/>Mais je les tesmongne pour tels
<lb n="2830"/>Que leurs cops ne sont pas mortels;
<lb n="2831"/>Car douce en est la blesseüre
<lb n="2832"/>Et aggreable la pointure.
<lb n="2833"/>Et se tu estoies si pris
<lb n="2834"/>De vëoir ta dame de pris
<lb n="2835"/>Que ne peüsses endurer
<lb n="2836"/>Ses dous yeus, ne contre eaus durer,
<lb n="2837"/>Et qu'entrepris de fine amour
<lb n="2838"/>Fusses, de honte et de paour,
<lb n="2839"/>Si que coulour et contenance
<lb n="2840"/>Perdisses, aies ramembrance
<lb n="2841"/>De moy toudis, comment qu'il aille;
<lb n="2842"/>Car ja n'iert si fort leur bataille
<lb n="2843"/>Qu'elles ne soient desconfies
<lb n="2844"/>Dou tout, mais que tu ne m'oublies,
<lb n="2845"/>Car onques mes amis n'oubli.
<lb n="2846"/>Et se tu me mès en oubli,
<pb n="105"/><lb n="2847"/>Soies tous seürs et tous fis
<lb n="2848"/>Qu'en l'eure seras desconfis.
<lb n="2849"/>A Dieu te commant; je m'en vois.
<lb n="2850"/>Mais einsois de ma clere vois
<lb n="2851"/>Te diray une baladelle,
<lb n="2852"/>De chant et de ditté nouvelle,
<lb n="2853"/>La quele tu emporteras,
<lb n="2854"/>Et en alant la chanteras,
<lb n="2855"/>Afin que tes cuers s'i deduise,
<lb n="2856"/>S'il a pensée qui li nuise.
</ab></sp>
<sp> <speaker>BALADE.</speaker>
<ab type="gv">

<lb n="2857"/>En amer a douce vie
<lb n="2858"/>Et jolie,
<lb n="2859"/>Qui bien la scet maintenir,
<lb n="2860"/>Car tant plaist la maladie,
<lb n="2861"/>Quant norrie
<lb n="2862"/>Est en amoureus desir,
<lb n="2863"/>Que l'amant fait esbaudir
<lb n="2864"/>Et querir
<lb n="2865"/>Comment elle monteplie.
<lb n="2866"/>C'est dous maus a soustenir,
<lb n="2867"/>Qu'esjoïr
<lb n="2868"/>Fait cuer d'ami et d'amie;
<lb n="2869"/>Qu'Amours par sa signourie
<lb n="2870"/>Humelie
<lb n="2871"/>L'amoureus cuer a souffrir,
<lb n="2872"/>Et par sa noble maistrie
<lb n="2873"/>Le maistrie,
<pb n="106"/><lb n="2874"/>Si qu'il ne puet riens sentir,
<lb n="2875"/>Que tout au goust de joïr
<lb n="2876"/>Par plaisir
<lb n="2877"/>Ne prengne, je n'en doubt mie.
<lb n="2878"/>Einsi saous de merir,
<lb n="2879"/>Sans merir,
<lb n="2880"/>Fait cuer d'ami et d'amie.
<lb n="2881"/>Si doit bien estre cherie
<lb n="2882"/>Et servie,
<lb n="2883"/>Quant elle puet assevir
<lb n="2884"/>Chascun qui li rueve et prie
<lb n="2885"/>De s'aïe,
<lb n="2886"/>Sans son tresor amenrir.
<lb n="2887"/>De la mort puet garentir
<lb n="2888"/>Et garir
<lb n="2889"/>Cuer qui de santé mendie;
<lb n="2890"/>De souffissance enrichir
<lb n="2891"/>Et franchir
<lb n="2892"/>Fait cuer d'ami et d'amie.
<lb n="2893"/>Quant elle ot finé sa balade,
<lb n="2894"/>Qui moult me fu plaisant et sade
<lb n="2895"/>Dedens le cuer et a l'oïe,
<lb n="2896"/>Pour ce qu'onques mais armonie
<lb n="2897"/>Si trés douce n'avoie oy,
<lb n="2898"/>Moult durement m'en esjoy.
<lb n="2899"/>Mais se li dous chans me plaisoit,
<lb n="2900"/>Tel joie le dit me faisoit
<lb n="2901"/>Que ne savoie auquel entendre.
<pb n="107"/><lb n="2902"/>Si mis moult grant peinne a l'aprendre,
<lb n="2903"/>Et la sceus en si po d'espace
<lb n="2904"/>Qu'eins qu'elle partist de la place,
<lb n="2905"/>Ne que toute l'eüst pardit,
<lb n="2906"/>Je la sceus par chant et par dit.
<lb n="2907"/>Et pour ce que ne l'oubliasse,
<lb n="2908"/>Failloit il que la recordasse.
<lb n="2909"/>Mais si com je l'imaginoie
<lb n="2910"/>En mon cuer, et la recordoie
<lb n="2911"/>De si trés bonne affection
<lb n="2912"/>Que toute l'inclination
<lb n="2913"/>Des cinc sens que Dieus m'a donné
<lb n="2914"/>Y estoient si ordonné
<lb n="2915"/>Que n'avoie cuer ne penser
<lb n="2916"/>Que lors peüsse ailleurs penser,
<lb n="2917"/>Fors tant qu'adès me souvenoit
<lb n="2918"/>De celle dont mes biens venoit,
<lb n="2919"/>La dame fu esvanoïe.
<lb n="2920"/>Mais onques en jour de ma vie
<lb n="2921"/>Ne vi chose si tost perdue;
<lb n="2922"/>Car j'en perdi si la veüe
<lb n="2923"/>Que je ne sceus qu'elle devint.
<lb n="2924"/>Lors plus de dis fois ou de vint
<lb n="2925"/>Resgardai entour la haiette,
<lb n="2926"/>Mais je ne vi riens fors herbette,
<lb n="2927"/>Arbres, fueilles, fleurs et verdure.
<lb n="2928"/>Car il n'i avoit creature
<lb n="2929"/>Fors moy seulet. Et quant je vi
<pb n="108"/><lb n="2930"/>Qu'Esperence avoit assevi
<lb n="2931"/>Tout ce que dire me voloit,
<lb n="2932"/>Et qu'einsi elle s'en voloit
<lb n="2933"/>Soudeinnement a recelée,
<lb n="2934"/>Je cheï en moult grant pensée
<lb n="2935"/>Et par ordre a recorder pris
<lb n="2936"/>Tout ce qu'elle m'avoit apris
<lb n="2937"/>De point en point, car bien pensoie
<lb n="2938"/>Qu'encor grant mestier en aroie.
<lb n="2939"/>Et par maniere de memoire
<lb n="2940"/>Tout le fait de li et l'istoire,
<lb n="2941"/>Si com je l'ai devant escript,
<lb n="2942"/>Estoit en mon cuer en escript
<lb n="2943"/>Par vray certein entendement
<lb n="2944"/>Mieus cent fois et plus proprement
<lb n="2945"/>Que clers ne le porroit escrire
<lb n="2946"/>De main en parchemin n'en cire.
<lb n="2947"/>Et c'estoit chose necessaire,
<lb n="2948"/>Puis que je me voloie traire
<lb n="2949"/>Vers celle que Raisons doctrine,
<lb n="2950"/>Que j'ensieuisse sa doctrine
<lb n="2951"/>Et que souvent m'en souvenist,
<lb n="2952"/>Par quoy, se li cas avenist
<lb n="2953"/>Qu'Amours fust vers moy dongereuse
<lb n="2954"/>Et Biauté fine desdaingneuse,
<lb n="2955"/>Honte dame, Paour maistresse,
<lb n="2956"/>Et Dous Resgars en tele aspresse
<lb n="2957"/>Fust qu'il ne me deingnast vëoir,
<lb n="2958"/>Qu'encontre leur puissant pooir
<lb n="2959"/>Fusse viguereus et vassaus
<pb n="109"/><lb n="2960"/>Pour recevoir tous leurs assaus,
<lb n="2961"/>Pour tout souffrir en pacience.
<lb n="2962"/>Car grant vertus et grant vaillence
<lb n="2963"/>Est de vaincre son adversaire
<lb n="2964"/>Par souffrir de cuer debonnaire.
<lb n="2965"/>Quant j'eus tout recordé par ordre,
<lb n="2966"/>Si qu'il n'i avoit que remordre,
<lb n="2967"/>Et en mon cuer la douce empreinte
<lb n="2968"/>De ses enseingnemens empreinte,
<lb n="2969"/>Je m'en senti trop plus seür,
<lb n="2970"/>Plus fort, plus rassis, plus meür.
<lb n="2971"/>Lors en mon estant me dressay
<lb n="2972"/>Et vers le guichet m'adressay
<lb n="2973"/>Par ou j'estoie la venus.
<lb n="2974"/>Mais je m'aperçu bien que nuls
<lb n="2975"/>N'estoit alez par ceste voie,
<lb n="2976"/>Depuis que venus y estoie;
<lb n="2977"/>Qu'en riens n'i estoit depassée
<lb n="2978"/>L'erbe poingnant, et la rousée
<lb n="2979"/>Clere et luisant seur l'erbe drue
<lb n="2980"/>N'estoit pas encor abatue,
<lb n="2981"/>Et cil oisillon qui mieus mieus
<lb n="2982"/>En plus de trente mille lieus
<lb n="2983"/>Tout aussi com par estrivées
<lb n="2984"/>Chantoient, les gueules baées,
<lb n="2985"/>Si qu'il faisoient restentir
<lb n="2986"/>Tout le vergier; et sans mentir,
<lb n="2987"/>Eins qu'Esperence viseté
<lb n="2988"/>M'eüst en ma neccessité,
<pb n="110"/><lb n="2989"/>Mes scens estoit si pervertis
<lb n="2990"/>Qu'encor ne m'estoie avertis
<lb n="2991"/>Des oisillons, ne de leur noise,
<lb n="2992"/>Ne comment chascuns se degoise.
<lb n="2993"/>Mais ç'a mal ne me doit tourner;
<lb n="2994"/>Car deus choses font bestourner
<lb n="2995"/>Le scens et müer en folour:
<lb n="2996"/>Ce sont grant joie et grant dolour.
<lb n="2997"/>Et grant dolour tel m'atournoit
<lb n="2998"/>Que mon memoire bestournoit
<lb n="2999"/>Et qu'a nulle riens n'entendoie,
<lb n="3000"/>Fors au grief mal que je sentoie.
<lb n="3001"/>Si m'abelli tant leur dous chans
<lb n="3002"/>Qu'einsois qu'il fust soleil couchans,
<lb n="3003"/>Je m'en senti a volenté
<lb n="3004"/>De cuer, de corps et de santé,
<lb n="3005"/>Tant pour la douce ramembrance
<lb n="3006"/>Que j'avoie en bonne Esperence,
<lb n="3007"/>Comme de ce que je pensoie
<lb n="3008"/>Que briefment ma dame verroie.
<lb n="3009"/>Et pour ce qu'estoie au retour
<lb n="3010"/>De vëoir son trés noble atour,
<lb n="3011"/>Tantost fis en dit et en chant
<lb n="3012"/>Ce ci que presentement chant:
</ab></sp>
<sp> <speaker>BALADE.</speaker>
<ab type="gv">

<lb n="3013"/>Dame, de qui toute ma joie vient,
<lb n="3014"/>Je ne vous puis trop amer, ne chierir,
<lb n="3015"/>N'assés loër, si com il apartient,
<pb n="111"/><lb n="3016"/>Servir, doubter, honnourer, n'obeïr;
<lb n="3017"/>Car le gracieus espoir,
<lb n="3018"/>Douce dame, que j'ay de vous vëoir,
<lb n="3019"/>Me fait cent fois plus de bien et de joie,
<lb n="3020"/>Qu'en cent mille ans desservir ne porroie.
<lb n="3021"/>Cils dous espoirs en vie me soustient
<lb n="3022"/>Et me norrist en amoureus desir,
<lb n="3023"/>Et dedens moy met tout ce qui couvient
<lb n="3024"/>Pour conforter mon cuer et resjoïr;
<lb n="3025"/>N'il ne s'en part main ne soir,
<lb n="3026"/>Einsois me fait doucement recevoir
<lb n="3027"/>Plus des dous biens qu'Amours aus siens ottroie,
<lb n="3028"/>Qu'en cent mille ans desservir ne porroie.
<lb n="3029"/>Et quant Espoir qui en mon cuer se tient
<lb n="3030"/>Fait dedens moy si grant joie venir,
<lb n="3031"/>Lonteins de vous, ma dame, s'il avient
<lb n="3032"/>Que vo biauté voie que moult desir,
<lb n="3033"/>Ma joie, si com j'espoir,
<lb n="3034"/>Ymaginer, penser, ne concevoir
<lb n="3035"/>Ne porroit nuls, car trop plus en aroie,
<lb n="3036"/>Qu'en cent mille ans desservir ne porroie.
<lb n="3037"/>Einsi fis mon chant et finay
<lb n="3038"/>Et au guichet m'acheminay
<lb n="3039"/>Par le chemin qui fu tout vert;
<lb n="3040"/>Mais ne le trouvay pas ouvert,
<lb n="3041"/>Car einsi com je le fermay,
<pb n="112"/><lb n="3042"/>Estoit; adont le deffermay.
<lb n="3043"/>Quant ouvers fu, je passay outre
<lb n="3044"/>Et le refermay bien au ploutre.
<lb n="3045"/>Ce fait, je me mis a la voie.
<lb n="3046"/>Mais trop durement liés estoie
<lb n="3047"/>De ce que nulle creature
<lb n="3048"/>Ne savoit riens de m'aventure.
<lb n="3049"/>Si m'en aloie tout chantant
<lb n="3050"/>Et deduisant en mon chant tant
<lb n="3051"/>Que je vi en assez po d'eure
<lb n="3052"/>Le lieu ou ma dame demeure.
<lb n="3053"/>Quant je le vi, je m'arrestay
<lb n="3054"/>Et pensé en mon arrest ay
<lb n="3055"/>Un petitet, que je feroie,
<lb n="3056"/>Ne comment je me cheviroie.
<lb n="3057"/>Car li cuers en corps me trambloit
<lb n="3058"/>Si trés forment qu'il me sambloit
<lb n="3059"/>Qu'en deus partir deüst ou fendre.
<lb n="3060"/>Si n'en savoie conseil prendre,
<lb n="3061"/>Car j'estoie tous estahis
<lb n="3062"/>Dou vëoir, et si esbahis,
<lb n="3063"/>Que vraiement retournez fusse,
<lb n="3064"/>S'Esperence avec moy n'eüsse.
<lb n="3065"/>Mais Esperence qui a soing
<lb n="3066"/>D'aidier ses amis au besoing
<lb n="3067"/>Et qui ne dort pas ne sommeille
<lb n="3068"/>Pour eaus conforter, einsois veille,
<lb n="3069"/>A celle heure ne dormi pas,
<lb n="3070"/>Eins me dist: <q>“Biaus amis, mi pas
<pb n="113"/><lb n="3071"/>Ne sont pas ci endroit perdu.
<lb n="3072"/>Di: qui t'a einsi esperdu?
<lb n="3073"/>Que te faut? Ne que te demandes?
<lb n="3074"/>Il couvient que raison m'en rendes,
<lb n="3075"/>Dont viennent ces pensées veinnes,
<lb n="3076"/>Que sans cause einsi te demeinnes.” »</q>
</ab></sp>
<sp> <speaker>L'AMANT.</speaker>
<ab type="gv">

<lb n="3077"/>«Je ne say, dame, par ma foy,
<lb n="3078"/>Fors que je sui en grant effroy,
<lb n="3079"/>Et en doubte m'estuet manoir,
<lb n="3080"/>Pour ce qu'ay veü le manoir
<lb n="3081"/>Ou mes cuers et ma dame meint.
<lb n="3082"/>Si pri Dieu qu'a joie m'i meint,
<lb n="3083"/>Car se je n'ay milleur conduit
<lb n="3084"/>Que de Paour qui me conduit,
<lb n="3085"/>Je ne voy pas comment j'y aille.»
</ab></sp>
<sp> <speaker>ESPERENCE.</speaker>
<ab type="gv">

<lb n="3086"/>«Comment? Crois tu que je te faille
<lb n="3087"/>Et que je fausse le couvent
<lb n="3088"/>Que je t'ay eü en couvent?»
</ab></sp>
<sp> <speaker>L'AMANT.</speaker>
<ab type="gv">

<lb n="3089"/>«Dame, nennil.»
</ab></sp>
<sp> <speaker>ESPERENCE.</speaker>
<ab type="gv">

«Certes, si fais,
<lb n="3090"/>Ce m'est avis, quant einsi fais.
<pb n="114"/><lb n="3091"/>Di moy dont te vient la paour
<lb n="3092"/>Que tu as, ne celle frëour.
<lb n="3093"/>As tu doubtance de ton ombre?
<lb n="3094"/>Je croy que c'est ce qui t'encombre.»
</ab></sp>
<sp> <speaker>L'AMANT.</speaker>
<ab type="gv">

<lb n="3095"/>«Dame, sauf vostre reverence,
<lb n="3096"/>De mon ombre n'ai pas doubtance.
<lb n="3097"/>Mais je ne say quele chalour
<lb n="3098"/>Qui s'est convertie en froidour
<lb n="3099"/>M'a seurpris et me tient au cuer
<lb n="3100"/>Si soudeinnement qu'a nul fuer
<lb n="3101"/>Ne porroie dire en quel point
<lb n="3102"/>Sui, ne comment elle me point,
<lb n="3103"/>Car j'ay chaut et froit si ensamble
<lb n="3104"/>Que tout a un cop sue et tramble,
<lb n="3105"/>Et s'ay toute vigour perdue,
<lb n="3106"/>Et aussi comme beste mue
<lb n="3107"/>Sui estahis enmi ces chans;
<lb n="3108"/>Dont mes ris, ma joie et mes chans
<lb n="3109"/>Sont si feni, ne say pourquoy,
<lb n="3110"/>Qu'il me couvient taire tout quoy,
<lb n="3111"/>Se ce n'est pour ceste raison
<lb n="3112"/>Que j'ay veüe la maison
<lb n="3113"/>Qui trop plus belle est de tout estre,
<lb n="3114"/>Que ne soit paradis terrestre.
<lb n="3115"/>C'est li lieus ou ma douce amour
<lb n="3116"/>Et mes cuers aussi font demour:
<lb n="3117"/>Autre raison n'i say trouver.
<lb n="3118"/>Et pour ce vous vueil je rouver,
<pb n="115"/><lb n="3119"/>Dame, que vous me consilliez,
<lb n="3120"/>Ou perdus suis et essilliez,
<lb n="3121"/>Qu'en monde riens tant ne desir
<lb n="3122"/>Com vëoir ma dame a loisir;
<lb n="3123"/>Mais je n'i voy tour ne ateinte
<lb n="3124"/>Sans vous, dont ma coulour est teinte.»
</ab></sp>
<sp> <speaker>ESPERENCE.</speaker>
<ab type="gv">

<lb n="3125"/>«Et comment te conseilleroie?
<lb n="3126"/>Pour nëant me travilleroie,
<lb n="3127"/>Car je pers en toy mon langage.
<lb n="3128"/>Uns oiselès en une cage
<lb n="3129"/>N'a pas l'entendement si dur
<lb n="3130"/>Com tu as. Juré t'ay, et jur,
<lb n="3131"/>Qu'a tous besoins me trouveras
<lb n="3132"/>Preste, quant mestier en aras,
<lb n="3133"/>Biaus amis, et tu ne m'en crois,
<lb n="3134"/>Dont tes maus durement acrois.
<lb n="3135"/>Tu le vois par experience,
<lb n="3136"/>Car pour alegier la grevence
<lb n="3137"/>Qui moult te grieve et a neü,
<lb n="3138"/>Aussi tost com je l'ay sceü,
<lb n="3139"/>Tu m'as plus tost pour toy aidier
<lb n="3140"/>Que ne peüsses soushaidier.
<lb n="3141"/>Je t'avoie dit et enjoint
<lb n="3142"/>Que ton cuer fust a moy si joint
<lb n="3143"/>Qu'adès de moy te souvenist
<lb n="3144"/>Loing et près, quoy qu'il avenist.
<pb n="116"/><lb n="3145"/>Or voy bien qu'il ne t'en souvient,
<lb n="3146"/>Et pour c'estre einsi te couvient,
<lb n="3147"/>Car s'il t'en fust bien souvenu,
<lb n="3148"/>Ja ce ne te fust avenu.
<lb n="3149"/>Pren cuer et va seürement
<lb n="3150"/>Vers ta dame, que vraiement
<lb n="3151"/>Gaite, escuz, deffense et fortresse
<lb n="3152"/>Te seray bonne, et la promesse
<lb n="3153"/>Que je t'ay promis, te tenrai,
<lb n="3154"/>Et sans priere a toy venray,
<lb n="3155"/>Com celle qui serai tes chiés
<lb n="3156"/>En tes biens et en tes meschiés.
<lb n="3157"/>Si dois estre moult asseür,
<lb n="3158"/>Quant partout einsi t'asseür.
<lb n="3159"/>Et la chalour qui en froidure
<lb n="3160"/>Est couvertie, c'est l'ardure
<lb n="3161"/>Qui s'est moult longuement couverte
<lb n="3162"/>En ton cuer. Or est descouverte
<lb n="3163"/>Et parmi ton corps espandue,
<lb n="3164"/>Dont a un cop tramble et tressue.
<lb n="3165"/>Et pour ce que le feu aproches
<lb n="3166"/>D'Amours qui te point de ses broches,
<lb n="3167"/>Pers tu maniere et contenence,
<lb n="3168"/>Scens, joie, vigour et puissance.
<lb n="3169"/>Et aussi retien de mon art;
<lb n="3170"/>«Qui plus est près dou feu, plus s'art.»
<lb n="3171"/>Orendroit plus ne t'en diray.
<lb n="3172"/>A Dieu; je me departiray,
<lb n="3173"/>Sans ce que de toy me departe;
<lb n="3174"/>Car il couvient que je me parte
<pb n="117"/><lb n="3175"/>En plus de cent mille parties
<lb n="3176"/>Qui aus amans sont departies.
<lb n="3177"/>Et quant de ci departiras,
<lb n="3178"/>Droitement celle part iras
<lb n="3179"/>Que tu verras ta dame gente,
<lb n="3180"/>Et tu yes en la droite sente.»
</ab></sp>
<sp> <speaker>L'AMANT.</speaker>
<ab type="gv">

<lb n="3181"/>Lors s'en parti; je demouray
<lb n="3182"/>Et moult doucement savouray
<lb n="3183"/>En mon cuer ce que dit m'avoit;
<lb n="3184"/>Et si trés bon goust me savoit,
<lb n="3185"/>Que je fui tous asseürez
<lb n="3186"/>Des mouvemens qui figurez
<lb n="3187"/>Estoient en mon cuer si fort
<lb n="3188"/>Qu'en moy ne savoie confort.
<lb n="3189"/>Et quant riens plus ne ressongnay,
<lb n="3190"/>A deus genous m'agelongnay
<lb n="3191"/>Emmi la sentelette estroite,
<lb n="3192"/>Les mains jointes, la face droite
<lb n="3193"/>Vers le lieu precieus et digne
<lb n="3194"/>Qui m'estoit apparence et signe
<lb n="3195"/>A l'esperence que j'avoie
<lb n="3196"/>Que la ma dame trouveroie.
<lb n="3197"/>Et pour ce qu'il n'afferoit pas
<lb n="3198"/>Qu'avent alasse un tout seul pas,
<lb n="3199"/>Que ne me meïsse en la garde
<lb n="3200"/>D'Amours et d'Espoir qui me garde,
<lb n="3201"/>De cuer devost, a humble chiere,
<pb n="118"/><lb n="3202"/>Encommensai ceste priere,
<lb n="3203"/>En eaus merciant doucement
<lb n="3204"/>De leurs biens tout premierement:
</ab></sp>
<sp> <speaker>L'AMANT.</speaker>
<ab type="gv">

<lb n="3205"/>«Amours, je te lo et graci
<lb n="3206"/>Cent mille fois et remerci,
<lb n="3207"/>Quant mon cuer qu'avoies nerci,
<lb n="3208"/>Tourblé, desteint et obscurcy et en ton
<lb n="3209"/>Martire adurci,
<lb n="3210"/>Par ta puissance
<lb n="3211"/>As amé et vues amer si
<lb n="3212"/>Que de ta douceur adouci
<lb n="3213"/>Et de ta clarté esclarci
<lb n="3214"/>L'as et fait dous son amer si
<lb n="3215"/>Que desirer me fais merci
<lb n="3216"/>En esperence.
<lb n="3217"/>Amours, je te vueil aourer
<lb n="3218"/>Com mon dieu secont et douter,
<lb n="3219"/>De toutes mes vertus loër,
<lb n="3220"/>Servir, obeïr, honnourer
<lb n="3221"/>De cuer, de corps et de penser.
<lb n="3222"/>Car en m'enfance
<lb n="3223"/>Me feïs loiaument amer,
<lb n="3224"/>Et les biens de toy desirer,
<lb n="3225"/>...
<pb n="119"/><lb n="3226"/>Et si doucement savourer
<lb n="3227"/>Qu'en vraie foy te vueil porter
<lb n="3228"/>Obeïssance.
<lb n="3229"/>Amours, je ne savoie rien,
<lb n="3230"/>Nès differer le mal dou bien,
<lb n="3231"/>Quant a mon vrai cuer, que je tien,
<lb n="3232"/>Sans riens retenir, pour tout tien,
<lb n="3233"/>Donnas par ton soutil engien
<lb n="3234"/>La congnoissance
<lb n="3235"/>D'amer et d'estre en ton lien,
<lb n="3236"/>Et le presentas sans moien
<lb n="3237"/>Avec le corps et tout le mien
<lb n="3238"/>A ma dame, ce say je bien;
<lb n="3239"/>Car tout li otriay com sien
<lb n="3240"/>Pour sa vaillance.
<lb n="3241"/>Et se folement me sui pleins,
<lb n="3242"/>En moy dementez et compleins
<lb n="3243"/>De toy et des amoureus pleins
<lb n="3244"/>Dont j'estoie chargiez et plains,
<lb n="3245"/>Je te depri a jointes mains
<lb n="3246"/>Que a grevence
<lb n="3247"/>Ne me tourt, et que plus ne meins
<lb n="3248"/>Ne t'en soit, car tiens suis remeins.
<lb n="3249"/>Si m'en dois estre plus humeins;
<lb n="3250"/>Et se vois bien et yes certeins
<lb n="3251"/>Que tu yes mes chiés souvereins
<lb n="3252"/>Et ma crëance.
<lb n="3253"/>Aussi doi je, se trop ne fail,
<pb n="120"/><lb n="3254"/>Loër Esperence, a qui bail
<lb n="3255"/>De moy et de mon cuer le bail,
<lb n="3256"/>Et mercier; car se riens vail
<lb n="3257"/>Et s'a bien faire me travail,
<lb n="3258"/>C'iert sans doubtance
<lb n="3259"/>Par li; car en mortel travail
<lb n="3260"/>Fui entre le coing et le mail,
<lb n="3261"/>Si que je ne donnasse un ail
<lb n="3262"/>De ma vie; mais soustenail
<lb n="3263"/>Me fu, dame, amie et murail,
<lb n="3264"/>Tour et deffense.
<lb n="3265"/>Douce Esperence, c'est le port
<lb n="3266"/>De ma joie et de mon deport;
<lb n="3267"/>C'est ma richesse, mon ressort;
<lb n="3268"/>C'est celle en qui je me deport;
<lb n="3269"/>Car es maus d'amours que je port
<lb n="3270"/>Ay tel plaisence,
<lb n="3271"/>Car quant il font plus leur effort
<lb n="3272"/>De moy grever, plus me confort,
<lb n="3273"/>Et tout par son noble confort
<lb n="3274"/>Suis je respitez de la mort
<lb n="3275"/>Qui m'eüst, s'elle ne fust, mort
<lb n="3276"/>Sans deffiance.
<lb n="3277"/>Elle m'a fait trop plus d'amour,
<lb n="3278"/>De courtoisie, de douçour,
<lb n="3279"/>D'onneur, de profit, de tenrour,
<lb n="3280"/>Qu'a nul autre; car nuit et jour
<lb n="3281"/>Contre Desir soustient l'estour
<lb n="3282"/>Qui point et lance
<pb n="121"/><lb n="3283"/>Mon cuer d'une amoureuse ardour.
<lb n="3284"/>C'est ce qui garit ma dolour;
<lb n="3285"/>C'est ce qui me tient en vigour;
<lb n="3286"/>C'est mon refuge; c'est ma tour;
<lb n="3287"/>C'est celle ou sont tuit mi retour;
<lb n="3288"/>C'est ma fiance.
<lb n="3289"/>C'est celle qui m'a congneü
<lb n="3290"/>Par tout ou elle m'a sceü
<lb n="3291"/>Nu de joie et depourveü.
<lb n="3292"/>La doucement m'a repeü
<lb n="3293"/>De tous les biens qu'elle a peü,
<lb n="3294"/>Et d'aligence.
<lb n="3295"/>C'est celle qui a descreü
<lb n="3296"/>Mon mal, et ma joie acreü;
<lb n="3297"/>De dous confort m'a pourveü,
<lb n="3298"/>Sans salaire avoir ne treü,
<lb n="3299"/>Et des yeus de son cuer veü
<lb n="3300"/>En ma souffrance.
<lb n="3301"/>Et quant par vous tel bien recueil
<lb n="3302"/>Que de toute joie en l'escueil
<lb n="3303"/>Sui, plus assez que je ne sueil,
<lb n="3304"/>D'umble cuer et d'amoureus vueil
<lb n="3305"/>Vous pri, com cils qui aimme et vueil
<lb n="3306"/>Vostre acointance,
<lb n="3307"/>Que vous me menez jusqu'au sueil
<lb n="3308"/>Ou je verray le dous acueil
<lb n="3309"/>De ma dame; et se lors me dueil,
<lb n="3310"/>Se vous n'avez le cuer et l'ueil
<pb n="122"/><lb n="3311"/>Vers moy, je serai mors de dueil
<lb n="3312"/>En sa presence.
<lb n="3313"/>Et se ma dame, que Dieus gart,
<lb n="3314"/>Deingne descendre son regart
<lb n="3315"/>Seur moy, a moitié ou a quart,
<lb n="3316"/>Je vous pri qu'aie scens ou art
<lb n="3317"/>Pour congnoistre de son espart
<lb n="3318"/>La difference,
<lb n="3319"/>S'il vient d'amours ou d'autre part
<lb n="3320"/>Car se son dous oueil me repart
<lb n="3321"/>Par amours de l'amoureus dart,
<lb n="3322"/>De riens n'arai jamais regart.
<lb n="3323"/>Se non, en moy sera trop tart
<lb n="3324"/>Desesperence.
<lb n="3325"/>Vous savez aussi qu'humblement
<lb n="3326"/>L'aim, serf, crein, desir loyaument
<lb n="3327"/>Plus qu'autre, ne moy proprement,
<lb n="3328"/>Et que siens sui si ligement
<lb n="3329"/>Que c'est sans nul departement
<lb n="3330"/>Et sans muence.
<lb n="3331"/>Si devez mouvoir doucement
<lb n="3332"/>Son cuer et amoureusement,
<lb n="3333"/>Pour moy donner aligement,
<lb n="3334"/>Et li faire avoir sentement
<lb n="3335"/>Tel com je l'ay, ou autrement
<lb n="3336"/>C'iert decevence.
<lb n="3337"/>Or en soit a vostre plaisir,
<lb n="3338"/>Car sans vous ne puis avenir
<pb n="123"/><lb n="3339"/>A la joie que tant desir;
<lb n="3340"/>Mais je vous vueil tant oubeïr
<lb n="3341"/>Que pour ma dame vueil morir
<lb n="3342"/>En pacience,
<lb n="3343"/>Se c'est vos grez; et se merir,
<lb n="3344"/>Sans l'onneur ma dame amenrir,
<lb n="3345"/>Me volez, vueilliez m'enrichir
<lb n="3346"/>D'assez li vëoir et oïr.
<lb n="3347"/>S'arai pais, merci, mon desir
<lb n="3348"/>Et souffissance.»
  </ab>
  </sp>
  <ab type="gv">
<lb n="3349"/>Et quant j'eus finé mon depri,
<lb n="3350"/>La ne fis pas moult lonc detri:
<lb n="3351"/>Eins me levay en mon estant.
<lb n="3352"/>Si m'aloient amonnestant
<lb n="3353"/>Amours, Desirs et dous Espoir
<lb n="3354"/>De ma chiere dame vëoir,
<lb n="3355"/>Tant que tantost m'acheminay
<lb n="3356"/>Par la sente, et mon chemin ay
<lb n="3357"/>Pris, en bon espoir, vers la tour
<lb n="3358"/>Ou maint ma dame au gent atour.
<lb n="3359"/>Mais n'alay pas le trait d'un arc
<lb n="3360"/>Que près de la tour vi un parc
<lb n="3361"/>Ou prëaus ot et fonteneles,
<lb n="3362"/>Dames, chevaliers et pucelles,
<lb n="3363"/>Et d'autre gent grant compaingnie,
<lb n="3364"/>Moult joieuse et moult envoisie
<lb n="3365"/>Qui dansoient joliement;
<lb n="3366"/>N'il n'avoient la instrument,
<pb n="124"/><lb n="3367"/>Ne menestrels, fors chansonnettes
<lb n="3368"/>Deduisans, courtoises et nettes.
<lb n="3369"/>Quant je les vi, moult m'esjoy,
<lb n="3370"/>Et plus, quant je les entroï.
<lb n="3371"/>Lors alai tantost celle part.
<lb n="3372"/>Mais Amours qui de moy ne part,
<lb n="3373"/>N'Esperence, ma chiere amie,
<lb n="3374"/>De moy ne s'eslongierent mie,
<lb n="3375"/>Eins me tenoient par le frein.
<lb n="3376"/>Et je, qui pas ne me refrein
<lb n="3377"/>D'aler vers euls, si me hastay
<lb n="3378"/>Qu'outre une haiette hatay,
<lb n="3379"/>Et puis tantost fu en la place,
<lb n="3380"/>Ou Dieus me fist si belle grace
<lb n="3381"/>Que je vi que c'estoit ma dame.
<lb n="3382"/>Mais je n'os corps, ne cuer, ne jame,
<lb n="3383"/>Ne sanc, qui ne fremist en mi,
<lb n="3384"/>Quant je la vi; car si fremi,
<lb n="3385"/>Que, se Dieus de li me doint joie,
<lb n="3386"/>Grant paour de chëoir avoie.
<lb n="3387"/>Mais d'Esperence me souvint;
<lb n="3388"/>Et vraiement, adont couvint,
<lb n="3389"/>Se je voloie avoir victoire,
<lb n="3390"/>Que je recourisse au memoire
<lb n="3391"/>Que j'avoie escript en mon cuer,
<lb n="3392"/>Et que je ne gettasse en puer
<lb n="3393"/>Nuls de ses dous commandemens,
<pb n="125"/><lb n="3394"/>Ne de ses bons ensengnemens.
<lb n="3395"/>Si recordai si ma leçon
<lb n="3396"/>Qu'eins qu'on eüst dit la chançon
<lb n="3397"/>Qu'une pucelette chantoit,
<lb n="3398"/>Mes cuers plus seürs se sentoit;
<lb n="3399"/>Car douce Esperence asseür
<lb n="3400"/>Le faisoit d'aucun boneür.
<lb n="3401"/>Si me tray près de la danse
<lb n="3402"/>Com cils qui a sa dame pense.
<lb n="3403"/>Mais la bonne et bien enseignie
<lb n="3404"/>Que Raison gouverne et maistrie,
<lb n="3405"/>Qui tant scet, tant puet et tant vaut
<lb n="3406"/>Que riens de bien en li ne faut,
<lb n="3407"/>De sa bonté tant m'enrichist
<lb n="3408"/>Que ses dous yeus vers moy guenchist.
<lb n="3409"/>Mais ce fu si trés doucement
<lb n="3410"/>Qu'il me sambla, se Dieus m'ament,
<lb n="3411"/>Qu'elle m'amast de fine amour.
<lb n="3412"/>Et quant elle ot fait demi tour,
<lb n="3413"/>Que plus de moy fu aprochie,
<lb n="3414"/>En riant de sa courtoisie,
<lb n="3415"/>Moult courtoisement m'apella,
<lb n="3416"/>En disant: <q>« Que faites vous la,
<lb n="3417"/>Biau sire? Danciez avec nous! »</q>
<lb n="3418"/>Et tantost me mis a genous
<lb n="3419"/>Et humblement la saluay.
<lb n="3420"/>Mais coulour pluseurs fois muay,
<lb n="3421"/>Einsi com je parloie a li,
<lb n="3422"/>Dont j'eus le vis teint et pali.
<lb n="3423"/>Et vraiement, il me fu vis
<pb n="126"/><lb n="3424"/>Qu'elle congnut bien a mon vis
<lb n="3425"/>L'amour, le desir et l'ardure
<lb n="3426"/>De moy, et toute l'encloüre,
<lb n="3427"/>Comment siens a tous jours estoie
<lb n="3428"/>Et comment par amours l'amoie.
<lb n="3429"/>Si me rendi courtoisement
<lb n="3430"/>Mon salu, et assez briefment,
<lb n="3431"/>Pour ce qu'on ne s'aperceüst
<lb n="3432"/>Que pour s'amour einsi me fust;
<lb n="3433"/>Si me tendi son petit doy.
<lb n="3434"/>Et je, qui faire vueil et doy
<lb n="3435"/>Son voloir, ne fui pas remis
<lb n="3436"/>Dou penre, et a dancier me mis.
<lb n="3437"/>Mais dancié n'os pas longuement,
<lb n="3438"/>Quant elle me dist doucement
<lb n="3439"/>Qu'il couvenoit que je chantasse
<lb n="3440"/>Et que de chanter m'avisasse;
<lb n="3441"/>Car venu estoit a mon tour.
<lb n="3442"/>Je li respondi sans demour:
<lb n="3443"/> <q>«Ma dame, vo commandement
<lb n="3444"/>Vueil faire; mais petitement
<lb n="3445"/>Me say de chanter entremestre.
<lb n="3446"/>Mais c'est chose qui couvient estre,
<lb n="3447"/>Puis qu'il vous plaist.»</q> Lors sans delay
<lb n="3448"/>Encommensai ce virelay
<lb n="3449"/>Qu'on claimme chanson baladée.
<lb n="3450"/>Einsi doit elle estre nommée.
  </ab><ab type="ballade">
<lb n="3451"/>Dame, a vous sans retollir
<lb n="3452"/>Dong cuer, pensée, desir,
<lb n="3453"/>Corps et amour,
<pb n="127"/><lb n="3454"/>Comme a toute la millour
<lb n="3455"/>Qu'on puist choisir,
<lb n="3456"/>Ne qui vivre ne morir
<lb n="3457"/>Puist a ce jour.
    </ab><ab type="ballade" n="I">
<lb n="3458"/>Si ne me doit a folour
<lb n="3459"/>Tourner, se je vous aour,
<lb n="3460"/>Car sans mentir,
<lb n="3461"/>Bonté passés en valour,
<lb n="3462"/>Toute flour en douce odour
<lb n="3463"/>Qu'on puet sentir.
<lb n="3464"/>Vostre biauté fait tarir
<lb n="3465"/>Toute autre et anïentir,
<lb n="3466"/>Et vo douçour
<lb n="3467"/>Passe tout; rose en coulour
<lb n="3468"/>Vous doi tenir,
<lb n="3469"/>Et vos regars puet garir
<lb n="3470"/>Toute dolour.
<lb n="3470a"/>Dame, a vous, <abbr>etc.</abbr> .
      </ab><ab type="ballade" n="II">
<lb n="3471"/>Pour ce, dame, je m'atour
<lb n="3472"/>De trés toute ma vigour
<lb n="3473"/>A vous servir
<lb n="3474"/>Et met, sans nul villain tour,
<lb n="3475"/>Mon cuer, ma vie et m'onnour
<lb n="3476"/>En vo plaisir.
<lb n="3477"/>Et se Pité consentir
<lb n="3478"/>Vuet que me daingniez oïr
<lb n="3479"/>En ma clamour,
<lb n="3480"/>Je ne quier de mon labour
<lb n="3481"/>Autre merir,
<lb n="3482"/>Qu'il ne me porroit venir
<pb n="128"/><lb n="3483"/>Joie gringnour.
<lb n="3483a"/>Dame, a vous, <abbr>etc.</abbr> .
        </ab><ab type="ballade" n="III">
<lb n="3484"/>Dame, ou sont tuit mi retour,
<lb n="3485"/>Souvent m'estuet en destour
<lb n="3486"/>Pleindre et gemir,
<lb n="3487"/>Et, present vous, descoulour,
<lb n="3488"/>Quant vous ne savez l'ardour
<lb n="3489"/>Qu'ay a souffrir
<lb n="3490"/>Pour vous qu'aim tant et desir,
<lb n="3491"/>Que plus ne le puis couvrir.
<lb n="3492"/>Et se tenrour
<lb n="3493"/>N'en avez, en grant tristour
<lb n="3494"/>M'estuet fenir.
<lb n="3495"/>Nompourquant jusqu'au morir
<lb n="3496"/>Vostres demour.
<lb n="3496a"/>Dame, a vous, <abbr>etc.</abbr> .
          </ab><ab type="gv">
<lb n="3497"/>Après ma chanson commansa
<lb n="3498"/>Une dame qui la dansa,
<lb n="3499"/>Qui moult me sambloit envoisie,
<lb n="3500"/>Car elle estoit cointe et jolie.
<lb n="3501"/>Si prist a chanter sans demeure:
<lb n="3502"/><q><hi rend="I"> « Dieus, quant venra li temps et l'eure
<lb n="3503"/>Que je voie ce que j'aim si? » </hi></q>
<lb n="3504"/>Et sa chanson fina einsi.
<lb n="3505"/>Quant finé l'ot, ma dame dit:
<lb n="3506"/><q> «C'est bien et joliement dit,
<lb n="3507"/>Mais il est temps de nous retraire.»</q>
<lb n="3508"/>Et lors se mirent au repaire
<lb n="3509"/>Vers le manoir tuit après li,
<pb n="129"/><lb n="3510"/>N'il n'ot en la place celi
<lb n="3511"/>Ne celle qui contredeïst
<lb n="3512"/>Chose que ma dame deïst.
<lb n="3513"/>Si laissierent tuit le dancier
<lb n="3514"/>Et s'en alerent sans tancier,
<lb n="3515"/>Ci un, ci deus, ci trois, ci quatre,
<lb n="3516"/>Pour eaus soulacier et esbatre.
<lb n="3517"/>Et ma dame m'arraisonna
<lb n="3518"/>Et d'encoste li me mena,
<lb n="3519"/>En demandant de mon affaire,
<lb n="3520"/>Einsi comme elle soloit faire,
<lb n="3521"/>Et m'enquist moult dont je venoie,
<lb n="3522"/>Et comment tant tenus m'estoie
<lb n="3523"/>Que je ne l'avoie veü,
<lb n="3524"/>Et aussi que j'avoie eü,
<lb n="3525"/>Quant je parti darreinnement
<lb n="3526"/>De li; car moult soudeinnement
<lb n="3527"/>M'en parti, sans penre congié,
<lb n="3528"/>Ne onques mais si eslongié,
<lb n="3529"/>Ce dist, ne me vit de raison
<lb n="3530"/>Com la, et pour quele occoison
<lb n="3531"/>Ce fu que ne li vos despondre
<lb n="3532"/>Sa demande, n'a li respondre,
<lb n="3533"/>Et que toute la verité
<lb n="3534"/>Li deïsse, ou j'avoie esté,
<lb n="3535"/>Sans mentir et sans couverture,
<lb n="3536"/>Et dont venoit ceste aventure.
<lb n="3537"/>Quant elle m'ot fait sa requeste
<lb n="3538"/>Qui fu raisonnable et honneste,
<lb n="3539"/>Car dame a loy de demander
<pb n="130"/><lb n="3540"/>Seur amant et de commander,
<lb n="3541"/>Je, qui souvent de cuer souspir,
<lb n="3542"/>Gettai un plaint et un souspir,
<lb n="3543"/>Car bien vi qu'il me couvenoit
<lb n="3544"/>Respondre, et il appartenoit.
<lb n="3545"/>Lors recouri je sans paresse
<lb n="3546"/>A Esperence, ma deësse,
<lb n="3547"/>Qui me mist en cuer et en bouche
<lb n="3548"/>De dire ce qui plus me touche.
<lb n="3549"/>Si que moult paoureusement
<lb n="3550"/>Respondi assez simplement:
<lb n="3551"/><q>« Ma dame, refuser ne puis
<lb n="3552"/>Vostre commandement, et puis
<lb n="3553"/>Qu'il vous plaist, je vous en diray
<lb n="3554"/>Le voir, ne ja n'en mentiray,
<lb n="3555"/>Qu'a vous verité n'iert couverte
<lb n="3556"/>De moy, pour gaaing ne pour perte;
<lb n="3557"/>Mais volentiers m'en deportasse,
<lb n="3558"/>S'il vous pleüst, dame, et j'osasse.
<lb n="3559"/>Si vous pri, ma dame, pour Dieu,
<lb n="3560"/>Que, se je di en aucun lieu
<lb n="3561"/>Chose qui vous puist anuier,
<lb n="3562"/>Vueilliés mon deffaut supplier,
<lb n="3563"/>Et vous pri qu'escusez en soie;
<lb n="3564"/>Car volentiers pas ne diroie
<lb n="3565"/>Chose qui vous deüst desplaire.
<lb n="3566"/>De ce Dieu vueil a tesmong traire.
<lb n="3567"/>Ma dame, tout premierement
<lb n="3568"/>Vous dirai le commencement,
<pb n="131"/><lb n="3569"/>L'estat, le fons et la racine
<lb n="3570"/>Qui la verité determine
<lb n="3571"/>De ce que vous me demandez,
<lb n="3572"/>Puis que vous le me commandez.
<lb n="3573"/>J'estoie juenes et petis,
<lb n="3574"/>Nices, enfes et enfantis,
<lb n="3575"/>Nus de scens et pleins d'innocence,
<lb n="3576"/>D'assez petite congnoissance,
<lb n="3577"/>D'estre en oiseuse coustumiers,
<lb n="3578"/>Dame, quant je vous vi premiers,
<lb n="3579"/>Ja soit einsi qu'encor en soie
<lb n="3580"/>Mieus garnis que je ne vorroie.
<lb n="3581"/>Si que l'imagination
<lb n="3582"/>De moy et l'inclination
<lb n="3583"/>Si mis et toute ma plaisence
<lb n="3584"/>En vous, dame; que, sans doubtance,
<lb n="3585"/>Vous m'estiés exemplaire et voie
<lb n="3586"/>De tout ce que faire devoie;
<lb n="3587"/>Ne il ne m'estoit mie avis
<lb n="3588"/>Que sans vous vëoir fusse vis,
<lb n="3589"/>Et en vous si toute m'entente,
<lb n="3590"/>Mon cuer mettoie, et ma jouvente,
<lb n="3591"/>Que vostre oueil, vos fais et vos dis
<lb n="3592"/>Estoient mon droit paradis.
<lb n="3593"/>Si m'avisay que je feroie
<lb n="3594"/>Selonc ce que je sentiroie
<lb n="3595"/>Pour vous et a vostre loange
<lb n="3596"/>Lay, complainte ou chanson estrange;
<lb n="3597"/>Qu'a vous n'osasse, ne sceüsse
<lb n="3598"/>Dire autrement ce que j'eüsse,
<lb n="3599"/>Et me sambloit chose plus bele
<pb n="132"/><lb n="3600"/>De dire en ma chanson nouvelle
<lb n="3601"/>Ce qui mon cuer estreint et serre,
<lb n="3602"/>Que par autre guise requerre.
<lb n="3603"/>Si fis un lay dou sentement
<lb n="3604"/>Que j'avoie au commancement,
<lb n="3605"/>Et fu devant vous aportez,
<lb n="3606"/>Dont puis fu si desconfortez
<lb n="3607"/>Que je cuidai bien que la mort
<lb n="3608"/>M'eüst sans remede la mort.
<lb n="3609"/>Car, ma dame, vous m'apellastes
<lb n="3610"/>Et lui lire me commandastes.
<lb n="3611"/>Si le vous lus de point en point,
<lb n="3612"/>Rudettement et mal a point,
<lb n="3613"/>Comme cils qui en grant frisson
<lb n="3614"/>Fu qu'il n'i eüst mesprison;
<lb n="3615"/>Et pour ce que nuls ne savoit
<lb n="3616"/>Encor qui ce lay fait avoit,
<lb n="3617"/>Ma dame, vous me demandastes
<lb n="3618"/>Qui l'avoit fait, et me priastes
<lb n="3619"/>Que sans mentir le vous deïsse.
<lb n="3620"/>Et je, qui jamais ne feïsse
<lb n="3621"/>Riens qui desplaire vous deüst,
<lb n="3622"/>Fors ce qui plaire vous peüst,
<lb n="3623"/>Et qui mentir ne vous voloie,
<lb n="3624"/>Et aussi, dame, je n'osoie
<lb n="3625"/>Dire que ce fust de mon fait,
<lb n="3626"/>Pour ce que je l'avoie fait
<lb n="3627"/>Et que je vous eüsse ouvert
<lb n="3628"/>L'amour que tant vous ay couvert
<lb n="3629"/>Que plus ne la vous puis couvrir,
<pb n="133"/><lb n="3630"/>Einsois la m'estuet descouvrir;
<lb n="3631"/>S'estoit mes cuers en fait contraire
<lb n="3632"/>Ou de respondre ou de moy taire;
<lb n="3633"/>Car lequel faire ne savoie.
<lb n="3634"/>Pour ce pris la moienne voie
<lb n="3635"/>Et me parti de present vous
<lb n="3636"/>En tel dueil et en tel courrous
<lb n="3637"/>Qu'a po que mes cuers ne partoit,
<lb n="3638"/>Quant mes corps einsi s'en partoit.
<lb n="3639"/>Et certes, pour trés tout l'avoir
<lb n="3640"/>Qu'on porroit desirer n'avoir,
<lb n="3641"/>Ne vous eüsse respondu,
<lb n="3642"/>Tant me senti je confondu
<lb n="3643"/>De scens, de force et de parler.
<lb n="3644"/>Et pour ce m'en couvint aler
<lb n="3645"/>Plaingnant, plourant et soupirant,
<lb n="3646"/>La mort querant et desirant,
<lb n="3647"/>Tant que je vins par aventure
<lb n="3648"/>En une trop belle closture.
<lb n="3649"/>Si m'en alai en un destour,
<lb n="3650"/>Et la fis je de ma tristour
<lb n="3651"/>Et de Fortune une compleinte,
<lb n="3652"/>Par qui ma joie estoit esteinte.
<lb n="3653"/>Et vraiement, j'estoie mors,
<lb n="3654"/>Sans avoir de vie remors;
<lb n="3655"/>Mais Douce Esperence acouri
<lb n="3656"/>Qui au besoing me secouri
<lb n="3657"/>Et vint en trop plus belle fourme
<lb n="3658"/>Mil fois, que Nature ne fourme.
<lb n="3659"/>Car, a briés mos, elle fu telle
<pb n="134"/><lb n="3660"/>Qu'elle sambla esperituele,
<lb n="3661"/>N'onques mais riens si bel ne vi,
<lb n="3662"/>Ne si cler; et la me plevi
<lb n="3663"/>Amour, loiauté, compaingnie,
<lb n="3664"/>Foy, secours, confort et aïe,
<lb n="3665"/>Se je la voloie ensuïr
<lb n="3666"/>Et desesperence fuïr.
<lb n="3667"/>La doucement me conforta;
<lb n="3668"/>La me gari; la m'aporta
<lb n="3669"/>Pais, joie, honneur, santé, richesse,
<lb n="3670"/>Et m'osta doleur et tristesse.
<lb n="3671"/>Les armes qui sont en l'escu
<lb n="3672"/>Des vrais amans, et la vertu
<lb n="3673"/>Des coulours m'aprist a congnoistre,
<lb n="3674"/>Sans oublier ne descongnoistre,
<lb n="3675"/>Et comment Fortune a constance
<lb n="3676"/>En li mouvant; ceste doubtance
<lb n="3677"/>M'osta et dist par raison clere
<lb n="3678"/>Comment en douceur est amere.
<lb n="3679"/>Après, dame, elle m'a si duit
<lb n="3680"/>Qu'elle m'a jusqu'a vous conduit,
<lb n="3681"/>Car, par m'ame, jamais n'i fusse
<lb n="3682"/>Venus, s'avec moy ne l'eüsse.
<lb n="3683"/>Se vous suppli de cuer devost,
<lb n="3684"/>Chiere dame, puis qu'elle vost
<lb n="3685"/>Et vuet encor que sans partie
<lb n="3686"/>Aiés mon cuer, mon corps, ma vie,
<lb n="3687"/>Que vous ne la vueilliez desdire
<pb n="135"/><lb n="3688"/>De ce qu'elle m'a volu dire.
<lb n="3689"/>Car, dame, se vous l'avouez,
<lb n="3690"/>La serai ou je sui vouez;
<lb n="3691"/>Et ce non, il faurra partir
<lb n="3692"/>Mon cuer et morir com martir
<lb n="3693"/>Pour vous trés dolereusement,
<lb n="3694"/>Qu'a moy n'apartient nullement,
<lb n="3695"/>Dame, que je face depri
<lb n="3696"/>A vous de joie ne d'ottri;
<lb n="3697"/>Car refus de dame perit
<lb n="3698"/>En amant cuer et esperit,
<lb n="3699"/>Chiere dame, et se je l'avoie,
<lb n="3700"/>Certes, bien sai que je morroie.
<lb n="3701"/>S'aim mieus qu'elle soit refusée
<lb n="3702"/>Que moy, et s'elle est avouée,
<lb n="3703"/>J'arai quanque mes cuers desire;
<lb n="3704"/>Si me devra plus que souffire.
<lb n="3705"/>Et s'il vous plaist, ma dame chiere,
<lb n="3706"/>A resgarder la darreniere
<lb n="3707"/>Chansonnette que je chantay,
<lb n="3708"/>Que fait en dit et en chant ay,
<lb n="3709"/>Vous porrez de legier savoir
<lb n="3710"/>Se je mens ou se je di voir.
<lb n="3711"/>Se vous pri qu'il vous en souveingne
<lb n="3712"/>Et que pité de moy vous preingne,
<lb n="3713"/>Car si vostres sui et serai
<lb n="3714"/>Que jamais autre n'amerai.»</q>
<lb n="3715"/>Quant j'os parfiné ma response,
<lb n="3716"/>Ma dame, qui rest et qui ponse
<lb n="3717"/>Mes maus, mes anuis, mes durtés
<pb n="136"/><lb n="3718"/>Et toutes mes maleürtez
<lb n="3719"/>Seulement de son dous regart,
<lb n="3720"/>Me respondi: <q>« Se Dieus me gart,
<lb n="3721"/>Ceste aventure est gracieuse,
<lb n="3722"/>Comment qu'elle soit mervilleuse.
<lb n="3723"/>Mais de ce lay que vous me dites,
<lb n="3724"/>Est ce voirs que vous le feïstes? »</q>
</ab>
<sp> <speaker>L'AMANT.</speaker>
<ab type="gv">

<lb n="3725"/>« Certeinnement, ma dame, oïl.»
</ab></sp>
<sp> <speaker>LA DAME.</speaker>
<ab type="gv">

<lb n="3726"/>«Vous aida nuls?»
</ab></sp>
<sp> <speaker>L'AMANT.</speaker>
<ab type="gv">

«Dame, nennil,
<lb n="3727"/>Fors vous seule en qui je prenoie
<lb n="3728"/>Chant, rime et matere de joie.»
</ab></sp>
<sp> <speaker>LA DAME.</speaker>
<ab type="gv">

<lb n="3729"/>«Et pour qui le feïstes vous?»
</ab></sp>
<sp> <speaker>L'AMANT.</speaker>
<ab type="gv">

<lb n="3730"/>«Pour vous, dame, a qui je sui tous.»
<pb n="137"/></ab></sp>
<sp> <speaker>LA DAME.</speaker>
<ab type="gv">

<lb n="3731"/>«Estes?»
</ab></sp>
<sp> <speaker>L'AMANT.</speaker>
<ab type="gv">

«Oïl.»
</ab></sp>
<sp> <speaker>LA DAME.</speaker>
<ab type="gv">

«C'est fort a croire.»
</ab></sp>
<sp> <speaker>L'AMANT.</speaker>
<ab type="gv">

<lb n="3732"/>« Par m'ame, c'est parole voire,
<lb n="3733"/>Einsi comme est la patenostre,
<lb n="3734"/>Que le fis et que je sui vostre,
<lb n="3735"/>Ma dame, et vostre honneur soit sauve
<lb n="3736"/>Que j'aim, vueil, desir, quier et sauve,
<lb n="3737"/>Com celle que je vueil sauver
<lb n="3738"/>Tant com m'ame qu'ay a sauver.»
</ab></sp>
<sp> <speaker>LA DAME.</speaker>
<ab type="gv">

<lb n="3739"/>«Et veïstes vous Esperence
<lb n="3740"/>En la fourme et en la samblance
<lb n="3741"/>Que ci le m'avez devisé?»
</ab></sp>
<sp> <speaker>L'AMANT.</speaker>
<ab type="gv">

<lb n="3742"/>«Ma dame, oïl. Et se visé
<lb n="3743"/>Y avoie et pensé cent ans,
<pb n="138"/><lb n="3744"/>Ne diroie je de cent tans
<lb n="3745"/>Sa bonté, ne sa grant biauté,
<lb n="3746"/>Ne la parfaite loiauté
<lb n="3747"/>Qu'elle m'a promis a tenir.
<lb n="3748"/>Et pour ce m'a fait ci venir
<lb n="3749"/>Et m'a promis vie joieuse,
<lb n="3750"/>Et qu'a moy seriés gracieuse.
<lb n="3751"/>Si vous devez moult aviser
<lb n="3752"/>Que sa requeste refuser
<lb n="3753"/>Ne vueilliés; et mentir n'en quier:
<lb n="3754"/>Se riens vous depri ou requier,
<lb n="3755"/>C'est de par li et en son nom
<lb n="3756"/>Qui est de si noble renom
<lb n="3757"/>Qu'en monde n'a païs ne regne
<lb n="3758"/>Qu'elle n'i soit, qu'elle n'i regne,
<lb n="3759"/>Et que chascuns ne se resjoie,
<lb n="3760"/>Que de li vuet avoir la joie.
<lb n="3761"/>Nompourquant vous estes si sage,
<lb n="3762"/>Dame, et de si noble corage,
<lb n="3763"/>Que vëoir pouez a mon plaint
<lb n="3764"/>Qu'assez rueve qui se complaint.
<lb n="3765"/>Mais riens demander ne vous ose,
<lb n="3766"/>Amour, merci, ne autre chose,
<lb n="3767"/>Qu'a moy n'apartient nullement,
<lb n="3768"/>Et on dit que communement
<lb n="3769"/>Demander vient de villonnie,
<lb n="3770"/>Et loange de courtoisie.»
</ab></sp>
<sp> <speaker>LA DAME.</speaker>
<ab type="gv">

<lb n="3771"/>«Vous dites voir; c'est ce qu'on dist.
<pb n="139"/><lb n="3772"/>Et aussi cils qu'on escondist
<lb n="3773"/>Doit estre honteus, s'il est sages,
<lb n="3774"/>Soit grans, petis, vallès ou pages.
<lb n="3775"/>Il couvient que pour fol se rende
<lb n="3776"/>Qui ne s'avise, eins qu'il demande;
<lb n="3777"/>Et aussi vient souvent contraire
<lb n="3778"/>De parler, quant on se doit taire,
<lb n="3779"/>Car on dit que trop parler cuit.
<lb n="3780"/>Et vraiement, si com je cuit.
<lb n="3781"/>Qui plus couvoite qu'il ne doit,
<lb n="3782"/>Sa couvoitise le deçoit.
<lb n="3783"/>Et demander de couvoitise
<lb n="3784"/>Est engenrez contre franchise;
<lb n="3785"/>N'on ne doit pas si haut monter
<lb n="3786"/>Qu'on ait honte dou desvaler,
<lb n="3787"/>Eins doit on le moien eslire,
<lb n="3788"/>Car meintes fois ay oï dire,
<lb n="3789"/>Qui plus haut monte qu'il ne doit
<lb n="3790"/>De plus haut chiet qu'il ne vorroit.
<lb n="3791"/>Pour ce fait bon parler a point
<lb n="3792"/>Par scens, par avis et par point,
<lb n="3793"/>Doucement, sans maniere ruste,
<lb n="3794"/>Et demander ce qui est juste,
<lb n="3795"/>Car encontre bon demandeur
<lb n="3796"/>Appartient bon escondisseur.
<lb n="3797"/>Et, biau sire, Bonne Esperence
<lb n="3798"/>Qui moult a valour et puissance,
<lb n="3799"/>Comme sage et bien doctrinée,
<lb n="3800"/>Loial, juste et bien avisée,
<lb n="3801"/>Vous a consillié sagement,
<lb n="3802"/>Ce m'est avis. Et vraiement,
<pb n="140"/><lb n="3803"/>Tant vaut, tant scet, tant a pooir,
<lb n="3804"/>Tant puet aidier, tant puet valoir,
<lb n="3805"/>Tant est pour chascun necessaire,
<lb n="3806"/>Tant est courtoise, debonnaire,
<lb n="3807"/>Bonne, gentil, franche, amiable,
<lb n="3808"/>Loial, noble, honneste, crëable,
<lb n="3809"/>Large de joie et de confort,
<lb n="3810"/>Abandonnée en reconfort,
<lb n="3811"/>A bien faire et raison encline,
<lb n="3812"/>Tant par est nette, pure et fine
<lb n="3813"/>En fais et en meurs, que son ouevre
<lb n="3814"/>Bonne appert partout ou elle ouevre.
<lb n="3815"/>Tant est bonne en condicion
<lb n="3816"/>Et vraie, qu'a m'entention
<lb n="3817"/>On ne devroit riens escondire
<lb n="3818"/>Qu'elle vosist faire ne dire.
<lb n="3819"/>Si ne seroie pas vaillant,
<lb n="3820"/>Se je li estoie faillant,
<lb n="3821"/>Ne s'en riens la desavouoie.
<lb n="3822"/>Pour ce dou tout mes cuers s'ottroie
<lb n="3823"/>A son plaisir et a son vueil,
<lb n="3824"/>Car tout ce qu'elle vuet je vueil;
<lb n="3825"/>N'a ce mon cuer n'iert anemi
<lb n="3826"/>Qu'elle a dit et promis de mi,
<lb n="3827"/>Eins yert bonnement avouée,
<lb n="3828"/>Sans penre terme ne journée.
<lb n="3829"/>Si que, biaus dous loiaus amis,
<lb n="3830"/>Tout ce qu'elle vous a promis
<lb n="3831"/>Aveu, ratefi et tenray,
<lb n="3832"/>Si que ja contre ne venray.
<pb n="141"/><lb n="3833"/>Pour ce vous pri que des or mais
<lb n="3834"/>Soiez cointes, jolis et gais,
<lb n="3835"/>Loiaus, secrez sans venterie,
<lb n="3836"/>Car vous avez loial amie.
<lb n="3837"/>Et certes, amis, bien pensoie
<lb n="3838"/>Que la vostre amour estoit moie,
<lb n="3839"/>Comment que riens n'en deïssiez
<lb n="3840"/>Et que samblant n'en feïssiez.
<lb n="3841"/>Mais quant Esperence s'en mesle,
<lb n="3842"/>Je ne doy pas estre rebelle
<lb n="3843"/>A son voloir, eins vous ottroy
<lb n="3844"/>Loiaument de m'amour l'ottroy;
<lb n="3845"/>Qu'elle m'a dit que vous m'amez
<lb n="3846"/>Et vuet qu'amis soiez clamez.»
</ab></sp>
<sp> <speaker>L'AMANT.</speaker>
<ab type="gv">

<lb n="3847"/>Adont me mis sans detrier
<lb n="3848"/>A genous pour li mercier.
<lb n="3849"/>Mais elle tantost s'abaissa
<lb n="3850"/>Vers moy et pas ne m'i laissa,
<lb n="3851"/>Einsois volt que je me dressasse
<lb n="3852"/>Et qu'en alant a li parlasse.
<lb n="3853"/>Si que je me levay tous drois
<lb n="3854"/>Et la merciay, ce fu drois,
<lb n="3855"/>Nom pas einsi com je devoie,
<lb n="3856"/>Mais si com faire le savoie.
<lb n="3857"/>Et quant je l'os remercié
<lb n="3858"/>Cent mille fois et gracié
<lb n="3859"/>De l'onneur qu'elle me faisoit,
<lb n="3860"/>Quant mon cuer einsi appaisoit,
<pb n="142"/><lb n="3861"/>Comment que, sans riens retenir,
<lb n="3862"/>Siens fusse, et siens me vueil tenir,
<lb n="3863"/>Einsi com ci dessus dit l'ay.
<lb n="3864"/>Encores li renouvelay
<lb n="3865"/>Et li donnay le cuer de my,
<lb n="3866"/>Corps, foy et loiauté d'amy
<lb n="3867"/>A tous jours mais, sans dessevrer,
<lb n="3868"/>Tant que mors m'en fera sevrer.
<lb n="3869"/>Et elle les reçut et prist,
<lb n="3870"/>Dont mon cuer de grant joie esprist.
<lb n="3871"/>Et pour ce qu'on n'aperceüst
<lb n="3872"/>Riens de nos amours ou sceüst,
<lb n="3873"/>Une damoiselle appella,
<lb n="3874"/>Qui tost oy son appel a.
<lb n="3875"/>Si li parla d'autre matiere;
<lb n="3876"/>Et lors je me treï arriere
<lb n="3877"/>Devers dames et damoiselles
<lb n="3878"/>Qui enquirent de mes nouvelles
<lb n="3879"/>Et me firent pluseurs partures
<lb n="3880"/>D'amours et de ses aventures.
<lb n="3881"/>Certes, et je leur respondoie
<lb n="3882"/>Moult long de ce que je pensoie,
<lb n="3883"/>Car toudis leur fis dou blanc noir,
<lb n="3884"/>Tant que nous fumes au manoir
<lb n="3885"/>De quoy nous estiens assez près.
<lb n="3886"/>Si y venimes tuit après
<lb n="3887"/>Ma dame qui devant aloit.
<lb n="3888"/>Drois fu, car Raisons le voloit.
<lb n="3889"/>Quant la fumes, ce fu mes grez.
<pb n="143"/><lb n="3890"/>Si montames par les degrez
<lb n="3891"/>En une chapelle moult cointe,
<lb n="3892"/>D'or et de main de maistre pointe
<lb n="3893"/>Et des plus trés fines coulours
<lb n="3894"/>Qu'onques mais veïsse que lours.
<lb n="3895"/>Si fu la messe apparillie,
<lb n="3896"/>Devotement ditte et oye.
<lb n="3897"/>Et la fis je mes orisons
<lb n="3898"/>A Dieu, et mes afflictions,
<lb n="3899"/>Qu'il me vosist sauver ma dame
<lb n="3900"/>En honneur, en corps et en ame,
<lb n="3901"/>Et qu'eür, scens, grace et vigour
<lb n="3902"/>De garder sa pais et s'onnour
<lb n="3903"/>Me donnast, et de li servir
<lb n="3904"/>Pouoir, si com je le desir,
<lb n="3905"/>Et qu'elle eüst com raisonnable
<lb n="3906"/>Mon petit service aggreable.
<lb n="3907"/>Ce fu la fin de ma priere.
<lb n="3908"/>Quant la messe fu dite entiere,
<lb n="3909"/>J'oï sonner une trompette
<lb n="3910"/>Dont uns chambellains haut trompette.
<lb n="3911"/>Qui adont veïst gent de court!
<lb n="3912"/>Chascuns a son office accourt,
<lb n="3913"/>L'un devers la paneterie,
<lb n="3914"/>Et l'autre en la boutillerie,
<lb n="3915"/>Li autre vont en la cuisine,
<lb n="3916"/>Selonc ce que chascuns cuisine.
<lb n="3917"/>Messagiers et garsons d'estables
<lb n="3918"/>Dressent fourmes, trestiaus et tables.
<pb n="144"/><lb n="3919"/>Qui les veïst troter et courre,
<lb n="3920"/>Herbe aporter, tapis escourre,
<lb n="3921"/>Braire, crier et ramonner
<lb n="3922"/>Et l'un a l'autre araisonner,
<lb n="3923"/>François, breton et alemant,
<lb n="3924"/>Lombart, anglois, oc et norment
<lb n="3925"/>Et meint autre divers langage,
<lb n="3926"/>C'estoit a oïr droite rage.
<lb n="3927"/>Qui d'autre part veïst pingnier,
<lb n="3928"/>Polir, cointoier, alignier
<lb n="3929"/>Vallès tranchans et eaus parer
<lb n="3930"/>Et pour leur maistre pain parer,
<lb n="3931"/>Faire tailloirs, demander napes
<lb n="3932"/>Et de leurs mains oster les rapes,
<lb n="3933"/>L'un sëoir jus, l'autre troter,
<lb n="3934"/>Et l'autre ses crotes froter,
<lb n="3935"/>Laver et nettoier leurs mains,
<lb n="3936"/>A l'un plus et a l'autre mains,
<lb n="3937"/>Einsois qu'on alast assëoir,
<lb n="3938"/>C'estoit merveilles a vëoir.
<lb n="3939"/>Car il menoient moult grant noise,
<lb n="3940"/>Einsi com chascuns crie et noise:
<lb n="3941"/><q>“Faites tost; la messe est chantée,
<lb n="3942"/>Et l'iaue est grant piessa cornée.”</q>
<lb n="3943"/>Quant on ot chanté tout attrait,
<lb n="3944"/>Chascuns ala a son retrait,
<lb n="3945"/>Qui dut son corset desvestir,
<lb n="3946"/>Pour le seurcot ouvert vestir.
<pb n="145"/><lb n="3947"/>Après vint chascuns en la sale
<lb n="3948"/>Qui ne fu vileinne ne sale,
<lb n="3949"/>Ou chascuns fu, ce m'est avis,
<lb n="3950"/>A point honnourez et servis
<lb n="3951"/>Einsi de vin et de viande
<lb n="3952"/>Com corps et appetis demande.
<lb n="3953"/>Et la pris je ma soustenance,
<lb n="3954"/>En regardant la contenance,
<lb n="3955"/>L'estat, le maintieng et le port
<lb n="3956"/>De celle ou sont tuit mi deport.
<lb n="3957"/>Mais qui veïst après mengier
<lb n="3958"/>Venir menestrels sans dangier,
<lb n="3959"/>Pingniez et mis en puré corps!
<lb n="3960"/>La firent mains divers acors.
<lb n="3961"/>Car je vi la tout en un cerne
<lb n="3962"/>Viële, rubebe, guiterne,
<lb n="3963"/>Leü, morache, michanon,
<lb n="3964"/>Citole et le psalterion,
<lb n="3965"/>Harpe, tabour, trompes, naquaires,
<lb n="3966"/>Orgues, cornes, plus de dis paires,
<lb n="3967"/>Cornemuses, flajos, chevrettes,
<lb n="3968"/>Douceinnes, simbales, clochettes,
<lb n="3969"/>Tymbre, la flaüste brehaingne,
<lb n="3970"/>Et le grant cornet d'Alemaingne,
<lb n="3971"/>Flajos de saus, fistule, pipe,
<lb n="3972"/>Muse d'Aussay, trompe petite,
<pb n="146"/><lb n="3973"/>Buisines, eles, monocorde
<lb n="3974"/>Ou il n'a c'une seule corde,
<lb n="3975"/>Et muse de blef tout ensemble.
<lb n="3976"/>Et certeinnement, il me semble
<lb n="3977"/>Qu'onques mais tele melodie
<lb n="3978"/>Ne fu veüe ne oïe,
<lb n="3979"/>Car chascuns d'eaus, selonc l'acort
<lb n="3980"/>De son instrument, sans descort,
<lb n="3981"/>Viële, guiterne, citole,
<lb n="3982"/>Harpe, trompe, corne, flajole,
<lb n="3983"/>Pipe, souffle, muse, naquaire,
<lb n="3984"/>Taboure, et quanque on puet faire
<lb n="3985"/>De dois, de penne et de l'archet
<lb n="3986"/>Oy j'et vi en ce parchet.
<lb n="3987"/>Quant fait eurent une estampie,
<lb n="3988"/>Les dames et leur compaignie
<lb n="3989"/>S'en alerent, ci deus, ci trois,
<lb n="3990"/>En elles tenant par les dois,
<lb n="3991"/>Jusqu'en une chambre moult belle;
<lb n="3992"/>Et la n'ot il celui ne celle,
<lb n="3993"/>Qui se vosist esbanier,
<lb n="3994"/>Dancier, chanter ou festier
<lb n="3995"/>De tables, d'eschaz, de parsons,
<lb n="3996"/>Par gieus, par notes ou par sons,
<lb n="3997"/>Qui la ne trouvast sans arrest
<lb n="3998"/>A son vueil l'esbatement prest.
<lb n="3999"/>Et si ot des musiciens
<lb n="4000"/>Milleurs assez et plus sciens
<pb n="147"/><lb n="4001"/>En la viez et nouvele forge
<lb n="4002"/>Que Musique qui les chans forge,
<lb n="4003"/>N'Orpheüs, qui si bien chanta
<lb n="4004"/>Que tous ceaus d'enfer enchanta
<lb n="4005"/>Par la douceur de son chanter,
<lb n="4006"/>Devant eaus ne sceüst chanter.
<lb n="4007"/>Quant on ot rusé longuement,
<lb n="4008"/>Uns chevaliers isnelement
<lb n="4009"/>Hucha le vin et les espices.
<lb n="4010"/>Bien croy que ce fu ses offices,
<lb n="4011"/>Car en l'eure, sans delaier,
<lb n="4012"/>Y coururent li escuier.
<lb n="4013"/>Quant on ot espices eü
<lb n="4014"/>Et de ce vermillet beü,
<lb n="4015"/>Midi passa; la nonne vint.
<lb n="4016"/>Pour ce penre congié convint;
<lb n="4017"/>Si le prist chascuns et chascune
<lb n="4018"/>Selonc la maniere commune.
<lb n="4019"/>Mais j'atendi tous des darriens,
<lb n="4020"/>Com cils qui ne pensoie a riens,
<lb n="4021"/>Fors a ma douce dame gente
<lb n="4022"/>Que je vëoie la presente.
<lb n="4023"/>Et quant je vi qu'il fu a point
<lb n="4024"/>D'aler vers li, n'atendi point,
<lb n="4025"/>Einsois m'alai recommander
<lb n="4026"/>A li et congié demander.
<lb n="4027"/>Se li dis d'une vois bassette
<lb n="4028"/>Et de maniere assez simplette:
<lb n="4029"/><q>“Moy et mon cuer vous recommant,
<pb n="148"/><lb n="4030"/>Ma dame, et a Dieu vous commant,
<lb n="4031"/>Com cils qui vivre ne porroie,
<lb n="4032"/>Se par amours ne vous amoie,
<lb n="4033"/>Car l'amour de vous me soustient
<lb n="4034"/>En vie et en joie me tient.”</q>
<lb n="4035"/>Elle, com vaillant et courtoise,
<lb n="4036"/>Bonne et sage, sans faire noise,
<lb n="4037"/>Me respondi:
</ab></sp>
<sp> <speaker>LA DAME.</speaker>
<ab type="gv">

«Mes chiers amis,
<lb n="4038"/>Puis qu'Amours ad ce nous a mis
<lb n="4039"/>Que nos deus cuers ensamble joindre
<lb n="4040"/>Vuet sans partir et sans desjoindre,
<lb n="4041"/>Et que faire vuet un de deus,
<lb n="4042"/>Pour Dieu, ne faisons paire d'euls.
<lb n="4043"/>Car il sont perdu et honni,
<lb n="4044"/>Se si pareil et si onni
<lb n="4045"/>Ne sont qu'en bien et mal commun
<lb n="4046"/>Soient, et en tous cas comme un,
<lb n="4047"/>Sans pensée avoir de maistrie,
<lb n="4048"/>De haussage ou de signourie.
<lb n="4049"/>Qu'adès a tençon et rumour
<lb n="4050"/>Entre signourie et amour.
<lb n="4051"/>Et seurtout que chascuns regarde
<lb n="4052"/>Qu'onneur et pais a l'autre garde.
<lb n="4053"/>Et pour ma pais je vueil savoir
<lb n="4054"/>Dont cilz anelès vint, qu'avoir
<lb n="4055"/>Ne vous vi onques mais anel.»
<pb n="149"/></ab></sp>
<sp> <speaker>L'AMANT.</speaker>
<ab type="gv">

<lb n="4056"/>Je dis: «Ma dame, ce m'est bel
<lb n="4057"/>Que le sachiés; si le sarez,
<lb n="4058"/>Et se vous volez, vous l'arez.
<lb n="4059"/>Esperence le me donna,
<lb n="4060"/>Quant a moy tant s'abandonna
<lb n="4061"/>Que foy et amour me promist,
<lb n="4062"/>Et de son doi en mien le mist.»
</ab></sp>
<sp> <speaker>LA DAME.</speaker>
<ab type="gv">

<lb n="4063"/>«Fist?»
</ab></sp>
<sp> <speaker>L'AMANT.</speaker>
<ab type="gv">

«Ma dame, oïl, vraiement.»
</ab></sp>
<sp> <speaker>LA DAME.</speaker>
<ab type="gv">

<lb n="4064"/>«Et je vueil qu'amiablement
<lb n="4065"/>De vostre anel au mien changons,
<lb n="4066"/>Et que ce soient nos changons.»
</ab></sp>
<sp> <speaker>L'AMANT.</speaker>
<ab type="gv">

<lb n="4067"/>« Et je, qui de ce grant joie eus,
<lb n="4068"/>Li respondi com moult joieus:
<lb n="4069"/><q>“Chiere dame, Dieus le vous mire.”</q>
<lb n="4070"/>Lors prist doucement a sousrire
<lb n="4071"/>Et de sa blanche main polie,
<lb n="4072"/>Poteleuse, nette et onnie,
<pb n="150"/><lb n="4073"/>En signe d'eüreus amant
<lb n="4074"/>Me mist un trop biau diamant
<lb n="4075"/>En mon doy, et prist l'anelet
<lb n="4076"/>D'Esperence, tel comme il est.
<lb n="4077"/>Mais tout einsi qu'elle tenoit
<lb n="4078"/>Mon doy, soudeinnement venoit
<lb n="4079"/>Entre nous deus Douce Esperence,
<lb n="4080"/>Pour parfaire ceste alience,
<lb n="4081"/>Dont moult lié et moult joieus fumes,
<lb n="4082"/>Quant a nostre conseil l'eümes,
<lb n="4083"/>Pour ce que, se li uns deïst
<lb n="4084"/>Riens contre l'autre ou meffeïst,
<lb n="4085"/>Qu'elle le peüst corrigier
<lb n="4086"/>Et selonc son meffait jugier
<lb n="4087"/>Avec amour et loiauté
<lb n="4088"/>Qui ont la souvereinneté
<lb n="4089"/>Et qui sont des amoureus juge,
<lb n="4090"/>Pour ce que chascuns a droit juge,
<lb n="4091"/>Et qu'elle peüst tesmongnage
<lb n="4092"/>Porter que de loial corage
<lb n="4093"/>Me donna s'amour et je li.
<lb n="4094"/>Si que de nous n'i ot celi
<lb n="4095"/>Qui adont par dit et par fait
<lb n="4096"/>Ne l'acordast de cuer parfait.
<lb n="4097"/>Atant de ma dame parti;
<lb n="4098"/>Mais d'un regart me reparti
<lb n="4099"/>Si vray et d'un si dous langage,
<lb n="4100"/>Qu'elle retint mon cuer en gage.
<lb n="4101"/>Dont si liez fu et si joians
<lb n="4102"/>Que de tous les biens fu joians,
<pb n="151"/><lb n="4103"/>Quant Esperence ot assevi
<lb n="4104"/>Si bien ce qu'elle m'ot plevi,
<lb n="4105"/>Et pour la joie que j'avoie
<lb n="4106"/>Ce rondelet fis en ma voie:
  </ab><ab type="rondelet">
<lb n="4107"/><quote>“Dame, mon cuer en vous remaint,
<lb n="4108"/>Comment que de vous me departe.
<lb n="4109"/>De fine amour qui en moy maint,
<lb n="4110"/>Dame, mon cuer en vous remaint.
<lb n="4111"/>Or pri Dieu que li vostres m'aint,
<lb n="4112"/>Sans ce qu'en nulle autre amour parte.
<lb n="4113"/>Dame, mon cuer en vous remaint,
<lb n="4114"/>Comment que de vous me departe.”</quote>
    </ab><ab type="gv">
<lb n="4115"/>Quant j'eus finé mon rondelet,
<lb n="4116"/>Je me mis en un sentelet
<lb n="4117"/>Qui me mena en une marche
<lb n="4118"/>Ou toute joie maint et marche,
<lb n="4119"/>D'armes, d'amours, de festoier,
<lb n="4120"/>De jouster et de tournoier,
<lb n="4121"/>Et de toute autre bonne vie.
<lb n="4122"/>Si me mis en la compaingnie
<lb n="4123"/>Et fis a mon petit pooir
<lb n="4124"/>Selonc ce que je pos vëoir
<lb n="4125"/>Que li autre se demenoient,
<lb n="4126"/>Et vos faire ce qu'il faisoient,
<lb n="4127"/>Comment qu'a droit ne le feïsse;
<lb n="4128"/>Mais il failloit que j'aprenisse,
<lb n="4129"/>Car qui n'aprent en sa juenesse,
<pb n="152"/><lb n="4130"/>Il s'en repent en sa vieillesse,
<lb n="4131"/>S'il est tels qu'il le sache entendre:
<lb n="4132"/>Car trop noble chose est d'aprendre.
<lb n="4133"/>Pour ce mes cuers s'i deduisoit,
<lb n="4134"/>Car ma dame ad ce me duisoit.
<lb n="4135"/>La demouray longuettement
<lb n="4136"/>En joie et en esbatement,
<lb n="4137"/>Tant qu'il fu temps de repairier
<lb n="4138"/>Vers celle ou sont mi desirier.
<lb n="4139"/>Si me mis briefment au retour
<lb n="4140"/>Vers son gent et faitis atour
<lb n="4141"/>Cointe et bel; s'i vins a tele heure
<lb n="4142"/>Que je cuidai, se Dieus m'onneure,
<lb n="4143"/>Que li cuers me deüst partir.
<lb n="4144"/>Car je vi de moy departir
<lb n="4145"/>Ses trés dous yeus, et autre part
<lb n="4146"/>Traire et lancier leur dous espart;
<lb n="4147"/>Et ne sceus se ce fu a certes;
<lb n="4148"/>Mais j'en fui près de morir, certes;
<lb n="4149"/>Car de samblant et de maniere,
<lb n="4150"/>De cuer, de regart et de chiere
<lb n="4151"/>Qu'amis doit recevoir d'amie,
<lb n="4152"/>Me fu vis qu'elle estoit changie,
<lb n="4153"/>Et pensay qu'elle le faisoit
<lb n="4154"/>Pour autre qui mieus li plaisoit.
<lb n="4155"/>Lors renouvela ma pesence,
<lb n="4156"/>Et cheï en une doubtance
<lb n="4157"/>Si grief, si pesant et si pesme,
<lb n="4158"/>Que de joie ne que de cresme
<lb n="4159"/>Dedens mon cuer ne demouroit
<pb n="153"/><lb n="4160"/>Pour la doubte qui l'acouroit.
<lb n="4161"/>Lors fu en grant merencolie
<lb n="4162"/>Comme cils qui pense et colie,
<lb n="4163"/>Contrepense, estudie et muse,
<lb n="4164"/>S'a certes estoit, ou par ruse,
<lb n="4165"/>Ou se ses cuers einsi plaier
<lb n="4166"/>Me voloit, pour moy essaier.
<lb n="4167"/>Mais si trés aviseement
<lb n="4168"/>Le faisoit et si soutieument
<lb n="4169"/>Que je ne pos onques le voir
<lb n="4170"/>De la mansonge concevoir.
<lb n="4171"/>Si m'avisai que je feroie,
<lb n="4172"/>Et pensai que je li diroie:
<lb n="4173"/><q>“Ma chiere dame, vous savez
<lb n="4174"/>Comment moy et mon cuer avez,
<lb n="4175"/>Comment je vous aim sans retraire,
<lb n="4176"/>Comment vous me poëz deffaire
<lb n="4177"/>Et mettre a mort, se vous volez,
<lb n="4178"/>Se vo dous regart me tolés.
<lb n="4179"/>Dame, et se vous avez corage
<lb n="4180"/>D'autre recevoir en hommage,
<lb n="4181"/>Ou de moy tenir en penser,
<lb n="4182"/>Qu'envers moy daingnissiés fausser,
<lb n="4183"/>Ou de moy de vous estrangier
<lb n="4184"/>Qui sui en vostre dous dangier,
<lb n="4185"/>Pour Dieu, dame, tant vous fiez
<lb n="4186"/>De moy, las! que vous m'ociez,
<lb n="4187"/>En moy disant sans couverture
<lb n="4188"/>Que vous n'avez mais de moy cure.
<lb n="4189"/>Car il me vaut trop mieus morir
<pb n="154"/><lb n="4190"/>Pour vous a un cop que languir.”</q>
<lb n="4191"/>Si que tout einsi, sans attente,
<lb n="4192"/>Li dis tout mon cuer et m'entente.
<lb n="4193"/>Si m'escouta diligenment
<lb n="4194"/>Et me respondi erranment:
<lb n="4195"/><q>“Biaus dous amis, soiez en pais
<lb n="4196"/>De tout ce que je di et fais;
<lb n="4197"/>Car je le fais pour le millour
<lb n="4198"/>Et pour mieus celer nostre amour,
<lb n="4199"/>Car qui en amours ne scet feindre,
<lb n="4200"/>Il ne puet a grant joie ateindre,
<lb n="4201"/>N'il n'a pooir de bien celer
<lb n="4202"/>Ce qu'il ne vorroit reveler;
<lb n="4203"/>Car li mondes est si divers,
<lb n="4204"/>Si mesdisans et si pervers
<lb n="4205"/>Et pleins de si fausse contrueve
<lb n="4206"/>Qu'au jour d'ui on dit et contrueve
<lb n="4207"/>Ce qui onques ne fu pensé.
<lb n="4208"/>Amis, et pour ç'ay je pensé
<lb n="4209"/>De faire un samblant general
<lb n="4210"/>A tous, sans riens d'especial,
<lb n="4211"/>Fors a vous seul, quant poins sera;
<lb n="4212"/>Ne ja vos cuers ne trouvera
<lb n="4213"/>En moy, dont doiez avoir doubte
<lb n="4214"/>Que m'amour ne soit vostre toute,
<lb n="4215"/>En honneur et en loiauté,
<lb n="4216"/>Sans nul rain de desloiauté.”</q>
</ab></sp>
<sp> <speaker>L'AMANT.</speaker>
<ab type="gv">

<lb n="4217"/>Ma dame einsi m'asseüra
<pb n="155"/><lb n="4218"/>Et de ce moult fort me jura.
<lb n="4219"/>Comment que puis mainte paour,
<lb n="4220"/>Maint dur assaut et maint estour,
<lb n="4221"/>Meinte dolour, meinte morsure
<lb n="4222"/>Et meinte soudeinne pointure,
<lb n="4223"/>Maint grief souspir, mainte hachie
<lb n="4224"/>Et mainte grant merencolie
<lb n="4225"/>M'en ait couvenu soustenir,
<lb n="4226"/>Nompourquant je me vos tenir
<lb n="4227"/>De tous poins a fermement croire
<lb n="4228"/>Qu'elle disoit parole voire.
<lb n="4229"/>Car cils qui encontre lui pense
<lb n="4230"/>A par lui se rïote et tense,
<lb n="4231"/>N'a droit ne se puet resjoïr,
<lb n="4232"/>Qu'il ne puet de joie joïr.
<lb n="4233"/>Et d'autre part, loiauté pure,
<lb n="4234"/>Bonté, raison, scens et droiture,
<lb n="4235"/>Franchise, honneur et gentillesse,
<lb n="4236"/>Honte, verité et noblesse,
<lb n="4237"/>Avec toutes bonnes vertus
<lb n="4238"/>Dont ses gens corps est revestus
<lb n="4239"/>Qui a toute heure l'acompaignent,
<lb n="4240"/>Gardent, nourrissent et enseingnent,
<lb n="4241"/>Ne se deingnassent assentir
<lb n="4242"/>Qu'en riens la laissassent mentir.
<lb n="4243"/>Et aussi qui aimme sans blame
<lb n="4244"/>En tous cas doit croire sa dame,
<lb n="4245"/>Einsi comme il vuet qu'on le croie.
<lb n="4246"/>Si que pour ce je la crëoie,
<lb n="4247"/>Et qu'il m'iert vis qu'en amité
<pb n="156"/><lb n="4248"/>Me disoit pure verité,
<lb n="4249"/>Que j'estoie en sa bonne grace.
<lb n="4250"/>Or doint Dieus que jamais ne face
<lb n="4251"/>Chose de quoi perdre la puisse,
<lb n="4252"/>Et qu'amie et dame la truisse,
<lb n="4253"/>Einsi com je li suis amis,
<lb n="4254"/>Qui a li sui donnez et mis,
<lb n="4255"/>Sans partir en, n'a mort, n'a vie:
<lb n="4256"/>Car qui bien aimme, a tart oublie.
<lb n="4257"/>Mais en la fin de ce traitié
<lb n="4258"/>Que j'ay compilé et traitié
<lb n="4259"/>Vueil mon nom et mon seurnom mettre,
<lb n="4260"/>Sans sillabe oublier, ne lettre;
<lb n="4261"/>Et cils qui savoir le vorra
<lb n="4262"/>De legier savoir le porra:
<lb n="4263"/>Car le quart ver, si com je fin,
<lb n="4264"/>Commencement, moien et fin
<lb n="4265"/>Est de mon nom, qui tous entiers
<lb n="4266"/>Y est, sans faillir quars ne tiers.
<lb n="4267"/>Mais il ne couvient adjouster
<lb n="4268"/>En ce quart ver lettre, n'oster,
<lb n="4269"/>Car qui riens y adjousteroit,
<lb n="4270"/>Mon nom jamais ne trouveroit,
<lb n="4271"/>Qu'il n'i eüst ou plus ou mains.
<lb n="4272"/>Et pour ce que je suis es mains
<lb n="4273"/>De loyal Amour que j'aim si,
<lb n="4274"/>Li fais hommage et di einsi:
<lb n="4275"/><q>“Bonne Amour, je te fais hommage
<lb n="4276"/>De mains, de bouche, de corage,
<pb n="157"/><lb n="4277"/>Com tes liges sers redevables,
<lb n="4278"/>Fins, loiaus, secrez et estables,
<lb n="4279"/>Et met cuer, corps, ame, vigour,
<lb n="4280"/>Desir, penser, plaisence, honnour
<lb n="4281"/>Dou tout en toy avec mon vivre,
<lb n="4282"/>Com cils qui vueil morir et vivre
<lb n="4283"/>En ton service, sans retraire.
<lb n="4284"/>Et certes, je le doi bien faire,
<lb n="4285"/>Quant tu me donnes tel espoir
<lb n="4286"/>Qu'adès mieus recevoir espoir,
<lb n="4287"/>Et que ma douce dame chiere
<lb n="4288"/>De bon cuer et a lie chiere
<lb n="4289"/>Verra ce dit qu'ai mis en rime,
<lb n="4290"/>Comment qu'assez nicement rime.
<lb n="4291"/>Et cils espoirs qui en moy maint
<lb n="4292"/>Qu'encor ma chiere dame m'aint
<lb n="4293"/>Mon cuer si doucement resjoie
<lb n="4294"/>Qu'en grant santé et en grant joie
<lb n="4295"/>Li change mal, u tu me dis
<lb n="4296"/>Que pris en gré sera mes dis.
<lb n="4297"/>Or doint Dieus qu'en bon gré le pregne,
<lb n="4298"/>Et qu'en li servant ne mesprengne.”</q></ab>
</sp>
</body>
<back>
  <div type="explicit">
    <p><hi rend="I">Explicit Remede de Fortune.</hi></p>
  </div>
</back></text>
</TEI>