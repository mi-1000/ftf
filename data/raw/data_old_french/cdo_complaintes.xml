<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Complaintes</title>
      <title type="formal">cdo_complaintes</title>
      <title type="reference">cdo_complaintes</title>
      <title type="DEAF">CharlD'OrlC</title>
      <title type="FRANTEXT">5420</title>
      <title type="gmd">transcription électronique</title>
      <author xml:id="COrleans" key="Orléans, Charles d' (1394-1465)" ref="http://www.idref.fr/028466861">Charles d'Orléans</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
    </editionStmt>
    <extent>- Numéros de pages saisies : de 258 à 286 ;
            - Nombre de mots d'après la base des descripteurs : <num xml:id="nb_mots_given">3067</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">3655</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/cdo_complaintes</idno>
      <idno type="doi">10.34847/nkl.c2868c3y</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1c">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Charles d'Orléans, Complaintes, édité par Pierre Champion, Paris, 1923. 
              Publié en ligne par la Base de français médiéval, http://catalog.bfm-corpus.org/cdo_complaintes.
              Dernière révision le 2012-11-02.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Poésies. I, La retenue d'amours. Ballades, chansons, complaintes et caroles / Complaintes</title>
          <author>Charles d'Orléans</author>
          <respStmt>
            <resp xml:id="editor">Éditeur scientifique</resp>
            <name type="person">Pierre Champion</name>
          </respStmt>
        </titleStmt>
          <extent>21 page(s)
        </extent>
        <publicationStmt>
          <publisher>Champion</publisher>
          <pubPlace>Paris</pubPlace>
          <date>1923</date>
          <idno type="sigle_DEAF">CharlD'OrlC</idno>
          <idno type="cote_FRANTEXT">5420</idno>
          <idno type="cote_biblio">BIU : Litt. 840.900 2 ORL</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
      <p>Ce texte provient de la Base textuelle du <name type="project">Dictionnaire du Moyen Français</name>
        et fait partie de la base <name type="project">FRANTEXT</name>.
        <address>
          <addrLine>ATILF UMR 7118 CNRS - Université de Lorraine</addrLine>
          <addrLine>44, avenue de la Libération</addrLine>
          <addrLine>BP 30687</addrLine>
          <addrLine>54063 NANCY CEDEX</addrLine>
          <addrLine>Tél : 03 54 50 53 00</addrLine>
          <addrLine>Fax : 03 83 97 24 56</addrLine>
          <addrLine>Courriel : contact@atilf.fr</addrLine>
          <addrLine>http://www.atilf.fr</addrLine>
          <addrLine>http://www.frantext.fr</addrLine>
          <addrLine>http://www.atilf.fr/dmf</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="19"/>
        <tagUsage gi="body" occurs="1"/>
        <tagUsage gi="div" occurs="5"/>
        <tagUsage gi="head" occurs="1"/>
        <tagUsage gi="hi" occurs="1"/>
        <tagUsage gi="lb" occurs="487"/>
        <tagUsage gi="pb" occurs="21"/>
        <tagUsage gi="q" occurs="1"/>
        <tagUsage gi="sp" occurs="10"/>
        <tagUsage gi="speaker" occurs="10"/>
        <tagUsage gi="stage" occurs="1"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Charles d'Orléans</name>
      <title>Complaintes</title>
      <date type="compo" when="1433-01-01" notBefore="1433-01-01" notAfter="1433-12-31" n="15">1433</date>
      <date type="compo_periode">moyen</date>
      <date type="compo_sous_siecle" n="15_1">milieu</date>
      <date type="ms" when="1440-01-01" notBefore="1435-01-01" notAfter="1444-12-31">ca. 1440</date>
      <idno type="msIdentifier">Paris, BnF, fr. 25458</idno>
      <region type="dialecte_auteur">orléanais</region>
    </creation>
    <langUsage>
      <language ident="fro" usage="100">Le texte est entièrement écrit en vers en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">lyrique</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#ATILF" when="2005-03-30">numérisation</change>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#AL" when="2012-11-02">balisage du discours direct</change>
    <change when="2012-11-02">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<pb n="258"/>
<div type="complainte" n="I">
<ab type="gv">
<lb n="1"/> France, jadis on te souloit nommer, 
<lb n="2"/> En tous pays, le tresor de noblesse, 
<lb n="3"/> Car un chascun povoit en toy trouver 
<lb n="4"/> Bonté, honneur, loyauté, gentillesse, 
<lb n="5"/> Clergie, sens, courtoisie, proesse. 
<lb n="6"/> Tous estrangiers amoient te suir. 
<lb n="7"/> Et maintenant voy, dont j'ay desplaisance 
<lb n="8"/> Qu'il te couvient maint grief mal soustenir, 
<lb n="9"/> Trescretien, franc royaume de France ! 
<lb n="10"/> Scez tu dont vient ton mal, a vray parler ? 
<lb n="11"/> Congnois tu point pourquoy es en tristesse ? 
<lb n="12"/> Conter le vueil, pour vers toy m'acquiter, 
<lb n="13"/> Escoutes moy et tu feras sagesse. 
<lb n="14"/> Ton grant ourgueil, glotonnie, peresse, 
<lb n="15"/> Couvoitise, sans justice tenir, 
<lb n="16"/> Et luxure, dont as eu abondance, 
<lb n="17"/> Ont pourchacié vers Dieu de te punir, 
<lb n="18"/> Trescretien, franc royaume de France ! 
<pb n="259"/>

<lb n="19"/> Ne te vueilles pour tant desesperer, 
<lb n="20"/> Car Dieu est plain de merci, a largesse. 
<lb n="21"/> Va t'en vers lui sa grace demander, 
<lb n="22"/> Car il t'a fait, deja pieça, promesse 
<lb n="23"/> (Mais que faces ton advocat Humblesse) 
<lb n="24"/> Que tresjoyeux sera de toy guerir ; 
<lb n="25"/> Entierement metz en lui ta fiance, 
<lb n="26"/> Pour toy et tous, voulu en crois mourir, 
<lb n="27"/> Trescretien, franc royaume de France ! 
<lb n="28"/> Souviengne toy comment voult ordonner 
<lb n="29"/> Que criasses Montjoye, par liesse, 
<lb n="30"/> Et qu'en escu d'azur deusses porter 
<lb n="31"/> Trois fleurs de lis d'or, et pour hardiesse 
<lb n="32"/> Fermer en toy, t'envoya sa Haultesse, 
<lb n="33"/> L'auriflamme, qui t'a fait seigneurir 
<lb n="34"/> Tes ennemis ; ne metz en oubliance 
<lb n="35"/> Telz dons haultains, dont lui pleut t'enrichir, 
<lb n="36"/> Trescrestian, franc royaume de France ! 
<lb n="37"/> En oultre plus, te voulu envoyer 
<lb n="38"/> Par un coulomb, qui est plain de simplesse, 
<lb n="39"/> La unction dont dois tes roys sacrer, 
<lb n="40"/> Afin qu'en eulx dignité plus encresse ; 
<lb n="41"/> Et, plus qu'a nul, t'a voulu sa richesse 
<lb n="42"/> De reliques et corps sains departir ; 
<lb n="43"/> Tout le monde en a la congnoissance. 
<lb n="44"/> Soyes certain qu'il ne te veult faillir, 
<lb n="45"/> Trescrestian, franc royaume de France ! 
<lb n="46"/> Court de Romme si te fait appeller 
<lb n="47"/> Son bras dextre, car souvent de destresse 
<pb n="260"/>

<lb n="48"/> L'as mise hors, et pour ce approuver 
<lb n="49"/> Les papes font te seoir, seul, sans presse, 
<lb n="50"/> A leur dextre, se droit jamais ne cesse. 
<lb n="51"/> Et pour ce dois fort pleurer et gemir, 
<lb n="52"/> Quant tu desplais a Dieu qui tant t'avance 
<lb n="53"/> En tous estas, lequel deusses cherir, 
<lb n="54"/> Trescrestian, franc royaume de France ! 
<lb n="55"/> Quelz champions souloit en toy trouver 
<lb n="56"/> Crestienté ! Ja ne fault que l'expresse : 
<lb n="57"/> Charlemeine, Rolant et Olivier, 
<lb n="58"/> En sont tesmoings ; pour ce, je m'en delaisse. 
<lb n="59"/> Et saint Loys Roy, qui fist la rudesse 
<lb n="60"/> Des Sarrasins souvent aneantir, 
<lb n="61"/> En son vivant, par travail et vaillance ! 
<lb n="62"/> Les croniques le moustrent, sans mentir, 
<lb n="63"/> Trescrestien, franc royaume de France ! 
<lb n="64"/> Pource, France, vueilles toy adviser, 
<lb n="65"/> Et tost reprens de bien vivre l'adresse ; 
<lb n="66"/> Tous tes meffais metz paine d'amender, 
<lb n="67"/> Faisant chanter et dire mainte messe 
<lb n="68"/> Pour les ames de ceulx qui ont l'aspresse 
<lb n="69"/> De dure mort souffert, pour te servir ; 
<lb n="70"/> Leurs loyautez ayes en souvenance, 
<lb n="71"/> Riens espargnié n'ont pour toy garantir, 
<lb n="72"/> Trescrestien, franc royaume de France ! 
<lb n="73"/> Dieu a les bras ouvers pour t'acoler, 
<lb n="74"/> Prest d'oublier ta vie pecheresse ; 
<lb n="75"/> Requier pardon, bien te vendra aidier 
<lb n="76"/> Nostre Dame, la trespuissant princesse, 
<pb n="261"/>

<lb n="77"/> Qui est ton cry et que tiens pour maistresse. 
<lb n="78"/> Les sains aussi te vendront secourir, 
<lb n="79"/> Desquelz les corps font en toy demourance. 
<lb n="80"/> Ne vueilles plus en ton pechié dormir, 
<lb n="81"/> Trescrestien, franc royaume de France ! 
<lb n="82"/> Et je, Charles, duc d'Orlians, rimer 
<lb n="83"/> Voulu ces vers ou temps de ma jeunesse, 
<lb n="84"/> Devant chascun les vueil bien advouer, 
<lb n="85"/> Car prisonnier les fis, je le confesse ; 
<lb n="86"/> Priant a Dieu, qu'avant qu'aye vieillesse, 
<lb n="87"/> Le temps de paix partout puist avenir, 
<lb n="88"/> Comme de cueur j'en ay la desirance, 
<lb n="89"/> Et que voye tous tes maulx brief finir, 
<lb n="90"/> Trescrestian, franc royaume de France ! 
</ab>
</div>
<div type="complainte" n="II">
<ab type="gv">
<lb n="1"/> Amour, ne vous vueille desplaire, 
<lb n="2"/> Se trop souvent a vous me plains, 
<lb n="3"/> Je ne puis mon cueur faire taire, 
<lb n="4"/> Pour la doleur dont il est plains. 
<lb n="5"/> Helas ! vueilliez penser au meins 
<lb n="6"/> Au services qu'il vous a fais, 
<lb n="7"/> Je vous empry a jointes mains, 
<lb n="8"/> Car il en est temps, ou jamais. 
<lb n="9"/> Moustrez qu'en avez souvenance, 
<lb n="10"/> En lui donnant aucun secours, 
<lb n="11"/> Faisant semblant qu'avez plaisance 
<lb n="12"/> Plus a son bien qu'a ses doulours ; 
<pb n="262"/>

<lb n="13"/> Ou me dittes, pour Dieu, Amours, 
<lb n="14"/> Se le lairez en cest estat : 
<lb n="15"/> Car d'ainsi demourer tousjours, 
<lb n="16"/> Cuidez vous que ce soit esbat ? 
<lb n="17"/> Nennil, car Dangier qui desire 
<lb n="18"/> De le mectre du tout a mort, 
<lb n="19"/> L'a mis, pour plus tost le destruire, 
<lb n="20"/> En la prison de Desconfort ; 
<lb n="21"/> Ne jamais ne sera d'accort 
<lb n="22"/> Qu'il en parte par son vouloir, 
<lb n="23"/> Combien que trop, et a grant tort, 
<lb n="24"/> Long temps lui a fait mal avoir. 
<lb n="25"/> Et pour la tresmauvaise vie 
<lb n="26"/> Que lui fait souffrir ce villain, 
<lb n="27"/> Il est encheu en maladie, 
<lb n="28"/> Car de tout ce qui lui est sain 
<lb n="29"/> A le rebours, j'en suy certain. 
<lb n="30"/> En ceste dolente prison, 
<lb n="31"/> Ne sçay s'il passera demain 
<lb n="32"/> Qu'il ne meure sans guerison. 
<lb n="33"/> Car il n'a que poires d'angoisse 
<lb n="34"/> Au matin, pour se desjeuner, 
<lb n="35"/> Qui tant le refroidist et froisse 
<lb n="36"/> Qu'il ne peut santé recouvrer. 
<lb n="37"/> D'eaue ne lui fault point donner, 
<lb n="38"/> Il en a de larmes assés ; 
<lb n="39"/> Tant a de mal, a vray parler, 
<lb n="40"/> Que cent en seroient lassés. 
<pb n="263"/>

<lb n="41"/> Et n'a que le lit de Pensee 
<lb n="42"/> Pour soy reposer et gesir ; 
<lb n="43"/> Mais Plaisance s'en est alee, 
<lb n="44"/> Qui plus ne le povoit souffrir, 
<lb n="45"/> A peine l'a peu retenir, 
<lb n="46"/> S'Espoir ne fust jusques a cy ; 
<lb n="47"/> N'a il donc raison, sans mentir, 
<lb n="48"/> S'il fait requeste de Mercy ? 
<lb n="49"/> Il porte le noir de Tristesse, 
<lb n="50"/> Pour Reconfort qu'il a perdu, 
<lb n="51"/> N'oncques hors des fers de Destresse 
<lb n="52"/> N'est party, pour mal qu'il ait eu ; 
<lb n="53"/> Toutesfois vous avez bien sceu 
<lb n="54"/> Qu'a vous s'estoit du tout donné, 
<lb n="55"/> Quelque doleur qu'il ait receu, 
<lb n="56"/> Et vous l'avez abandonné ! 
<lb n="57"/> Par m'ame, c'est donner courage 
<lb n="58"/> A chascun de voz serviteurs 
<lb n="59"/> De vous laissier, s'il estoit sage, 
<lb n="60"/> Et querir son party aillieurs ! 
<lb n="61"/> Car tant qu'aurés telz gouverneurs 
<lb n="62"/> Comme Dangier, le desloyal, 
<lb n="63"/> Vous n'aurés que plains et clameurs, 
<lb n="64"/> Car il ne fist oncque que mal. 
<lb n="65"/> A mon cueur le conseilleroye 
<lb n="66"/> Qu'il vous laissast ; mais, par ma foy, 
<lb n="67"/> Ja consentir ne lui feroye, 
<lb n="68"/> Car tant de son vueil j'aperçoy, 
<lb n="69"/> Quelque doleur qu'il ait en soy, 
<pb n="264"/>

<lb n="70"/> Qu'il est vostre, par devant tous ; 
<lb n="71"/> Et, par mon serement, je le croy, 
<lb n="72"/> Qu'autre maistre n'aura que vous. 
<lb n="73"/> Or regardez, n'est ce merveille 
<lb n="74"/> Qu'il vous ayme si loyaument, 
<lb n="75"/> Quant toute doleur nompareille 
<lb n="76"/> A receu, sans allegement ? 
<lb n="77"/> Et si le porte lyement, 
<lb n="78"/> Pensant une fois mieulx sera ; 
<lb n="79"/> A vous s'en attent seulement, 
<lb n="80"/> Ne ja autrement ne fera. 
<lb n="81"/> Si m'a chargié que vous requiere, 
<lb n="82"/> Comme pieça vous a requis, 
<lb n="83"/> Que vueilliez oïr sa priere : 
<lb n="84"/> C'est qu'il soit hors de prison mis, 
<lb n="85"/> Et Dangier et les siens bannis, 
<lb n="86"/> Qui jamais ne vouldront son bien ; 
<lb n="87"/> Ou au meins qu'aye saufconduis 
<lb n="88"/> Qu'ilz ne lui meffacent de rien. 
<lb n="89"/> Afin qu'il puist oïr nouvelle 
<lb n="90"/> De celle dont il est servant, 
<lb n="91"/> Et souvent veoir sa beaulté belle ; 
<lb n="92"/> Car d'autre rien n'est desirant 
<lb n="93"/> Que la servir, tout son vivant, 
<lb n="94"/> Comme la plus belle qui soit, 
<lb n="95"/> A qui Dieu doint de biens autant 
<lb n="96"/> Que son loyal cueur en vouldroit. 
</ab>
<pb n="265"/>
</div>
<div type="complainte" n="III">
<ab type="gv">
<lb n="1"/> Ma seule Dame et ma maistresse, 
<lb n="2"/> Ou gist de tout mon bien l'espoir 
<lb n="3"/> Et sans qui plaisir ne liesse 
<lb n="4"/> Ne me peuent en riens valoir, 
<lb n="5"/> Pleust a Dieu que peussiez savoir 
<lb n="6"/> Le mal, l'ennuy et le courrous 
<lb n="7"/> Qu'a toute heure me fault avoir 
<lb n="8"/> Pour ce que je suy loings de vous. 
<lb n="9"/> Helas ! or ay je souvenance 
<lb n="10"/> Que je vous vy derrainement 
<lb n="11"/> A si tresjoyeuse plaisance 
<lb n="12"/> Qu'il me sembloit certainement 
<lb n="13"/> Que jamais ennuieux tourment 
<lb n="14"/> Ne devoit pres de moy venir, 
<lb n="15"/> Mais je trouvay bien autrement, 
<lb n="16"/> Quant me faillu de vous partir. 
<lb n="17"/> Car, quant ce vint au congié prandre, 
<lb n="18"/> Je ne savoye, pour le mieulx, 
<lb n="19"/> Auquel me valoit plus entendre 
<lb n="20"/> Ou a mon cueur, ou a mes yeulx ; 
<lb n="21"/> Car je trouvay, ainsi m'ayd Dieux, 
<lb n="22"/> Mon cueur courroucié si tresfort 
<lb n="23"/> Qu'oncques ne le vy, en nulz lieux, 
<lb n="24"/> Si eslongnié de Reconfort. 
<lb n="25"/> Et d'autre part, mes yeulx estoient 
<lb n="26"/> En un tel vouloir de pleurer 
<pb n="266"/>

<lb n="27"/> Qu'a peine tenir s'en povoient, 
<lb n="28"/> N'ilz n'osoient riens regarder ; 
<lb n="29"/> Car, par un seul semblant moustrer 
<lb n="30"/> En riens d'en estre desplaisans, 
<lb n="31"/> C'eust esté pour faire parler 
<lb n="32"/> Les jalous et les mesdisans. 
<lb n="33"/> Et de la grant paour que j'avoie 
<lb n="34"/> Que leur dueil si ne fust congneu, 
<lb n="35"/> Auquel entendre ne savoye ; 
<lb n="36"/> Oncques si esbahy ne fu, 
<lb n="37"/> Si dolent ne si esperdu ; 
<lb n="38"/> Car, par Dieu, j'eusse mieulx amé, 
<lb n="39"/> Avant que l'en l'eust apperceu, 
<lb n="40"/> N'avoir jamais jour esté né. 
<lb n="41"/> Car, se par ma folle maniere, 
<lb n="42"/> J'eusse moustré, ou par semblant 
<lb n="43"/> Venant de voulenté legiere, 
<lb n="44"/> L'amour dont je vous ayme tant, 
<lb n="45"/> (Parquoy eussiez eu, tant ne quant, 
<lb n="46"/> De blasme ne de deshonneur) 
<lb n="47"/> Je sçay bien que, tout mon vivant, 
<lb n="48"/> Je fusse langui en doleur. 
<lb n="49"/> En ce point et encore pire, 
<lb n="50"/> Alors de vous je me party, 
<lb n="51"/> Sans avoir loisir de vous dire 
<lb n="52"/> Les maulx dont j'estoye party ; 
<lb n="53"/> Toutesfois, Belle, je vous dy 
<lb n="54"/> Qu'il vous pleust de vouloir penser 
<lb n="55"/> Que je vous avoie servy 
<lb n="56"/> Et serviroye sans cesser, 
<pb n="267"/>

<lb n="57"/> Tant comme dureroit ma vie ; 
<lb n="58"/> Et, quant de mort seroye pris, 
<lb n="59"/> De m'ame seriés servie, 
<lb n="60"/> Priant pour vous en Paradis, 
<lb n="61"/> S'il en estoit en son devis ; 
<lb n="62"/> Et mes biens, mon cueur et mon corps, 
<lb n="63"/> Je les vous ay du tout soubzmis ; 
<lb n="64"/> Mais ç'a esté de leurs accors. 
<lb n="65"/> Car il n'est nulle que je clame, 
<lb n="66"/> Ne qui se puist nommer, de vray, 
<lb n="67"/> Ma seule souveraine Dame, 
<lb n="68"/> Fors que vous, a qui me donnay 
<lb n="69"/> Le premier jour que regarday 
<lb n="70"/> Vostre belle, plaisant, beauté, 
<lb n="71"/> De qui vray serviteur mourray, 
<lb n="72"/> En gardant tousjours loyauté. 
<lb n="73"/> Or, vueilliez donc avoir pensee, 
<lb n="74"/> Puis que lors j'avoye tel dueil, 
<lb n="75"/> Belle, tresloyaument amee, 
<lb n="76"/> Qu'encore plus grant le recueil, 
<lb n="77"/> Maintenant que, contre mon vueil, 
<lb n="78"/> Me fault estre de vous loingtains, 
<lb n="79"/> Et que veoir ne puis a l'ueil 
<lb n="80"/> Voz belles, blanches, doulces mains, 
<lb n="81"/> Et vostre beauté nompareille 
<lb n="82"/> Que veoye si voulentiers, 
<lb n="83"/> Plaine de doulceur a merveille, 
<lb n="84"/> Dont tous voz fais sont si entiers 
<lb n="85"/> Qu'ilz ont esté les messagiers 
<pb n="268"/>

<lb n="86"/> De me tollir, et pres et loing, 
<lb n="87"/> Mes vouloirs et mes desiriers ; 
<lb n="88"/> Ainsi m'aid Dieu a mon besoing. 
<lb n="89"/> Si vous suppli, tresbonne et belle, 
<lb n="90"/> Qu'ayez souvenance de moy ; 
<lb n="91"/> Car, a tousjours, vous serez celle 
<lb n="92"/> Que serviray comme je doy ; 
<lb n="93"/> Je le vous prometz, par ma foy, 
<lb n="94"/> Du tout a vous me suis donné ; 
<lb n="95"/> Se Dieu plaist, je feray pourquoy 
<lb n="96"/> J'en seray tresbien guerdonné ! 
</ab>
<pb n="272"/>
</div>
<div type="complainte" n="IVa">
 <head><hi rend="I">Autre lectre en complainte faisant responce audit Fredet</hi>.</head>
<ab type="gv">
<lb n="2"/> Fredet, j'ay receu vostre lectre, 
<lb n="3"/> Dont vous mercie chierement, 
<lb n="4"/> Ou dedens avez voulu mectre 
<lb n="5"/> Vostre fait bien entierement ; 
<lb n="6"/> Fier vous povez seurement 
<lb n="7"/> En moy, tout, non pas a demi, 
<lb n="8"/> Au besoing congnoist on l'ami. 
<lb n="9"/> S'amour tient vostre cuer en serre, 
<lb n="10"/> Ne vous esbahissez en rien ; 
<lb n="11"/> Il n'est nulle si forte guerre 
<lb n="12"/> Qu'au derrain ne s'appaise bien ; 
<lb n="13"/> Amour le fait, comme je tien, 
<pb n="273"/>

<lb n="14"/> Pour esprouver mieulx vostre vueil 
<lb n="15"/> Grant joye vient aprés grant dueil. 
<lb n="16"/> Se vous dictes : Las ! je ne puis 
<lb n="17"/> Une telle doleur porter ; 
<lb n="18"/> Je vous respons : <q> « Beau sire, et puis 
<lb n="19"/> Vous en voulez vous depporter 
<lb n="20"/> Ou au Dieu d'Amours rapporter ? 
<lb n="21"/> L'un des deux fault, se m'aist Dieux, voire : 
<lb n="22"/> Puisqu'il est trait, il le fault boire. » </q>
<lb n="23"/> Cuidez vous, par dueil et courrouz, 
<lb n="24"/> Ainsi gangner vostre vouloir ? 
<lb n="25"/> Nennyl, ce ne sont que coups rouz 
<lb n="26"/> Qu'Amours met tout en nonchaloir. 
<lb n="27"/> De riens ne vous peuent valoir, 
<lb n="28"/> Et se les couchez en despence ; 
<lb n="29"/> Trop remaint de ce que fol pense. 
<lb n="30"/> Voulez vous rompre vostre teste 
<lb n="31"/> Contre le mur ? ce n'est pas sens. 
<lb n="32"/> Il fault denser, qui est en feste ; 
<lb n="33"/> Certes, autre raison n'y sens ; 
<lb n="34"/> Et pour cela, je me consens 
<lb n="35"/> Que souffrez qu'Amours vous demaine ; 
<lb n="36"/> Grant bien ne vient jamais sans paine. 
<lb n="37"/> Mais de voz doleurs raconter 
<lb n="38"/> Faictes bien, ainsi qu'il me semble, 
<lb n="39"/> Et les assommer et compter 
<lb n="40"/> Devant Amours ; car il ressemble 
<lb n="41"/> A l'ostellier qui met ensemble, 
<pb n="274"/>

<lb n="42"/> Et tout dedens son papier couche : 
<lb n="43"/> Pour parler est faicte la bouche. 
<lb n="44"/> De pieça je fuz en ce point, 
<lb n="45"/> Encores pis, loing d'allegence ; 
<lb n="46"/> Toutesfoiz ne vouluz je point 
<lb n="47"/> De moy mesmes faire vengence ; 
<lb n="48"/> Mais chauldement, par diligence, 
<lb n="49"/> Pourchassay et plaiday mon fait : 
<lb n="50"/> Peu gangne celuy qui se tait. 
<lb n="51"/> Et pour ce que la lectre dit 
<lb n="52"/> Qu'Amours veult que vers moy tirez, 
<lb n="53"/> De moy ne serez escondit, 
<lb n="54"/> S'aucune chose desirez 
<lb n="55"/> A vostre bien, quant l'escriprez ; 
<lb n="56"/> Paine mettray, d'entente franche, 
<lb n="57"/> Que l'ayez de croq ou de hanche. 
<lb n="58"/> Combatez, d'estoc et de taille, 
<lb n="59"/> Vostre dure merencolie, 
<lb n="60"/> Et reprenez, commant qu'il aille, 
<lb n="61"/> Espoir, confort et chiere lie. 
<lb n="62"/> De ne vous oublier me lie, 
<lb n="63"/> Autant en ce que puis et doy, 
<lb n="64"/> Que se me teniez par le doy. 
<lb n="65"/> Or retournons a mon propos 
<lb n="66"/> Et ne parlons plus de cecy. 
<lb n="67"/> Vray est que je suis en repos 
<lb n="68"/> D'Amours, mais non pas de Soussy ; 
<lb n="69"/> Et pour ce, je vous vueil aussy 
<pb n="275"/>

<lb n="70"/> De me conseillier travaillier, 
<lb n="71"/> L'amy doit pour l'autre veiller. 
<lb n="72"/> Soussy maintient que c'est raison 
<lb n="73"/> Qu'il ait sur tous vers moy puissance ; 
<lb n="74"/> Nonchaloir dit qu'en ma maison 
<lb n="75"/> Vault mieulx qu'il ait la gouvernance, 
<lb n="76"/> Car il ramenera Plaisance 
<lb n="77"/> Que Soussy a banye a tort, 
<lb n="78"/> Sans reveiller le chat qui dort. 
<lb n="79"/> Soussy respond qu'estre ne peut, 
<lb n="80"/> Tant qu'on est ou monde vivant, 
<lb n="81"/> Car Fortune par tout s'esmeut 
<lb n="82"/> Et est a chascun estrivant, 
<lb n="83"/> En tous lieux va mal escrivant, 
<lb n="84"/> Et toutes choses met en doubte ; 
<lb n="85"/> Elle a beaux yeulx et ne voyt goute. 
<lb n="86"/> Si ne sçay que je doye faire, 
<lb n="87"/> Ne lequel d'eulx me laissera ; 
<lb n="88"/> Car veu que tousjours j'ay affaire, 
<lb n="89"/> Soussy jamais ne cessera, 
<lb n="90"/> Mais mon plaisir rabessera 
<lb n="91"/> En quelque place que je voyse ; 
<lb n="92"/> Bien est aise qui est sans noyse. 
<lb n="93"/> Quant en Nonchaloir je m'esbas 
<lb n="94"/> Et Desplaisir vueil debouter, 
<lb n="95"/> Jamais ne sçay parler si bas 
<lb n="96"/> Que Soussy ne viengne escouter. 
<lb n="97"/> Las ! je le doy tant redoubter, 
<pb n="276"/>

<lb n="98"/> Car a tort souvent me ravalle ; 
<lb n="99"/> Mais sans mascher fault que l'avalle. 
<lb n="100"/> Je ne sçay remede quelconques, 
<lb n="101"/> Quant ay mis ces choses en poys, 
<lb n="102"/> Pour tous deux contenter adoncques, 
<lb n="103"/> Fors les faire servir par moys ; 
<lb n="104"/> Mandez moy sur ce quelque foys, 
<lb n="105"/> Fredet, bon conseil, par vostre ame, 
<lb n="106"/> Foy que devez a vostre Dame. 
</ab>
<pb n="282"/>
</div>
<div type="complainte" n="V">
<ab type="gv">
<lb n="1"/> L'autrier en ung lieu me trouvay, 
<lb n="2"/> Triste, pensif et doloreux, 
<lb n="3"/> Tout mon fait, bien au long, comptay 
<lb n="4"/> Au hault Prince des amoureux, 
<lb n="5"/> Lequel m'a esté rigoreux 
<lb n="6"/> Ou temps que mon cueur le servoit ; 
<lb n="7"/> Et, ainsy qu'il me respondoit, 
<lb n="8"/> Souvenir, qui fut au plus prés, 
<lb n="9"/> Ses ditz et les miens escripvoit 
<lb n="10"/> En la maniere cy aprés : </ab>
 <sp><speaker>L'AMANT.</speaker><ab type="gv"> - Helas ! Amours, de vous me plains ; 
<lb n="12"/> Mais les griefs maulx le me font faire, 
<lb n="13"/> Dont mon cueur et moy sommes plains, 
<lb n="14"/> Car trop estes de dur afaire. 
<lb n="15"/> S'un peu me feussiez debonnaire, 
<lb n="16"/> Espoir, que j'ay du tout perdu, 
<lb n="17"/> Si me seroit tantost rendu ; 
<lb n="18"/> Mais pas n'avez tel vostre vueil 
<pb n="283"/>

<lb n="19"/> Ainçois, par vous m'est deffendu 
<lb n="20"/> Plaisant Desir et Bel Acueil. 
</ab></sp>
   <sp><speaker>AMOURS.</speaker><stage> - Amours respond.</stage><ab type="gv"> - A trop grand tort 
<lb n="22"/> Vous complaignez et sans raison, 
<lb n="23"/> Car envers chascun Reconfort 
<lb n="24"/> N'est pas tousjours en sa saison ; 
<lb n="25"/> Et si savez qu'en ma maison 
<lb n="26"/> Une coustume se maintient, 
<lb n="27"/> C'est assavoir que qui se tient 
<lb n="28"/> Pour serviteur de mon hostel, 
<lb n="29"/> Maintesfoiz souffrir luy convient : 
<lb n="30"/> L'usaige de mes gens est tel. </ab></sp>
 <sp><speaker>L'AMANT.</speaker><ab type="gv"> - Certes, Sire, vous dictes vray ; 
<lb n="32"/> Mes l'ordonnance riens ne vault, 
<lb n="33"/> Parler en puis, car bien le sçay, 
<lb n="34"/> Et ay dancié a ce court sault ; 
<lb n="35"/> Par quoy je cognois le deffault 
<lb n="36"/> De doulx plaisir que l'en y a ; 
<lb n="37"/> Car, quant mon cueur vous depria 
<lb n="38"/> Secours, il luy fut escondit, 
<lb n="39"/> Adoncques de dueil regnya 
<lb n="40"/> Vostre povoir et s'en partit. </ab></sp>
 <sp><speaker>AMOURS.</speaker><ab type="gv"> - Dea ! beaulx amis, se dit Amours, 
<lb n="42"/> Celuy qui a servir se met, 
<lb n="43"/> S'il veult avoir tantost secours 
<lb n="44"/> Et le gardon qu'on luy promect, 
<lb n="45"/> Ou aultrement, il se desmect 
<lb n="46"/> Du service qu'il a empris, 
<lb n="47"/> De Leaulté seroit repris, 
<pb n="284"/>

<lb n="48"/> Quant je tiendray mon jugement, 
<lb n="49"/> Et si perdroit tout los et pris, 
<lb n="50"/> Sans jamais nul recouvrement. </ab></sp>
 <sp><speaker>L'AMANT.</speaker><ab type="gv"> - Voire, Sire, doit on servir 
<lb n="52"/> Sans prouffit ou guerdon avoir ? 
<lb n="53"/> Nennil, ung cueur devroit mourir, 
<lb n="54"/> Puis qu'il a fait leal devoir 
<lb n="55"/> Entierement a son povoir, 
<lb n="56"/> Et qu'il luy fault querir son pain ; 
<lb n="57"/> A vous, qui estes souverain, 
<lb n="58"/> En est le plus de deshonneur, 
<lb n="59"/> Veu que par faulte meurt de fain 
<lb n="60"/> Vostre bon leal serviteur. </ab></sp>
 <sp><speaker>AMOURS.</speaker><ab type="gv"> - Qu'on meure de fain ne vueil pas, 
<lb n="62"/> Mes le trop hasté s'eschauda, 
<lb n="63"/> Il convient aller pas a pas ; 
<lb n="64"/> Et puis aprés on cognoistra 
<lb n="65"/> Qui mieulx son devoir fait aura ; 
<lb n="66"/> Alors doibt estre guerdonné. 
<lb n="67"/> Je suis assez abandonné, 
<lb n="68"/> A grant largesse, de mes biens ; 
<lb n="69"/> Mais quant j'ay maintesfoiz donné 
<lb n="70"/> A plusieurs, semble qu'ilz n'ont riens ! </ab></sp>
 <sp><speaker>L'AMANT.</speaker><ab type="gv"> - De ceulz ne suis quant est a moy. 
<lb n="72"/> Sur ce, je respondz a briefs motz : 
<lb n="73"/> Je vous asseure, par ma foy, 
<lb n="74"/> Oncques ne fuz en ce propos, 
<lb n="75"/> J'ay tousjours porté sur mon dos, 
<pb n="285"/>

<lb n="76"/> Paine, Travail a grant planté, 
<lb n="77"/> Ne nulle chose n'ay hanté, 
<lb n="78"/> Dont on dye qu'aye failly, 
<lb n="79"/> Combien qu'en dueil m'aiez planté, 
<lb n="80"/> Come faint seigneur et amy. </ab></sp>
 <sp><speaker>AMOURS.</speaker><ab type="gv"> - Estre mon maistre vous voulez, 
<lb n="82"/> Par vostre parler, ce me semble, 
<lb n="83"/> Et grandement vous me foulez ; 
<lb n="84"/> Mais l'estrif de nous deux ensemble, 
<lb n="85"/> Comme en puet cognoistre, ressemble 
<lb n="86"/> Au debat du verre et du pot ; 
<lb n="87"/> Fain avez qu'on vous tiengne a sot ; 
<lb n="88"/> Devant Raison soit assigné, 
<lb n="89"/> Se j'ay tort, paier vueil l'escot, 
<lb n="90"/> Quant le debat sera finé. </ab></sp>
 <sp><speaker>L'AMANT.</speaker><ab type="gv"> - Il fault que le plus foible doncques 
<lb n="92"/> Soit tousjours gecté soubz le pié, 
<lb n="93"/> Ne je ne viz autrement oncques ; 
<lb n="94"/> Rendre se fault, qui n'a traictié. 
<lb n="95"/> J'ay cogneu, ou j'ay peu gaingnié, 
<lb n="96"/> Vostre court, a mont et a val, 
<lb n="97"/> Et, soit a pié ou a cheval, 
<lb n="98"/> On n'y scet trouver droit chemin, 
<lb n="99"/> Quoy qu'on y trouve, bien ou mal, 
<lb n="100"/> Il fault tout partir a butin. </ab></sp>
 <sp><speaker>AMOURS.</speaker><ab type="gv"> - Pour le present, plus n'en parlons ; 
<lb n="102"/> Puis que j'ay puissance sur tous, 
<lb n="103"/> Quelque chose que debatons, 
<lb n="104"/> A mon plaisir feray de vous. 
<pb n="286"/>

<lb n="105"/> Ne me chault de vostre courroux 
<lb n="106"/> Ne de chose que l'on me dye. 
<lb n="107"/> Se je vous ay fait courtoisie, 
<lb n="108"/> Se vous voulez, prenez l'en gré, 
<lb n="109"/> Car le premier vous n'estez mie 
<lb n="110"/>   Qu'ay courcié en plus grant degré ! </ab></sp>

</div>
</body>
</text>
</TEI>