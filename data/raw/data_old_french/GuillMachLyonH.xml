<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Le dit dou lyon</title>
      <title type="formal">GuillMachLyon</title>
      <title type="reference">GuillMachLyonH</title>
      <title type="DEAF">GuillMachH</title>
      <title type="FRANTEXT">0807</title>
      <title type="gmd">transcription électronique</title>
      <author xml:id="GMachaut" key="Guillaume de Machaut (1300?-1377)" ref="http://www.idref.fr/026908476">Guillaume de Machaut</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
    </editionStmt>
    <extent>- Numéros de pages saisies : de 159 à 237 ;
            - Nombre de mots d'après la base des descripteurs : <num xml:id="nb_mots_given">13052</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">15023</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/GuillMachLyonH</idno>
      <idno type="doi">10.34847/nkl.f4bf60v0</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Guillaume de Machaut, Le dit dou lyon, édité par Ernest Hoepffner, Paris, 1911. 
              Publié en ligne par la Base de français médiéval, http://catalog.bfm-corpus.org/GuillMachLyonH.
              Dernière révision le 2018-07-31.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Oeuvres de Guillaume de Machaut. Tome II / Le dit dou lyon</title>
          <author>Guillaume de Machaut</author>
          <respStmt>
            <resp xml:id="editor">Éditeur scientifique</resp>
            <name type="person">Ernest Hoepffner</name>
          </respStmt>
        </titleStmt>
          <extent>79 page(s)
        </extent>
        <publicationStmt>
          <publisher>Firmin-Didot</publisher>
          <pubPlace>Paris</pubPlace>
          <date>1911</date>
          <idno type="sigle_DEAF">GuillMachH</idno>
          <idno type="cote_FRANTEXT">0807</idno>
          <idno type="cote_biblio">PARIS-Bib-Sainte geneviève : 8 Y SUP 138 (58) (2)</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="57"/>
        <tagUsage gi="back" occurs="1"/>
        <tagUsage gi="body" occurs="1"/>
        <tagUsage gi="div" occurs="1"/>
        <tagUsage gi="hi" occurs="2"/>
        <tagUsage gi="lb" occurs="2204"/>
        <tagUsage gi="num" occurs="5"/>
        <tagUsage gi="p" occurs="3"/>
        <tagUsage gi="pb" occurs="79"/>
        <tagUsage gi="q" occurs="50"/>
        <tagUsage gi="supplied" occurs="1"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Guillaume de Machaut</name>
      <title>Le dit dou lyon</title>
      <date type="compo" when="1342-01-01" notBefore="1342-01-01" notAfter="1342-12-31" n="14">1342</date>
      <date type="compo_periode">moyen</date>
      <date type="compo_sous_siecle" n="14_2">milieu</date>
      <date type="ms" when="1380-01-01" notBefore="1360-01-01" notAfter="1399-12-31">av. 1377 ou 4e q. 14e s.</date>
      <idno type="msIdentifier">Paris, BnF, fr. 1584 et BnF, fr. 22545-22546</idno>
      <region type="dialecte_auteur">champenois</region>
    </creation>
    <langUsage>
      <language ident="fro" usage="100">Le texte est entièrement écrit en vers en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#ATILF" when="2005-03-30">numérisation</change>
    <change who="#AL" when="2018-07-31">conversion TEI P5 et adaptation aux normes de la BFM</change>
    <change who="#AL" when="2018-07-31">balisage du discours direct</change>
    <change when="2018-07-31">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<pb n="159"/>
<ab type="gv">
<lb n="1"/>Quant la saison d'iver decline,
<lb n="2"/>Que par droit toute riens s'encline
<lb n="3"/>Selonc nature a faire joie,
<lb n="4"/>Si qu'il n'est riens qui ne s'esjoie,
<lb n="5"/>Tant soit assis en cuer villain,
<lb n="6"/>Car maint aimment -- et j'aussi l'aim --
<lb n="7"/>Trop plus le printemps que l'iver,
<lb n="8"/>Car neis les bestes et li ver
<lb n="9"/>Qui contre lui de la terre issent
<lb n="10"/>De sa venue s'esjoïssent,
<lb n="11"/>Et li oisillon s'en esgaient,
<lb n="12"/>Qui a faire joie s'essaient
<lb n="13"/>Et li paient en leur latin
<lb n="14"/>Toudis, au soir et au matin,
<lb n="15"/>Joliement sa droite rente,
<pb n="160"/><lb n="16"/>C'est que chascuns chante ou deschante
<lb n="17"/>Et face feste en sa venue,
<lb n="18"/>Pour ce qu'il a esté en mue,
<lb n="19"/>Car Nature si leur commande
<lb n="20"/>Que chascuns a chanter entende,
<lb n="21"/>Si que par prés et par rivages,
<lb n="22"/>Par plains, par aunois, par boscages,
<lb n="23"/>Par montaingnes et par valées,
<lb n="24"/>Chantent tuit, les gueules baées,
<lb n="25"/>Si font maint son et maint hoquet;
<lb n="26"/>Car quant il voient le bosquet
<lb n="27"/>Vert et flouri et l'aube espine,
<lb n="28"/>Qui leur gorgette pas n'espine,
<lb n="29"/>Quant il en mengüent la greinne,
<lb n="30"/>Chascuns de bien chanter se peinne.
	</ab><ab type="gv">
<lb n="31"/>En ce dous temps dont je vous cont,
<lb n="32"/>Dou mois d'avril le jour secont,
<lb n="33"/>L'an mil trois cens quarante deus,
<lb n="34"/>Forment estoie sommilleus,
<lb n="35"/>Si qu'en un lit couchiez estoie,
<lb n="36"/>Pour ce que mestier en avoie.
<lb n="37"/>Mais n'i fis pas moult lonc sejour,
<lb n="38"/>Car grant piece devant le jour
<lb n="39"/>M'esveilla li dous rossignos,
<lb n="40"/>Qui jolis estoit et mignos,
<lb n="41"/>Li tarins avec l'alouette,
<lb n="42"/>Le chardonnerel, la linnette,
<lb n="43"/>Le papegaut, la salemendre,
<lb n="44"/>Et le dous chant de la calendre,
<pb n="161"/><lb n="45"/>Qui est de si noble nature
<lb n="46"/>Que, quant aucune creature
<lb n="47"/>Malades gist, et on li porte,
<lb n="48"/>On scet a li tantost, se morte
<lb n="49"/>Sera de ceste maladie
<lb n="50"/>Ou s'elle en doit estre garie,
<lb n="51"/>Car se la kalendre l'esgarde,
<lb n="52"/>On est certeins qu'elle n'a garde;
<lb n="53"/>Et s'elle li tourne la teste,
<lb n="54"/>On scet bien que sa mort est preste
<lb n="55"/>Et que mais garir ne porra
<lb n="56"/>De ce mal, einsois en morra.
<lb n="57"/>Einsi est il, se Dieus me gart,
<lb n="58"/>De ma dame et de son regart:
<lb n="59"/>Car je sui de tous maus gardez,
<lb n="60"/>Quant je suis de li regardez,
<lb n="61"/>Ne doubtance n'ay de morir.
<lb n="62"/>Helas! et je ne puis garir,
<lb n="63"/>Eins suis en paour de ma vie,
<lb n="64"/>Quant ses dous regars signefie
<lb n="65"/>Ma mort: c'est quant elle le tourne
<lb n="66"/>Ailleurs, dont trop griefment m'atourne.
<lb n="67"/>Mais laissier vueil ceste matiere
<lb n="68"/>Et revenir a la premiere,
<lb n="69"/>N'orendroit plus n'en rimeray,
<lb n="70"/>Pour ce qu'ailleurs a rimer ay.
<lb n="71"/>Si vous di que de tous oisiaus
<lb n="72"/>Ooit on la les chans nouviaus,
<lb n="73"/>Car chascuns rendoit a sa guise
<pb n="162"/><lb n="74"/>Au printemps loange et servise.
<lb n="75"/>Si les escoutai longuement
<lb n="76"/>Moult volentiers, et vraiement,
<lb n="77"/>J'y prenoie moult grant delit,
<lb n="78"/>Car leur chanter tant m'abelit
<lb n="79"/>Qu'endormir depuis ne me pos,
<lb n="80"/>Dont j'entroubliay mon repos.
<lb n="81"/>Car le manoir ou je gisoie
<lb n="82"/>Estoit loing de gens et de voie,
<lb n="83"/>Assis dessus une riviere
<lb n="84"/>Douce, clere, seinne et legiere,
<lb n="85"/>Qui couroit entour un vergier
<lb n="86"/>Si bel, si gent, qu'a droit jugier,
<lb n="87"/>Qui sagement souhaideroit,
<lb n="88"/>Souhaidast assez, perderoit,
<lb n="89"/>Car de tous fruis, de toutes entes,
<lb n="90"/>De tous arbres, de toutes plantes,
<lb n="91"/>De toutes fleurs, de toutes greinnes,
<lb n="92"/>De toutes bonnes herbes sainnes,
<lb n="93"/>De toutes fonteinnes estranges
<lb n="94"/>Qui doivent recevoir loanges,
<lb n="95"/>De toutes les bestes les genres,
<lb n="96"/>Les grans, les moiennes, les menres,
<lb n="97"/>De tout ce qu'on doit bon clamer,
<lb n="98"/>Soit deça mer, soit dela mer,
<lb n="99"/>Avoit assés et a devis
<lb n="100"/>En vergier que ci vous devis.
<lb n="101"/>N'onques n'i plouvoit, ne ventoit,
<lb n="102"/>Qu'adès printemps y habitoit,
<pb n="163"/><lb n="103"/>Ne le soleil pour sa chalour
<lb n="104"/>N'amenrissoit point la coulour
<lb n="105"/>De l'erbe, qu'adès ne fust verte,
<lb n="106"/>De l'ombre des arbres couverte.
		</ab><ab type="gv">
<lb n="107"/>Et je qui la venus estoie,
<lb n="108"/>Pour ce qu'oy parler avoie
<lb n="109"/>Dou vergier et de la merveille
<lb n="110"/>Qui de toutes se despareille,
<lb n="111"/>Car tant est sauvage et diverse
<lb n="112"/>Que nuls faus n'i va qui n'i verse,
<lb n="113"/>Sans plus atendre me levay,
<lb n="114"/>Et moy levé, mes mains lavay;
<lb n="115"/>Moy lavé, sans plus atargier,
<lb n="116"/>M'en alai devers le vergier
<lb n="117"/>Qui fu de la riviere enclos
<lb n="118"/>Tout environ sans autre clos,
<lb n="119"/>Qu'autre fortresce n'ot entour,
<lb n="120"/>Donjon, muraille n'autre tour.
			</ab><ab type="gv">
<lb n="121"/>Et quant je vins seur le rivage,
<lb n="122"/>N'i vi pont, planche ne passage
<lb n="123"/>Par ou je peüsse passer.
<lb n="124"/>Si pris durement a penser
<lb n="125"/>Comment et par ou passeroie
<lb n="126"/>En vergier, et rapasseroie,
<lb n="127"/>Car l'eaue estoit parfonde et large,
<lb n="128"/>Si n'i choisi batel ne barge,
<lb n="129"/>Dont moult forment me desplaisoit;
<pb n="164"/><lb n="130"/>Car le vergier tant me plaisoit
<lb n="131"/>Qu'onques tant riens ne desiray
<lb n="132"/>Com d'estre y, dont moult souspiray;
<lb n="133"/>S'alay longuement et assez
<lb n="134"/>Et tant que je fui tous lassez,
<lb n="135"/>Car j'aloie amont et aval
<lb n="136"/>Et n'avoie point de cheval.
<lb n="137"/>Mais en la parfin tant alay
<lb n="138"/>Qu'en un trop biau lieu m'avalay;
<lb n="139"/>Si vi en l'ombre d'un arbril,
<lb n="140"/>Droitement le tiers jour d'avril,
<lb n="141"/>Un batel si bel et si riche
<lb n="142"/>Que s'il fust au duc d'Osteriche,
<lb n="143"/>Ou le pape, ou le roy de France.
<lb n="144"/>S'estoit il biaus, car sans doubtance,
<lb n="145"/>Il estoit si bien abilliez,
<lb n="146"/>Si garnis, si apparilliez
<lb n="147"/>Et si joliement couvert
<lb n="148"/>D'un fin drap de soie tout vert
<lb n="149"/>Qu'on ne porroit mieus souhaidier,
<lb n="150"/>Ce croy, se Dieus me puist aidier.
</ab><ab type="gv">
<lb n="151"/>Si fui trop liez, quant je m'i vi.
<lb n="152"/>Et savez com je me chevi?
<lb n="153"/>Celle part couri sans demeure,
<lb n="154"/>Car ja vëoir ne cuidai l'eure
<lb n="155"/>Que je fusse outre la riviere,
<lb n="156"/>S'entray dedens a lie chiere.
<lb n="157"/>Mais je n'i trouvay creature
<pb n="165"/><lb n="158"/>Fors moy seul; si pris l'aventure.
</ab><ab type="gv">
<lb n="159"/>Adont le batel destachay
<lb n="160"/>Et la corde dedens sachay,
<lb n="161"/>Si resgardai tout environ
<lb n="162"/>Et y trouvai un aviron
<lb n="163"/>De quoy conduire le devoie.
<lb n="164"/>Mais vraiement, riens n'en savoie,
<lb n="165"/>Ne ne m'en deüsse entremettre,
<lb n="166"/>Car pas n'en estoie bon mestre.
<lb n="167"/>Nompourquant tant fis et rivay
<lb n="168"/>Que passé a l'autre rive ay,
<lb n="169"/>Dont je fu si liez que sans doute
<lb n="170"/>Se j'eüsse l'empire toute,
<lb n="171"/>Je n'eüsse pas si grant joie
<lb n="172"/>Com j'eus, quant passé me vëoie,
<lb n="173"/>Pour vëoir les estranges choses
<lb n="174"/>Qui en ce vergier sont encloses.
	</ab><ab type="gv">
<lb n="175"/>Lors sailli hors de la nacelle
<lb n="176"/>Qui tant fu gracieuse et bele,
<lb n="177"/>Si l'atachay a une saus
<lb n="178"/>Bien et fort. Tels fu mes consaus,
<lb n="179"/>Pour ce que trouver la peüsse,
<lb n="180"/>S'au retour mestier en eüsse.
<lb n="181"/>Et quant je l'os bien atachie,
<lb n="182"/>Par le vergier, sans compaingnie,
<lb n="183"/>Moult liés de cuer m'acheminay
<pb n="166"/><lb n="184"/>Et tout droit pris mon chemin ay
<lb n="185"/>A une sente po batue,
<lb n="186"/>Pleinne d'erbe poingnant et drue,
<lb n="187"/>Toute arousée de rousée,
<lb n="188"/>Car douce estoit la matinée.
<lb n="189"/>Si cheminay longuettement,
<lb n="190"/>En regardant com gentement
<lb n="191"/>Li vergiers estoit compassés;
<lb n="192"/>Car d'arbres y avoit assés,
<lb n="193"/>Mais de groisseur et de hautesse
<lb n="194"/>Furent pareil et par noblesse
<lb n="195"/>Planté, si que nuls ne savoit
<lb n="196"/>Com plus de l'un a l'autre avoit.
<lb n="197"/>Et aussi com par erramie,
<lb n="198"/>Pour faire grigneur melodie,
<lb n="199"/>Furent sus li oisel assis,
<lb n="200"/>Sa un, sa deus, sa cinc, sa sis;
<lb n="201"/>Si qu'en escoutant le deduit
<lb n="202"/>Des oisiaus, Amours qui me duit
<lb n="203"/>A faire son trés dous plaisir
<lb n="204"/>De fin cuer et de vray desir
<lb n="205"/>Me fist a ma dame penser
<lb n="206"/>Bonnement, sans villain penser;
<lb n="207"/>Car la trés douce imprecion
<lb n="208"/>De son ymagination
<lb n="209"/>Est en mon cuer si fort empreinte
<lb n="210"/>Qu'encor y est et yert l'empreinte,
<lb n="211"/>Ne jamais ne s'en partira,
<lb n="212"/>Jusques a tant qu'il partira;
<lb n="213"/>Et je suis tous siens sans depart,
<lb n="214"/>N'autre fors li en moy ne part.
<lb n="215"/>Car c'est mes cuers; c'est ma crëance;
<pb n="167"/><lb n="216"/>C'est mes desirs; c'est m'esperence;
<lb n="217"/>C'est ma santé; c'est ma baudour;
<lb n="218"/>C'est mes confors; c'est ma valour;
<lb n="219"/>C'est ma dolour; c'est ma durté;
<lb n="220"/>C'est toute ma bonneürté;
<lb n="221"/>C'est ma pais; c'est ma soustenence;
<lb n="222"/>C'est mes recours; c'est ma fiance;
<lb n="223"/>C'est ma mort; c'est ma maladie;
<lb n="224"/>C'est ce qui me soustient en vie;
<lb n="225"/>C'est quanque j'aim; c'est quanque vueil;
<lb n="226"/>C'est celle qui puet a son vueil
<lb n="227"/>Moi, qui siens sui, faire et deffaire
<lb n="228"/>Et d'un tout seul regart refaire.
</ab><ab type="gv">
<lb n="229"/>Tout quanque j'ay de li me vient;
<lb n="230"/>Tout adès de li me souvient;
<lb n="231"/>Toudis la voy; toudis l'aour;
<lb n="232"/>Toudis la ser; toudis l'onnour;
<lb n="233"/>Tout mon penser, tout mon plaisir,
<lb n="234"/>Tout mon voloir, tout mon desir
<lb n="235"/>A si que riens ne me destourne
<lb n="236"/>Qu'a li ne pense, ou que je tourne;
<lb n="237"/>Ne je ne fais celle part tour
<lb n="238"/>Qu'adès ne voie son atour
<lb n="239"/>Et que sa grant douceur ne sente
<lb n="240"/>Toudis dedens mon cuer presente.
</ab><ab type="gv">
<lb n="241"/>Briefment, c'est quanque je puis dire:
<lb n="242"/>Elle me fait plourer et rire
<lb n="243"/>Et resjoïr a son voloir,
<lb n="244"/>Ne son vueil ne puis desvoloir,
<pb n="168"/><lb n="245"/>Eins ne vueil fors ce qu'elle vuet;
<lb n="246"/>Vivre ou morir faire me puet.
<lb n="247"/>C'est tout. Or en face a sa guise,
<lb n="248"/>Car tous suis mis en sa franchise.
</ab><ab type="gv">
<lb n="249"/>Et se Dieus me doint nom d'ami
<lb n="250"/>De li que j'aim trop mieus que mi,
<lb n="251"/>Que s'il estoit a ma devise
<lb n="252"/>Qu'en lui de mon petit servise
<lb n="253"/>Deüsse avoir aucune joie,
<lb n="254"/>Riens plus ne li demanderoie
<lb n="255"/>Fors tant qu'a son trés dous viaire
<lb n="256"/>Peüst bien mes services plaire
<lb n="257"/>Et qu'elle sceüst que siens sui,
<lb n="258"/>Si que mieus l'aim que mi n'autrui,
<lb n="259"/>De cuer, sans pensée villeinne,
<lb n="260"/>Plus que Paris ne fist Heleinne.
<lb n="261"/>C'est ce qu'avoir de li voudroie,
<lb n="262"/>Comment que po dignes en soie
<lb n="263"/>Et que pas n'aie tant servi
<lb n="264"/>Que j'aie tel bien desservi;
<lb n="265"/>Car se cent mil ans la servoie,
<lb n="266"/>Les cent pars n'en desserviroie.
<lb n="267"/>Nompourquant soit toute certeinne
<lb n="268"/>Que mes cuers nuit et jour se peinne
<lb n="269"/>A fin qu'elle sache de vray
<lb n="270"/>Que loiaument, tant com vivray,
<lb n="271"/>Serai siens de volenté vraie;
<lb n="272"/>Car la plus grant paour que j'aie
<lb n="273"/>Est celle que trop po ne dure
<lb n="274"/>Pour li servir; car j'ay ma cure,
<lb n="275"/>Mon cuer et quanque je puis faire,
<pb n="169"/><lb n="276"/>Mis en li servir sans retraire,
<lb n="277"/>Et je li doy que soit servie
<lb n="278"/>De moy tous les jours de ma vie.
</ab><ab type="gv">
<lb n="279"/>Einsi pensoie et repensoie
<lb n="280"/>Comment ma dame serviroie.
<lb n="281"/>Si pensai si parfondement
<lb n="282"/>Qu'ailleurs n'avoie entendement,
<lb n="283"/>Et si forment y entendi
<lb n="284"/>Qu'en vergier ma sente perdi.
<lb n="285"/>Si m'embati en une pleinne
<lb n="286"/>De ronces et d'espines pleinne;
<lb n="287"/>Et enmi avoit un buisson
<lb n="288"/>Moult espès, dont j'eus grant frisson,
<lb n="289"/>Car uns lions, hure levée,
<lb n="290"/>En sailli, qui de ma pensée
<lb n="291"/>Me geta, sans plus demourer,
<lb n="292"/>Car je cuiday que devourer
<lb n="293"/>Me deüst. Pour ce ne savoie
<lb n="294"/>Comment de moy faire devoie,
<lb n="295"/>Car je n'eus coustel ne espée,
<lb n="296"/>Hache, guisarme, ne riens née
<lb n="297"/>Dont je me peüsse deffendre;
<lb n="298"/>Et li lions, sans plus atendre,
<lb n="299"/>S'en est par devers moy venus
<lb n="300"/>Legierement, les saus menus.
<lb n="301"/>Mais comment que moult le doubtasse
<lb n="302"/>Et que trop mieus ailleurs l'amasse,
<lb n="303"/>Ne fu je pas si esperdus,
<lb n="304"/>Ne de maniere si perdus,
<pb n="170"/><lb n="305"/>Que n'eüsse le souvenir,
<lb n="306"/>Qu'Amours faisoit en moy venir,
<lb n="307"/>De ma trés douce chiere dame
<lb n="308"/>Que j'aim de cuer, de corps et d'ame.
<lb n="309"/>Mais lors que de moy s'aprocha,
<lb n="310"/>Fierement la teste hocha.
<lb n="311"/>Et quant je me vi en tel point,
<lb n="312"/>Je dis trop durement a point:
<lb n="313"/><q>«Chiere dame, a vous me commant!»</q>
<lb n="314"/>Si ne sos pourquoy ne commant,
<lb n="315"/>Se ce ne fu par la puissance
<lb n="316"/>De ma dame; car sans doubtance,
<lb n="317"/>Aussi tost com j'eus dit le mot,
<lb n="318"/>Talent de mal faire ne m'ot,
<lb n="319"/>Einsois devant moy s'arresta
<lb n="320"/>Et me resgardoit a esta.
<lb n="321"/>S'en merciay devotement
<lb n="322"/>Ma dame et Amours ensement,
<lb n="323"/>Car j'estoie a ma fin venu,
<lb n="324"/>Se d'eaus ne me fust souvenu.
</ab><ab type="gv">
<lb n="325"/>Lors vint vers moy tout belement
<lb n="326"/>Li lions, aussi humblement
<lb n="327"/>Com se fust un petit chiennet.
<lb n="328"/>Et quant ce vi, je dis: <q>«Bien est.»</q>
<lb n="329"/>Si li mis ma main sus la teste.
<lb n="330"/>Mais plus doucement qu'autre beste
<lb n="331"/>Le souffri et joint les oreilles,
<lb n="332"/>Dont j'avoie trop grant merveilles
<lb n="333"/>Comment une beste si fiere
<lb n="334"/>Estoit de si douce maniere.
<lb n="335"/>Si regarday que ce seroit
<pb n="171"/><lb n="336"/>Et ce que li lions feroit,
<lb n="337"/>Car il fist, se Dieus me consaut,
<lb n="338"/>Entour moy maint tour et maint saut,
<lb n="339"/>Et longuement me conjoy,
<lb n="340"/>Dont mes cuers moult se resjoy.
<lb n="341"/>Il me regarda environ
<lb n="342"/>Et prist le pan de mon giron
<lb n="343"/>A ses dens, aussi sagement
<lb n="344"/>Com s'il eüst entendement;
<lb n="345"/>S'aloit devant et je après.
<lb n="346"/>Mais il me tenoit si de près
<lb n="347"/>Qu'il sambloit qu'il me vosist dire:
<lb n="348"/><q>«Venez hardiement, biau sire!
<lb n="349"/>Car vous estes en mon conduit.»</q>
<lb n="350"/>Si prenoie moult grant deduit,
<lb n="351"/>Car j'estoie tout asseür
<lb n="352"/>Que c'estoit aucun bon eür,
<lb n="353"/>Si le suï moult volentiers.
<lb n="354"/>Mais sans voies et sans sentiers
<lb n="355"/>Me mena plus de trois archies
<lb n="356"/>Parmi ronces, parmi orties
<lb n="357"/>Et par espines plus agües
<lb n="358"/>Que ne sont aguilles molues,
<lb n="359"/>Qui en pluseurs lieus me pongnirent,
<lb n="360"/>Si que le sanc saillir en firent.
<lb n="361"/>Ne je ne cuidasse jamais
<lb n="362"/>Qu'en vergier eüst tel lieu, mais
<lb n="363"/>C'estoit pour les sauvages bestes
<lb n="364"/>Qui n'aimment pas les lieus honnestes.
<lb n="365"/>Mais pour ce ne laissay je pas
<lb n="366"/>Que n'alasse plus que le pas
<pb n="172"/><lb n="367"/>Piet a piet avec le lion,
<lb n="368"/>Car toute estoit m'entention
<lb n="369"/>A savoir ce qu'il voloit faire.
<lb n="370"/>Mais a l'issue dou repaire
<lb n="371"/>Ou tant ot ronces et espines,
<lb n="372"/>Orties et maises racines,
<lb n="373"/>Os je bien mestier de ma dame;
<lb n="374"/>Car se dit n'eüsse, par m'ame,
<lb n="375"/>Einsi qu'avoie dit devant:
<lb n="376"/><q>«Chiere dame, a vous me commant!»</q>
<lb n="377"/>Je sui tous certeins que mors fusse,
<lb n="378"/>Ne qu'estre eschapés n'en peüsse.
<lb n="379"/>Car j'y vi de maintes manieres
<lb n="380"/>De bestes crueuses et fieres,
<lb n="381"/>Dragons, serpens, escorpions,
<lb n="382"/>De toutes generations,
<lb n="383"/>Buglos, chameus, tygres, pantheres,
<lb n="384"/>De tous genres, peres et meres,
<lb n="385"/>Olifans, liepars et liepardes,
<lb n="386"/>Ourses, lins, renars et renardes,
<lb n="387"/>Loiemiers, grans alans d'Espaingne,
<lb n="388"/>Et pluseurs matins d'Alemagne,
<lb n="389"/>Castors, aspis et unicornes,
<lb n="390"/>Et une autre beste a deus cornes,
<lb n="391"/>Trop diverse et trop perilleuse,
<lb n="392"/>Trop estrange et trop venimeuse;
<lb n="393"/>Car plus des autres la doubtay,
<lb n="394"/>Et encor de li grant doubte ay.
<pb n="173"/><lb n="395"/>Son nom ne saroie nommer.
<lb n="396"/>Je croy qu'elle vint d'outre mer,
<lb n="397"/>Si vorroie bien qu'elle y fust
<lb n="398"/>Et que retourner n'en peüst,
<lb n="399"/>Et s'elle en voloit retourner,
<lb n="400"/>Que maus tempès telle atourner
<lb n="401"/>La peüst que, se la mer toute
<lb n="402"/>Jusqu'a la darreniere goute
<lb n="403"/>Ne buvoit, qu'elle y fust noïe
<lb n="404"/>Pour faire aus poissons compaignie,
<lb n="405"/>Et toutes les autres aussi,
<lb n="406"/>Si vivroie a meins de soussi.
</ab><ab type="gv">
<lb n="407"/>Mais toutes ces bestes ensamble
<lb n="408"/>Estoient d'acort, ce me samble,
<lb n="409"/>Pour faire grevance au lion,
<lb n="410"/>Chascune en sa condition,
<lb n="411"/>Car toutes après li braioient
<lb n="412"/>En leur jargon et glatissoient,
<lb n="413"/>Et bien croi qu'elles l'estranglassent,
<lb n="414"/>S'elles peüssent ou osassent,
<lb n="415"/>En traïson ou autrement,
<lb n="416"/>Sans atendre autre jugement;
<lb n="417"/>Et d'aucunes bien s'en vengast
<lb n="418"/>Li gentils lions, s'il deignast.
<lb n="419"/>Mais je vi bien a sa samblance
<lb n="420"/>Qu'il n'en voloit autre vengence;
<lb n="421"/>Et si faisoient tel tempeste
<lb n="422"/>Que j'en eus grant mal en la teste,
<lb n="423"/>Et au lion trop desplaisoit;
<lb n="424"/>Car si maise chiere faisoit
<pb n="174"/><lb n="425"/>Que, s'il fust en cent lieus plaiez,
<lb n="426"/>Ne fust il pas si esmaiez.
<lb n="427"/>Car je le vi deus fois ou trois
<lb n="428"/>Qu'il estoit si forment destrois
<lb n="429"/>Que par un po qu'il ne moroit.
<lb n="430"/>Mais pour ce pas ne demouroit
<lb n="431"/>Qu'il n'en alast toudis son erre,
<lb n="432"/>Le chief enclin devers la terre.
</ab><ab type="gv">
<lb n="433"/>Einsi longuement me mena
<lb n="434"/>Li lions qui moult se pena
<lb n="435"/>De venir ou il voloit estre;
<lb n="436"/>Si trouva une voie a destre
<lb n="437"/>Et entra en un sentelet
<lb n="438"/>Sëant dessus un ruisselet
<lb n="439"/>Qui descendoit d'une fonteinne.
<lb n="440"/>Mais li lions a longue alainne
<lb n="441"/>En lapa et en but assez.
<lb n="442"/>Et j'aussi qui fu tous lassez
<lb n="443"/>En bu, car mestier en avoie.
<lb n="444"/>Si nous meïsmes a la voie
<lb n="445"/>Et finablement tant alames
<lb n="446"/>Sus le ruissel, que nous trouvames
<lb n="447"/>Une fonteinne bele et gente,
<lb n="448"/>Et dalés avoit une tente
<lb n="449"/>Bele et riche et trop bien tendue,
<lb n="450"/>Environnée d'erbe drue,
<lb n="451"/>Qu'elle sëoit en un praiel
<lb n="452"/>Si bel qu'onques ne vi plus bel.
</ab><ab type="gv">
<lb n="453"/>Entre la tente et la fonteinne,
<pb n="175"/><lb n="454"/>Ou venus estoie a grant peinne,
<lb n="455"/>En grant doubte et en grant peril
<lb n="456"/>Aveques le lion gentil,
<lb n="457"/>Ot un tapis d'uevre sauvage,
<lb n="458"/>Fait a la guise de Cartage,
<lb n="459"/>Ou il avoit pluseurs coussins
<lb n="460"/>De soie et d'or, riches et fins.
<lb n="461"/>La sëoit la plus gente dame
<lb n="462"/>Et la plus gaie qu'homs ne fame
<lb n="463"/>Veïst onques, a mon devis,
<lb n="464"/>De corps, de maniere et de vis,
<lb n="465"/>De dous regart, de simple chiere,
<lb n="466"/>De maintieng, de sage maniere,
<lb n="467"/>De rire et jouer gentement
<lb n="468"/>Et de tout autre esbatement
<lb n="469"/>Que bonne dame doit savoir.
<lb n="470"/>Et pour ce que n'ay pas savoir
<lb n="471"/>Tel que bien peüsse a droit dire
<lb n="472"/>Les biens, ne la biauté descrire,
<lb n="473"/>Qui sont en sa douce figure,
<lb n="474"/>M'en tairay; qu'il n'est creature,
<lb n="475"/>Ne fu, ne jamais ne sera,
<lb n="476"/>Ja tant n'i estudiera,
<lb n="477"/>Qui bien la sceüst deviser,
<lb n="478"/>Tant parfont y sceüst viser;
<lb n="479"/>Et pour ce m'en tais et tairai.
<lb n="480"/>Mais nompourquant tant en dirai
<lb n="481"/>Que je say bien que Dieus li donne
<lb n="482"/>Tout ce qu'il faut a belle et bonne.
<lb n="483"/>Mais trop bien fu acompaingnie
<lb n="484"/>De chevaliers, d'escuerie,
<pb n="176"/><lb n="485"/>De dames et de damoiselles,
<lb n="486"/>Juenes, gentis, gaies et beles,
<lb n="487"/>Et tout fu de si bel arroy
<lb n="488"/>Com ce qu'elle fust fille a roy.
<lb n="489"/>Et bien croy qu'elle fu royne,
<lb n="490"/>Car une couronne d'or fine
<lb n="491"/>De la plus riche perrerie
<lb n="492"/>Que veïsse onques en ma vie
<lb n="493"/>Avoit assis dessus son chief,
<lb n="494"/>Ne je n'i vi plus de meschief,
<lb n="495"/>Fors tant que la couronne d'or
<lb n="496"/>Qui valoit trop mieus d'un tresor
<lb n="497"/>Milleur et plus belle apparoit
<lb n="498"/>Pour sa biauté qui la paroit.
</ab><ab type="gv">
<lb n="499"/>Et quant li lions l'a veü,
<lb n="500"/>Onques n'ot si grant joie eü.
<lb n="501"/>Il dressa maintenant la teste
<lb n="502"/>Et commensa a faire feste.
<lb n="503"/>Moult avoit droites les oreilles;
<lb n="504"/>De sa queue faisoit merveilles.
<lb n="505"/>De courir estoit moult engrans;
<lb n="506"/>Il faisoit les saus si trés grans
<lb n="507"/>Que durement m'en mervilloie.
<lb n="508"/>Bien vi qu'il avoit trop grant joie.
<lb n="509"/>De ses ongles gratoit en terre.
<lb n="510"/>Il prisoit moult petit la guerre
<lb n="511"/>Des bestes qui li vuelent nuire
<lb n="512"/>Et qui le pensent a destruire;
<pb n="177"/><lb n="513"/>Qu'elles l'espioient de long.
<lb n="514"/>Bien le vi; pour ce le tesmong.
</ab><ab type="gv">
<lb n="515"/>Einsi fu li lions joieus
<lb n="516"/>Et j'avec li moult grant joie eus,
<lb n="517"/>Quant je pos vëoir vis a vis
<lb n="518"/>La dame que ci vous devis.
<lb n="519"/>Car cent fois plus que je ne die
<lb n="520"/>Estoit belle et bien enseingnie.
<lb n="521"/>Mais encor fait un eslais a
<lb n="522"/>Li lions, et puis me laissa
<lb n="523"/>Et sans attendre, doucement,
<lb n="524"/>Humblement et courtoisement,
<lb n="525"/>Devers la dame se trey
<lb n="526"/>Qu'il ama moult et oubey,
<lb n="527"/>Et devant li s'ageloigna:
<lb n="528"/>Bien vi que moult la ressoingna,
<lb n="529"/>S'avoit sa queue entre ses gemmes.
<lb n="530"/>Mais de toutes les autres dames
<lb n="531"/>Ne faisoit chiere ne samblant.
<lb n="532"/>Mais belement, a cuer tremblant,
<lb n="533"/>Devers la dame s'aprochoit,
<lb n="534"/>Si que sa robe a li touchoit,
<lb n="535"/>Si coucha sa teste desseure.
<lb n="536"/>Et la dame, que Dieus honneure,
<lb n="537"/>De sa blanchette main polie
<lb n="538"/>Le poil de son chief aplanie
<lb n="539"/>Et li demande dont il vient,
<pb n="178"/><lb n="540"/>Que rendre raison l'en couvient.
<lb n="541"/>Li lions, qui tant la conjoit
<lb n="542"/>Que bien pert que moult s'en esjoit,
<lb n="543"/>Car de bien et de joie a tant
<lb n="544"/>Que plus ne puet, la dame entent,
<lb n="545"/>Ce me fu vis, a sa maniere;
<lb n="546"/>Car doucement leva la chiere
<lb n="547"/>Et sambloit qu'il li vosist dire
<lb n="548"/>La grant doleur, le grief martyre
<lb n="549"/>Que les autres bestes li font,
<lb n="550"/>Dont li cuers en ventre li font,
<lb n="551"/>Et comment elles ne le puelent,
<lb n="552"/>Comment mettre a la mort le vuelent,
<lb n="553"/>Com le diffament, com l'abaient,
<lb n="554"/>Poingnent, espient et detraient,
<lb n="555"/>Comment il ne s'ose vangier,
<lb n="556"/>Comment il vit en tel dangier
<lb n="557"/>Qu'il li couvient feindre estre amis
<lb n="558"/>A ses plus mortels anemis,
<lb n="559"/>Comment humblement les endure,
<lb n="560"/>Comment il met toute sa cure
<lb n="561"/>Si qu'il les puist en gré servir,
<lb n="562"/>Comment il se vuet asservir
<lb n="563"/>Devers elles, si qu'elles l'aimment,
<lb n="564"/>Comment elles de li se claimment
<lb n="565"/>En traïson et faussement,
<lb n="566"/>Comment leur jangle fausse ment,
<lb n="567"/>Comment tour, murail ne fortresse
<lb n="568"/>N'a, fors de sa haute noblesse,
<pb n="179"/><lb n="569"/>Retour, refuge ne ressort,
<lb n="570"/>Comment elle est fonteinne et sort
<lb n="571"/>Dont toute sa joie descent,
<lb n="572"/>Comment, s'elle ne le deffent
<lb n="573"/>Vers les bestes, qu'il est destruis,
<lb n="574"/>Comment elle est l'ente et li fruis
<lb n="575"/>Dont doit venir la medecine
<lb n="576"/>Pour li garir, s'elle s'encline
<lb n="577"/>Tant seulement qu'elle ne croie
<lb n="578"/>Chose qu'encontre lui dire oie,
<lb n="579"/>Comment il ne puet riens valoir,
<lb n="580"/>Se ne vient de son dous voloir,
<lb n="581"/>Comment sa vigour et sa force
<lb n="582"/>A dis doubles croist et efforce
<lb n="583"/>Sans plus de son trés dous regart.
<lb n="584"/>Mais li lions, se Dieus me gart,
<lb n="585"/>Pluseurs fois vers moy regarda,
<lb n="586"/>Car il moy pris en sa garde a,
<lb n="587"/>Et me sambloit a son corage
<lb n="588"/>Qu'il me traisist en tesmognage
<lb n="589"/>Pour tesmongnier la verité
<lb n="590"/>De ce que j'ay ci recité.
</ab><ab type="gv">
<lb n="591"/>Mais einsi com je remiroie
<lb n="592"/>La dame en qui je me miroie
<lb n="593"/>Et la maniere dou lion,
<lb n="594"/>J'entrevi un escorpion
<lb n="595"/>Et pluseurs bestes en la place
<lb n="596"/>De celles qui mieus vont par trace
<lb n="597"/>Qui volentiers l'alassent poindre,
<pb n="180"/><lb n="598"/>S'elles s'osassent a li joindre.
<lb n="599"/>S'i fu une beste cornue
<lb n="600"/>Qui a peinnes s'en est tenue;
<lb n="601"/>Et quant elle ne pot pis faire,
<lb n="602"/>De courrous commensa a braire.
<lb n="603"/>Mais la dame plus n'atendi,
<lb n="604"/>Qu'aussi tost qu'elle l'entendi,
<lb n="605"/>Devers li ses dous yeus tourna,
<lb n="606"/>Dont le lion mal atourna,
<lb n="607"/>Car quant il vit que li espars
<lb n="608"/>De ses dous yeus estoit espars
<lb n="609"/>Sus li et sus les autres bestes
<lb n="610"/>Qui de li destruire sont prestes,
<lb n="611"/>Il se parti de sa presence
<lb n="612"/>A tel meschief que sans doubtance
<lb n="613"/>A po que ses cuers ne partoit,
<lb n="614"/>Quant de la dame se partoit.
<lb n="615"/>Car il estoit si forsenez,
<lb n="616"/>Si dolereus, si mal menez,
<lb n="617"/>Li las, qu'il se desesperoit
<lb n="618"/>Et parmi le pourpris queroit
<lb n="619"/>Yaue, feu ou fosse parfonde,
<lb n="620"/>Pour finer sa vie en ce monde.
<lb n="621"/>Mais ja ne fust si despaisiez
<lb n="622"/>Qu'il ne soit tantost rapaisiez,
<lb n="623"/>Car la dame le rapaisoit
<lb n="624"/>Toutes les fois qu'il li plaisoit.
</ab><ab type="gv">
<lb n="625"/>Si vous dirai par quele guise
<lb n="626"/>La dame, ou moult ot de franchise,
<pb n="181"/><lb n="627"/>Avoit le lion si donté:
<lb n="628"/>Par son sens et par sa bonté;
<lb n="629"/>Qu'en riens son vueil ne desvoloit,
<lb n="630"/>Eins faisoit quanqu'elle voloit,
<lb n="631"/>Ne riens ne li pooit desplaire
<lb n="632"/>Qui a la dame peüst plaire.
<lb n="633"/>Si que quant einsi en son ire
<lb n="634"/>Estoit li lions, sans plus dire,
<lb n="635"/>Quant la dame le regardoit
<lb n="636"/>De ses dous yeus, plus n'atendoit,
<lb n="637"/>Eins retournoit legierement
<lb n="638"/>Vers sa dame si liement
<lb n="639"/>Qu'il n'avoit doleur, ne tristesse,
<lb n="640"/>Ne chose contraire a leesse,
<lb n="641"/>Tant com cils regars li duroit
<lb n="642"/>Qui de tous ses maus le curoit;
<lb n="643"/>Si se couchoit moult doucement
<lb n="644"/>Aus piez la dame, et humblement
<lb n="645"/>Resgardoit son trés dous viaire.
<lb n="646"/>Mais qui oïst les bestes braire
<lb n="647"/>Et la noise qu'elles faisoient,
<lb n="648"/>Quant einsi le lion vëoient,
<lb n="649"/>C'estoit hideur a escouter,
<lb n="650"/>Car moult faisoient a doubter.
<lb n="651"/><supplied>Mais li lions les escoutoit
<lb n="652"/>Si pou que riens ne les doubtoit,</supplied>
<lb n="653"/>Quant il vëoit la douce
<lb n="654"/>Face qui toutes ses dolours efface.
</ab><ab type="gv">
<lb n="655"/>Einsi li lions se deduit,
<lb n="656"/>Et prent sa joie et son deduit,
<pb n="182"/><lb n="657"/>En regardant la douceur fine
<lb n="658"/>Qui le donte, qui le doctrine,
<lb n="659"/>Qui rire le fait et chanter,
<lb n="660"/>Qui le fait pleindre et dementer,
<lb n="661"/>Qui le fait fremir et doloir
<lb n="662"/>Et resjoïr a son voloir,
<lb n="663"/>Qui aussi com la chantepleure
<lb n="664"/>Fait que moult souvent chante et pleure;
<lb n="665"/>Quar quant la dame se consent
<lb n="666"/>Que son trés dous regart descent
<lb n="667"/>Seur les bestes qui eu pourpris
<lb n="668"/>Sont, li lions est si despris,
<lb n="669"/>Si las, si tristes, si dolens
<lb n="670"/>Qu'il n'est faucons, tant soit volens,
<lb n="671"/>Qui volast de vol si legier
<lb n="672"/>Comme il court parmi le vergier,
<lb n="673"/>Com cils qui n'a de riens envie
<lb n="674"/>Fors de briefment finer sa vie.
<lb n="675"/>Et quant sa dame le regarde,
<lb n="676"/>En l'eure est garis, n'il n'a garde
<lb n="677"/>Qu'il soit ja si desconfortez
<lb n="678"/>Qu'il ne soit tous reconfortés
<lb n="679"/>Et qu'il ne face son retour
<lb n="680"/>Devers son gracieus atour.
</ab><ab type="gv">
<lb n="681"/>Einsi par sa noble maistrie
<lb n="682"/>La dame le lion maistrie
<lb n="683"/>Seulement par son dous regart,
<lb n="684"/>Car il n'a paour ne regart
<lb n="685"/>Qu'il ne soit de tous maus gardez,
<pb n="183"/><lb n="686"/>Quant il est de li regardez.
<lb n="687"/>Mais aussi tost comme il le pert,
<lb n="688"/>A son samblant trop bien appert,
<lb n="689"/>Tant est desconfis et perdus,
<lb n="690"/>Tristes, dolens et esperdus.
</ab><ab type="gv">
<lb n="691"/>Einsi le vi <num>.IX.</num> fois ou dis
<lb n="692"/>En tel point qu'il sambloit toudis
<lb n="693"/>Qu'il deüst morir sans demeure,
<lb n="694"/>N'onques mais, se Dieus me sequeure,
<lb n="695"/>Ne vi beste, grant ne petite,
<lb n="696"/>Si mate ne si desconfite.
<lb n="697"/>Mais ja ne fust en si mais point,
<lb n="698"/>Qu'en l'eure ne fust mis a point,
<lb n="699"/>Sains et haitiez et pleins de joie
<lb n="700"/>Par ce regart. Que vous diroie?
<lb n="701"/>Souvent estoit dolens et liez,
<lb n="702"/>Dont je fui trop esmervilliez,
<lb n="703"/>Comment de si trés grant tourment
<lb n="704"/>Il pooit si soudeinnement
<lb n="705"/>Avoir joie si souvereinne,
<lb n="706"/>Car la mutation soudeinne
<lb n="707"/>Si est moult malaisie a faire,
<lb n="708"/>Si com je l'ay oy retraire.
</ab><ab type="gv">
<lb n="709"/>Si cheï en moult grant pensée
<lb n="710"/>Comment a moy ne fust celée
<lb n="711"/>La verité de pluseurs choses
<lb n="712"/>Qui eu vergier furent encloses,
<lb n="713"/>Especiaument dou lion
<pb n="184"/><lb n="714"/>Qui estoit en subjection
<lb n="715"/>Tele qu'onques mais beste mue
<lb n="716"/>Ne fu si subjette veüe,
<lb n="717"/>Des bestes qui si fort le heent
<lb n="718"/>Que toutes a li honnir beent,
<lb n="719"/>Et de la nacelle legiere
<lb n="720"/>Qui tant fu belle, bonne et chiere
<lb n="721"/>Qu'on ne la pooit esprisier,
<lb n="722"/>Tant la sceüst on bien prisier.
</ab><ab type="gv">
<lb n="723"/>Et en ce penser ou j'estoie
<lb n="724"/>M'avisai que je me trairoie
<lb n="725"/>Devers la dame, pour savoir
<lb n="726"/>De toutes ces choses le voir,
<lb n="727"/>S'a moy le li plaisoit a dire.
<lb n="728"/>Et bien pensoie qu'escondire
<lb n="729"/>Ne me vorroit pas ma requeste,
<lb n="730"/>Car tant fu courtoise et honneste,
<lb n="731"/>Bele, bonne, sage, honnourable,
<lb n="732"/>Humble, sans orgueil, raisonnable,
<lb n="733"/>Douce, debonnaire, po fiere,
<lb n="734"/>D'atour, de port simple et de chiere,
<lb n="735"/>Que je me commensay a traire
<lb n="736"/>Vers son dous gracieus viaire.
<lb n="737"/>Et quant je fu en sa presence,
<lb n="738"/>Je n'os pas dou lion doubtance,
<lb n="739"/>Ne des autres bestes sauvages
<lb n="740"/>Qui divers orent les corages,
<lb n="741"/>Ne riens qui fust ne ressongnay,
<lb n="742"/>Mais tantost je m'agelongnay
<pb n="185"/><lb n="743"/>Et la saluay sans demeure.
<lb n="744"/>Et elle respondi en l'eure
<lb n="745"/>D'une vois serie et seüre
<lb n="746"/>Que j'eüsse bonne aventure.
</ab><ab type="gv">
<lb n="747"/>Si ne vost qu'einsi demourasse,
<lb n="748"/>Eins me dist que sus me levasse,
<lb n="749"/>Car elle estoit en son estant.
<lb n="750"/>Dont mes cuers ot de joie tant
<lb n="751"/>Qu'eins n'ot joie qui ceste vaille.
<lb n="752"/>Car quant je vi la gente taille
<lb n="753"/>De son corps faitis et adroit,
<lb n="754"/>Cointe, joli, gent, joint et droit,
<lb n="755"/>Assés longuet, grasset a point,
<lb n="756"/>En qui de meffaçon n'a point,
<lb n="757"/>Il ne me vint pas a merveille
<lb n="758"/>Se li lions pour amer veille
<lb n="759"/>Celle qu'on doit clamer <q>«Tout passe»</q>,
<lb n="760"/>Qui toutes dames veint et passe
<lb n="761"/>De quanqu'on puet penser ne dire,
<lb n="762"/>Peindre, pourtraire ne escrire.
<lb n="763"/>Ne meins n'en dit homs qui la voit,
<lb n="764"/>Se plus non: <q>«Dieu pri qu'il l'avoit!»</q>
<lb n="765"/>Si fait il, voir, je n'en doubt mie,
<lb n="766"/>Qu'il ne la teingne pour amie.
</ab><ab type="gv">
<lb n="767"/>Lors au resgarder m'oubliay,
<lb n="768"/>Si que tout mis en oubli ay
<lb n="769"/>Ce que li devoie requerre;
<pb n="186"/><lb n="770"/>Car sa douceur faisoit tel guerre
<lb n="771"/>Par sa force et par sa rigour
<lb n="772"/>A moy, que n'os scens ne vigour
<lb n="773"/>Que la sceüsse arraisonner,
<lb n="774"/>Ne que peüsse un mot sonner,
<lb n="775"/>Eins estoie tous estahis
<lb n="776"/>Et aussi com tous esbahis,
<lb n="777"/>Car au goust de ma chiere dame,
<lb n="778"/>Qui a mon cuer, mon corps et m'ame
<lb n="779"/>Conquis par son regart soutil,
<lb n="780"/>Remiroie son corps gentil
<lb n="781"/>Par un gracieus souvenir
<lb n="782"/>Qu'Amours faisoit en moy venir.
<lb n="783"/>Si qu'einsi ravis regardoie
<lb n="784"/>Son gent corps; mais la simple et coie
<lb n="785"/>S'en perçut, et par sa franchise,
<lb n="786"/>Com bonne, sage et bien aprise,
<lb n="787"/>M'araisonna courtoisement
<lb n="788"/>Et me demanda doucement
<lb n="789"/>Par ou j'estoie venus la.
<lb n="790"/>Et quant je vi qu'a moy parla,
<lb n="791"/>Je fui honteus, si tressailli,
<lb n="792"/>Car mespris avoie et failli,
<lb n="793"/>Quant devant li venus estoie
<lb n="794"/>Et nulle riens ne li disoie,
<lb n="795"/>Si que tantost m'en excusai
<lb n="796"/>Mieus que pos, ne plus ne musay,
<lb n="797"/>Eins li dis toute la maniere,
<lb n="798"/>Comment je vins sus la riviere,
<lb n="799"/>Comment outre la traversay
<pb n="187"/><lb n="800"/>Eu batel et pas ne versay,
<lb n="801"/>Comment le lyon seur moy vint,
<lb n="802"/>Com de ma dame me souvint
<lb n="803"/>Qui deus fois me sauva la vie
<lb n="804"/>En meins assez d'une huchie,
<lb n="805"/>Comment li lions me mena
<lb n="806"/>Vers li, comme il se demena
<lb n="807"/>Pour les bestes, quant il les vit.
<lb n="808"/>Et quant je li eus tout ce dit,
<lb n="809"/>Je li priai devotement
<lb n="810"/>Que de la joie et dou tourment
<lb n="811"/>Que li lions avoit eü,
<lb n="812"/>Si com je l'avoie veü,
<lb n="813"/>Et des bestes qui sont entour
<lb n="814"/>Qui li font meint pesant estour
<lb n="815"/>Me vosist dire l'ocoison --
<lb n="816"/>Car ce n'estoit pas sans raison --
<lb n="817"/>Et l'ordenance dou pourpris
<lb n="818"/>Ou je me tenoie pour pris,
<lb n="819"/>Se n'estoie a port de salu
<lb n="820"/>Par le lion qui m'ot valu,
<lb n="821"/>Et la vertu de la nacelle.
<lb n="822"/>Mais elle me respondi qu'elle
<lb n="823"/>Ne me saroit de ce respondre,
<lb n="824"/>Ne ma demande bien despondre,
<lb n="825"/>Mais bien avoit laiens personne
<lb n="826"/>Discrete, raisonnable et bonne
<lb n="827"/>Qui moult bien tout ce me diroit,
<lb n="828"/>Si que ja ne m'en mentiroit.
</ab><ab type="gv">
<pb n="188"/><lb n="829"/>Adonques la dame appella
<lb n="830"/>Un chevalier qui estoit la,
<lb n="831"/>Vieil, ancien, honneste et sage;
<lb n="832"/>De trop biau corps, et de corsage
<lb n="833"/>Estoit il lons et grans et drois
<lb n="834"/>Et en son parler moult adrois.
<lb n="835"/>Si sailli avant sans attendre
<lb n="836"/>Pour escouter et pour entendre
<lb n="837"/>Ce que la dame li voloit.
<lb n="838"/>Mais il me sambla qu'il voloit,
<lb n="839"/>Tant vint vers li legierement.
<lb n="840"/>Et elle tout entierement
<lb n="841"/>Li a descouvert ma demande
<lb n="842"/>Et moult li prie qu'il entende,
<lb n="843"/>Par quoy il me puist dire tout
<lb n="844"/>Dou commencement jusqu'au bout
<lb n="845"/>Ce que demandé li avoie.
<lb n="846"/>Et il respont: <q>«Se Dieus me voie,
<lb n="847"/>Dame, volentiers le feray
<lb n="848"/>Et moult bien l'en enfourmeray
<lb n="849"/>De chief en chief, mais qu'il m'escoute;
<lb n="850"/>Car j'en say la verité toute.»</q>
<lb n="851"/>Lors encommensa a parler
<lb n="852"/>Et dist einsi en son parler:
</ab><ab type="gv">
<lb n="853"/><q>«Amis, je te di sans doubtance
<lb n="854"/>Que la maniere et l'ordenance
<lb n="855"/>De ce vergier qui est ma dame
<lb n="856"/>Est tele qu'onques homs ne fame
<lb n="857"/>Qui ot corage de fausser
<pb n="189"/><lb n="858"/>En fait, en desir, n'en penser
<lb n="859"/>Vers amant, vers dame ou amour
<lb n="860"/>Ne pot sëans faire demour,
<lb n="861"/>N'il n'i est, ne fu, ne sera,
<lb n="862"/>Ne la riviere passera,
<lb n="863"/>Puis qu'il soit en riens desloiaus,
<lb n="864"/>Car li lions qui est loiaus
<lb n="865"/>Le chemin li contrediroit.
<lb n="866"/>Et qui de ce ne vous diroit
<lb n="867"/>La verité de gré en gré,
<lb n="868"/>Ne say se le penriés en gré.
<lb n="869"/>Pour ce vous di certeinnement
<lb n="870"/>Que la nacelle entierement
<lb n="871"/>Fu faite par moult grant devis,
<lb n="872"/>Par grant scens et par grant avis.
<lb n="873"/>Car jadis uns Roys la fist faire
<lb n="874"/>Qui fu homs de moult grant affaire,
<lb n="875"/>Dou quel ceste dame est venue
<lb n="876"/>Par droite ligne et descendue.
<lb n="877"/>Sages, loiaus, et de haut pris
<lb n="878"/>Fu, et sires de ce pourpris
<lb n="879"/>Qui est tous li plus biaus dou monde.
<lb n="880"/>Et ceste riviere parfonde
<lb n="881"/>Qui va entour fist faire aussi.
<lb n="882"/>Mais elle est faite par tel si
<lb n="883"/>Que qui une autre y meteroit
<pb n="190"/><lb n="884"/>De folie s'entremettroit,
<lb n="885"/>Car en l'eure seroit perie
<lb n="886"/>Avec ce dont seroit chargie,
<lb n="887"/>S'on ne pooit de chascun dire:
<lb n="888"/><q>“C'est ce ou il n'a que redire.”</q>
<lb n="889"/>Mais se tele gent y venoient,
<lb n="890"/>Comment que molt cler semé soient,
<lb n="891"/>Toudis leur seroit au devent
<lb n="892"/>La nacelle pleinne de vent
<lb n="893"/>Et d'aviron pour eaus nagier,
<lb n="894"/>Tant qu'il fussent en ce vergier.
<lb n="895"/>Car tout aussi com l'aïmant
<lb n="896"/>Attrait le fer, attrait l'amant
<lb n="897"/>Et l'amie celle nacelle,
<lb n="898"/>Quant loiauté leur est ancelle.
<lb n="899"/>Et s'il avient qu'il soient vuit
<lb n="900"/>De loiauté, elle les fuit,
<lb n="901"/>Ne ja l'ueil n'aront si visible
<lb n="902"/>Qu'elle ne leur soit invisible,
<lb n="903"/>Comment qu'il soient près de li.
<lb n="904"/>Et sachiez aussi que celi
<lb n="905"/>Qui la nacelle et la riviere
<lb n="906"/>Fist ordener en tel maniere,
<lb n="907"/>Largement de son or donna
<lb n="908"/>A celui qui les ordonna,
<lb n="909"/>Par quoy la nacelle fust faite
<lb n="910"/>Si que jamais ne fust deffaite,
<lb n="911"/>Ne qu'elle ne peüst perir,
<lb n="912"/>N'empirer, ne l'iaue tarir,
<pb n="191"/><lb n="913"/>Mais toudis fust et large et roide,
<lb n="914"/>Bele et clere com glace froide,
<lb n="915"/>Sans amenuisier nullement,
<lb n="916"/>Et que la nef sans finement
<lb n="917"/>En sa premiere biauté fust,
<lb n="918"/>Si que jamais n'i fausist fust,
<lb n="919"/>Bende, ne clo, n'autre matiere,
<lb n="920"/>Mais toudis fust seinne et entiere.
<lb n="921"/>Einsi l'ordena li preudons
<lb n="922"/>Qui au faire donna preu dons.
</q></ab><ab type="gv"><q>
<lb n="923"/>Mais encor pas ne me souffist,
<lb n="924"/>Eins vous diray pour quoy ce fist,
<lb n="925"/>Car ja ne le vous quier celer.
<lb n="926"/>Je vous di que maint bacheler,
<lb n="927"/>Maint chevalier, meinte pucelle,
<lb n="928"/>Maint bourgois, meinte damoiselle,
<lb n="929"/>Dames, bourgoises, a eslais,
<lb n="930"/>Prelaz, moinnes et clers et lais,
<lb n="931"/>Brief et de tous autres estas,
<lb n="932"/>Venoient cëans a grans tas
<lb n="933"/>Pour eaus soulacier et esbatre,
<lb n="934"/>Car chascuns s'i pooit embatre,
<lb n="935"/>Eins que cils vergiers fust fermez
<lb n="936"/>De la riviere et enfermez,
<lb n="937"/>Pour la trés grant joliveté
<lb n="938"/>Qu'on y trueve yver et esté.
<lb n="939"/>Et disoit on moult de paroles
<pb n="192"/><lb n="940"/>Qui estoient toutes frivoles,
<lb n="941"/>Car pluseurs hommes y venoient
<lb n="942"/>Qui juroient et parjuroient
<lb n="943"/>Aus dames leurs fois et leur ame
<lb n="944"/>Qu'il les amoient sans nul blame,
<lb n="945"/>Et feroient jusqu'au morir,
<lb n="946"/>Et mieus cent mille fois morir
<lb n="947"/>Vorroient tout apertement
<lb n="948"/>Que faire en le departement,
<lb n="949"/>Et disoient: <q>“Je muir pour vous,
<lb n="950"/>Chiere dame, a qui je sui tous,
<lb n="951"/>Et langui en trop grief martyre
<lb n="952"/>Pour vostre amour qui me martyre,
<lb n="953"/>Si qu'einsi ne puis plus durer,
<lb n="954"/>Car trop ay dur a endurer.
<lb n="955"/>Si ne me soiez pas plus dure,
<lb n="956"/>Pour ce que liement l'endure,
<lb n="957"/>Trés douce dame; car en my
<lb n="958"/>Avez un trés loial ami
<lb n="959"/>Qui jusques a la mort fera,
<lb n="960"/>S'il puet, quanque bon vous sera,
<lb n="961"/>Ne ja ne m'en verrez recroire.
<lb n="962"/>Par ma foy, c'est parole voire.
<lb n="963"/>Et quant einsi les maus d'amer
<lb n="964"/>Sen pour vous, dame, point d'amer
<lb n="965"/>Ne me devez faire sentir,
<lb n="966"/>Ne ne vous devez assentir
<lb n="967"/>Que vos cuers se doie envaïr
<lb n="968"/>A moy, pour vous amer, haïr.
<lb n="969"/>Chiere dame, et vous savez bien
<pb n="193"/><lb n="970"/>Que qui rent le mal pour le bien,
<lb n="971"/>Que c'est uns horribles pechiez
<lb n="972"/>Pour ceaus qui en sont entechiez.”</q>
<lb n="973"/>Einsi prouvoient par raison
<lb n="974"/>Qu'elles faisoient desraison,
<lb n="975"/>Quant ami n'estoient clamé,
<lb n="976"/>Mais plus encor, trés bien amé,
<lb n="977"/>Et si proposoient leurs cas
<lb n="978"/>Qu'en parlement n'a advocas
<lb n="979"/>Qui sceüst maintenir son droit
<lb n="980"/>Plus sagement ne plus a droit.
<lb n="981"/>Si leur disoient tant de ruses,
<lb n="982"/>Tant de fatras, tant de babuses,
<lb n="983"/>Que maintes fois, par tels escoles,
<lb n="984"/>Tenoit on les dames pour foles;
<lb n="985"/>Car de tels gens tuit ou pluseur
<lb n="986"/>N'estoient fors que droit ruseur,
<lb n="987"/>Pleins de fausseté, car leurs fais
<lb n="988"/>Estoit a leur dis contrefais.
</q></ab><ab type="gv"><q>
<lb n="989"/>S'en y avoit d'autre maniere
<lb n="990"/>Qui estoient simple de chiere,
<lb n="991"/>Po emparlé, souple et taisant,
<lb n="992"/>Et qui n'aloient pas faisant
<lb n="993"/>Tels flatemens, teles chipoes,
<lb n="994"/>N'en leurs prieres teles moes;
<lb n="995"/>Einsois leur failloit recoper
<lb n="996"/>Leurs paroles et sincoper
<lb n="997"/>Par grans souspirs, acompaingniés
<pb n="194"/><lb n="998"/>De plours et en larmes baingniés,
<lb n="999"/>Qui par leurs flajos le dous vent
<lb n="1000"/>Envoient menu et souvent
<lb n="1001"/>Aus fins cuers que Desirs enflame
<lb n="1002"/>Et art de l'amoureuse flame.
<lb n="1003"/>Car quant grans Desirs par son art
<lb n="1004"/>Sage et soutil un fin cuer art
<lb n="1005"/>Ou loiauté est enfermée,
<lb n="1006"/>Il art sans feu et sans fumée
<lb n="1007"/>Et le keuve, tapist et cuevre
<lb n="1008"/>Si sagement, que de son ouevre
<lb n="1009"/>Ne se puet nuls apercevoir.
<lb n="1010"/>Et qui vuet dire de ce voir,
<lb n="1011"/>Tel feu celéement s'avive
<lb n="1012"/>Et est pleins de chalour si vive
<lb n="1013"/>Que li cuers qui enmi demeure
<lb n="1014"/>Bruïs et esteins sans demeure
<lb n="1015"/>Seroit, s'il n'estoit aaisiez
<lb n="1016"/>De souspirs, en parfont puisiez,
<lb n="1017"/>Et rafreschis et ventousez
<lb n="1018"/>De plours dont il est arrousez.
<lb n="1019"/>Si qu'adonques ceste rousée
<lb n="1020"/>Dont sa chaleur est arrousée
<lb n="1021"/>Le vent de ses soupirs abat
<lb n="1022"/>Legierement et sans debat,
<lb n="1023"/>Par quoy li cuers en feu s'apaise
<lb n="1024"/>Et est un petit plus a aise.
<lb n="1025"/>Car einsi comme on voit a l'ueil
<pb n="195"/><lb n="1026"/>Que la grant chaleur dou soleil
<lb n="1027"/>N'iert ja si chaude a desmesure,
<lb n="1028"/>Ne pleinne de si grant ardure,
<lb n="1029"/>Qu'un petit de vent ne l'abate
<lb n="1030"/>Et qu'il ne la rende pour mate,
<lb n="1031"/>Dont on dit que ja ne fera
<lb n="1032"/>Trop grant chaut, puis qu'il ventera,
<lb n="1033"/>Et si voit on qu'un po de pluie
<lb n="1034"/>Souvent un grant vent chace en fuie,
<lb n="1035"/>Dont on recorde moult souvent
<lb n="1036"/>Qu'a pou de pluie chiet grant vent,
<lb n="1037"/>Et fait qu'atemprez et seris
<lb n="1038"/>Est li airs, dont tant est chieris
<lb n="1039"/>Qu'a peinnes est nuls qui n'i queure,
<lb n="1040"/>Tout einsi, se Dieus me sequeure,
<lb n="1041"/>Est il dou cuer, quant il souspire:
<lb n="1042"/>Car li vens des soupirs l'espire
<lb n="1043"/>Et li rent vigour et alainne
<lb n="1044"/>Qui moult li alege sa peinne;
<lb n="1045"/>Et les larmes anïentissent
<lb n="1046"/>Le vent des souspirs et nourrissent
<lb n="1047"/>Le cuer ou feu; car autrement
<lb n="1048"/>Cuers qui soit humeins nullement
<lb n="1049"/>Ne porroit vivre par nature,
<lb n="1050"/>S'Amours dont de sa grace pure
<lb n="1051"/>Ne le faisoit; mais Amours puet
<lb n="1052"/>Sans nul moien quanqu'elle vuet.
</q></ab><ab type="gv"><q>
<lb n="1053"/>En ceste gent dont je vous conte
<pb n="196"/><lb n="1054"/>Demouroient Paours et Honte;
<lb n="1055"/>Car einsi com la fueille en tramble
<lb n="1056"/>Contre le vent fremist et tramble,
<lb n="1057"/>Leur trambloit li corps et les james
<lb n="1058"/>En la presence de leurs dames,
<lb n="1059"/>Voire, dès le piet jusqu'en chief,
<lb n="1060"/>Tant avoient il de meschief;
<lb n="1061"/>Et si trés parfont soupiroient
<lb n="1062"/>Qu'un seul mot dire ne pooient,
<lb n="1063"/>N'il ne les regardoient point,
<lb n="1064"/>Car au cuer estoient si point
<lb n="1065"/>D'Amour et de Biauté ensamble
<lb n="1066"/>Par Dous Regart qui un cuer emble
<lb n="1067"/>Moult tost, quant Amours l'en semont,
<lb n="1068"/>Que les larmes encontre mont
<lb n="1069"/>Dou cuer aus yeus, se Dieus me saut,
<lb n="1070"/>Avoient moult tost fait un saut;
<lb n="1071"/>Si que la estoient si plains
<lb n="1072"/>De plours, de souspirs et de plains,
<lb n="1073"/>Si enlaciez, si entrepris
<lb n="1074"/>Et d'Amours telement espris
<lb n="1075"/>Que de flair, de vëoir, d'oïr,
<lb n="1076"/>D'odourer, de tast le joïr
<lb n="1077"/>Perdoient; car transi estoient,
<lb n="1078"/>Ne nulle chose ne sentoient,
<lb n="1079"/>Qu'Amour leur tolloit leurs cinc sens;
<lb n="1080"/>Et s'il en y eüst cinc cens,
<lb n="1081"/>Si leur fausist il tous jours mettre,
<lb n="1082"/>S'elle s'en vosist entremettre.
<pb n="197"/><lb n="1083"/>Dont aucune fois avenoit
<lb n="1084"/>Pour le milleur qu'il couvenoit
<lb n="1085"/>Que les dames les arraisnassent
<lb n="1086"/>Tellement qu'elles les ostassent
<lb n="1087"/>De ce tourment, de ceste rage
<lb n="1088"/>Qui tant est diverse et sauvage,
<lb n="1089"/>Et qu'il en portassent espoir
<lb n="1090"/>Tel qu'il n'eüssent pas, espoir,
<lb n="1091"/>Jusqu'a dis ans, se ce ne fust,
<lb n="1092"/>Pour ce qu'on s'en aperceüst.
</q></ab><ab type="gv"><q>
<lb n="1093"/>Et quant les dames leur avoient
<lb n="1094"/>Rendu leur sens, il ne savoient
<lb n="1095"/>Qu'il devoient faire ne dire,
<lb n="1096"/>Pour la doubtance d'escondire,
<lb n="1097"/>Eins s'en departoient atant
<lb n="1098"/>Moult honteus, a cuer debatant,
<lb n="1099"/>Le chief enclin, les yeus en terre,
<lb n="1100"/>Sans nulle autre chose requerre.
<lb n="1101"/>Mais bien leur sambloit au partir
<lb n="1102"/>Que le cuer leur deüst partir
<lb n="1103"/>Et que moult bien fust esploitié,
<lb n="1104"/>S'il eüssent dit au congié
<lb n="1105"/>Seulement: <q>“Douce dame, a Dieu!”</q>
<lb n="1106"/>Et que ce leur tenist bon lieu.
<lb n="1107"/>Et de tels y avoit aussi
<lb n="1108"/>Qui estoient en tel soussi,
<lb n="1109"/>Com dit vous ay; mais il disoient
<lb n="1110"/>Bien et bel, quant il se partoient,
<lb n="1111"/>A leurs dames moult humblement:
<lb n="1112"/><q>“Ma dame, a vo commandement
<pb n="198"/><lb n="1113"/>Sui, et se riens faire savoie
<lb n="1114"/>Qui vous pleüst, je le feroie
<lb n="1115"/>Moult volentiers, se Dieus m'amant;
<lb n="1116"/>Car je sui vo loyal amant.
<lb n="1117"/>Et tout ce pouez vous prouver,
<lb n="1118"/>S'il vous plaist, par moy esprouver.”</q>
</q>
</ab><ab type="gv"><q>
<lb n="1119"/>S'en y avoit d'une autre guise,
<lb n="1120"/>Que Loyauté het et desprise,
<lb n="1121"/>Si fait Dieus, je ne m'en doubt mie,
<lb n="1122"/>Qu'en eaus denrée ne demie
<lb n="1123"/>N'ot de bien ne de loiauté,
<lb n="1124"/>Fors traïson et fausseté.
<lb n="1125"/>Et chascuns les devroit haïr,
<lb n="1126"/>Car il ne sont fors pour traïr
<lb n="1127"/>Les dames et deshonnourer
<lb n="1128"/>Par faussement pleindre et plourer.
<lb n="1129"/>Car nulle amer, ne tant ne quant,
<lb n="1130"/>Ne vosissent; et nompourquant
<lb n="1131"/>L'amant savoient trop bien feindre,
<lb n="1132"/>Sans mal sentir gemir et pleindre,
<lb n="1133"/>Et si savoient trop bien faire
<lb n="1134"/>Faus samblant et eaus contrefaire,
<lb n="1135"/>Com mauvais desloial truant.
<lb n="1136"/>Mais li faus traïtre puant
<lb n="1137"/>En un cas trop se decevoient,
<lb n="1138"/>Car muër coulour ne savoient.
<lb n="1139"/>La les peüst on decevoir,
<pb n="199"/><lb n="1140"/>Qui s'en sceüst apercevoir,
<lb n="1141"/>Car fins amis en petit d'eure
<lb n="1142"/>En mainte guise se couleure
<lb n="1143"/>Pour les grietez, pour les pointures
<lb n="1144"/>Qu'il sent au cuer pesmes et dures.
<lb n="1145"/>Mais chascune n'est pas si sage
<lb n="1146"/>Qu'elle congnoisse leur corage;
<lb n="1147"/>Car tels aimme en trés bonne foy
<lb n="1148"/>Qu'on cuide le contraire en soy;
<lb n="1149"/>Et tels aimme desloyaument
<lb n="1150"/>Qu'on dit qu'il aimme loyaument.
<lb n="1151"/>Si n'est homs, tant soit esleüs,
<lb n="1152"/>Qui n'en fust moult tost deceüs.
<lb n="1153"/>Et savez queles gens c'estoient?
<lb n="1154"/>Ceaus furent qui contrefaisoient
<lb n="1155"/>Les amans dont j'ay ci parlé,
<lb n="1156"/>Qui si po furent emparlé
<lb n="1157"/>Qu'un mot ne pooient sonner,
<lb n="1158"/>Ne leurs dames arraisonner,
<lb n="1159"/>Si faisoient si proprement
<lb n="1160"/>Tout leur maintieng que vraiement
<lb n="1161"/>Nuls homs qui soit ne les veïst
<lb n="1162"/>Qui certeinnement ne deïst:
<lb n="1163"/><q>“Cils aimme de loyal cuer fin.”</q>
<lb n="1164"/>Las! et on vëoit a la fin
<lb n="1165"/>Tout le contraire d'amour fine
<lb n="1166"/>Qui mainte dame eins ses jours fine;
<lb n="1167"/>Car pluseurs dames la mort sure
<lb n="1168"/>Ont receü par la morsure
<pb n="200"/><lb n="1169"/>Dou grant deffaut qu'elles trouvoient
<lb n="1170"/>En ceaus que fins loiaus cuidoient.
<lb n="1171"/>Et de ceaus qui tant se deffont
<lb n="1172"/>Que les fins amans contrefont,
<lb n="1173"/>Par maintes fois est avenu
<lb n="1174"/>Qu'en ce se sont si contenu
<lb n="1175"/>Que par deffaut de congnoissance
<lb n="1176"/>Et par leur fausse contenence,
<lb n="1177"/>Par negligence et par errour,
<lb n="1178"/>Par leur faus plaint, par leur faus plour
<lb n="1179"/>Et par leur faus contenement,
<lb n="1180"/>Que les dames moult bonnement
<lb n="1181"/>Pour leurs amis les recevoient,
<lb n="1182"/>Pour ce qu'a loiaus les tenoient,
<lb n="1183"/>S'en portoient le guerredon,
<lb n="1184"/>Et li loial de guerre don.
<lb n="1185"/>Car li trés fin loial ami
<lb n="1186"/>Qui disoient: <q>“Aimy! Aimi!”</q>
<lb n="1187"/>Et qui souffroient les estours
<lb n="1188"/>D'amours fines en mains destours
<lb n="1189"/>Y estoient descongneü,
<lb n="1190"/>Et li faus pour bon congneü
<lb n="1191"/>Par leur fausseté qui enerbe.
<lb n="1192"/>Et pour ce dit bien le proverbe
<lb n="1193"/>Qui dit que qui loiaument sert,
<lb n="1194"/>Il n'a pas le bien qu'il dessert,
<lb n="1195"/>Mais cils cui Dieus l'eür en donne.
<lb n="1196"/>Et se j'estoie tel personne
<lb n="1197"/>Que j'en deüsse vengement
<pb n="201"/><lb n="1198"/>Prendre ou faire d'eaus jugement,
<lb n="1199"/>Les dames bien en vangeroie.
<lb n="1200"/>Mais ne m'affiert; et toute voie,
<lb n="1201"/>Qui les penderoit par la gorge
<lb n="1202"/>Ou de coustiaus de bonne forge
<lb n="1203"/>Corps et membres leur escorchast
<lb n="1204"/>Et de bon sel les arrochast,
<lb n="1205"/>Et puis fussent de chiens mengiez,
<lb n="1206"/>N'en seroit il pas bien vangiez?
<lb n="1207"/>N'en parlons plus, car l'air empire
<lb n="1208"/>De parler de si vil matire,
<lb n="1209"/>Car il valent, tant vous en di,
<lb n="1210"/>Pis que Judas qui se pandi.
<lb n="1211"/>Grant meschëance leur avengne!
<lb n="1212"/>Dites: <q>“Amen! Dieu en souveingne!”</q></q>
</ab><ab type="gv">
	<q>
<lb n="1213"/>Or en y avoit d'autre port
<lb n="1214"/>Qui moult amoient le deport
<lb n="1215"/>De jouster et de tournoier,
<lb n="1216"/>De caroler, de festoier,
<lb n="1217"/>De mener joie, de chanter,
<lb n="1218"/>De souvent leurs dames hanter.
<lb n="1219"/>Et s'il amoient le mestier
<lb n="1220"/>Des armes, il n'est pas mestier,
<lb n="1221"/>N'il ne s'ensieut en nul païs,
<lb n="1222"/>Que il fust des autres haïs
<lb n="1223"/>Qui a leurs dames ne savoient
<lb n="1224"/>Dire comment il les amoient,
<pb n="202"/><lb n="1225"/>Et que bien et bel nel feïssent,
<lb n="1226"/>Et que les armes ne queïssent
<lb n="1227"/>Loing et près, comme bonne gent,
<lb n="1228"/>A leur frais et a leur argent.
<lb n="1229"/>Mais ceste gent dont parler vueil
<lb n="1230"/>N'avoient pensée ne vueil
<lb n="1231"/>Que de leurs dames se partissent
<lb n="1232"/>Et que souvent ne les veïssent;
<lb n="1233"/>Car peril est de l'esloingnier,
<lb n="1234"/>Si le doit on moult ressongnier,
<lb n="1235"/>Pour ce que longue demourée
<lb n="1236"/>Fait bien qu'amour est oubliée
<lb n="1237"/>A la fois et changier amy,
<lb n="1238"/>Dont maint ont plouré et gemi,
<lb n="1239"/>Si com l'ay oï recorder.
<lb n="1240"/>Mais a ce jamais acorder
<lb n="1241"/>Ne porroit son vueil a nul fuer
<lb n="1242"/>Dame qui eüst vaillant cuer,
<lb n="1243"/>Car frans cuers ce faire ne deingne.
<lb n="1244"/>Nompourquant riens n'est qui n'aveingne.
<lb n="1245"/>Atant m'en tais, car qui fera
<lb n="1246"/>Le bien adès le trouvera.
<lb n="1247"/>Si revenray a mon propos,
<lb n="1248"/>Car ceste gent dont ci propos
<lb n="1249"/>Furent moult joint et moult poli,
<lb n="1250"/>Gent, cointe, faitis et joli,
<lb n="1251"/>Si espincié, si crespelet,
<lb n="1252"/>Si bien pingné, si blondelet,
<lb n="1253"/>Si tressaillant, si trés mignot,
<pb n="203"/><lb n="1254"/>Si estroit chaucié au lignot,
<lb n="1255"/>Si virolé, si envoisié,
<lb n="1256"/>Qu'il avoient non <hi rend="I">Frere aisié</hi>,
<lb n="1257"/>Et sambloit, ce me dit l'acteur,
<lb n="1258"/>Que de la boite a l'enchanteur
<lb n="1259"/>Fussent sailli, quant il venoient
<lb n="1260"/>En chambres ou dames estoient.
<lb n="1261"/>Et si vivoient a tous aises;
<lb n="1262"/>Ne savoient qu'estoit mesaises;
<lb n="1263"/>Onques n'avoient eü fain,
<lb n="1264"/>N'esté couchié sus pou d'estrain,
<lb n="1265"/>Qu'onques n'avoient mal geü,
<lb n="1266"/>Ne point de vin trop chaut beü;
<lb n="1267"/>N'il ne doubtassent nul preudomme,
<lb n="1268"/>Prince, roy, ne pape de Romme,
<lb n="1269"/>D'estre bien aise, a pance pleinne,
<lb n="1270"/><num>.VIII.</num> jours ou <num>.IX.</num> en la semainne.
<lb n="1271"/>Je soushaide que tels gens fussent
<lb n="1272"/>En païs ou il ne sceüssent
<lb n="1273"/>Chemin, ne voie, ne sentier;
<lb n="1274"/>Si n'eüssent housel entier,
<lb n="1275"/>Gant, mouffle, mitte, n'esperon,
<lb n="1276"/>Housse, chapel ne chaperon;
<lb n="1277"/>Et si feïst si grant froidure,
<lb n="1278"/>Comme il doit faire par nature
<lb n="1279"/>A Noël, pour vëoir la guise;
<lb n="1280"/>Et si ventast li vens de bise
<lb n="1281"/>Taillans, bruians, fort, roide et sec,
<pb n="204"/><lb n="1282"/>Et l'eüssent enmi le bec,
<lb n="1283"/>Par qu'il fussent bien esgroé;
<lb n="1284"/>Et que leur cheval encloé
<lb n="1285"/>Fussent tuit d'un piet ou de deus,
<lb n="1286"/>Et que tuit li mauvais piet d'eus
<lb n="1287"/>Fussent defferré tuit ensamble;
<lb n="1288"/>Si n'i eüst chesne ne tramble,
<lb n="1289"/>Homme, femme, ami, ne parent
<lb n="1290"/>Ou il treïssent a garent;
<lb n="1291"/>Et qu'il fust noire nuit serrée,
<lb n="1292"/>Pleinne de froit et de jalée,
<lb n="1293"/>Si ne peüssent chevauchier;
<lb n="1294"/>N'il n'eüst ville ne clochier
<lb n="1295"/>Près a trois lieues ou a quatre,
<lb n="1296"/>Par quoy il s'alassent esbatre;
<lb n="1297"/>Et que d'aucune mortel guerre
<lb n="1298"/>Fussent espandu par la terre
<lb n="1299"/>Tout environ li annemi,
<lb n="1300"/>Et ceste gent fussent enmi,
<lb n="1301"/>Et que les feus de toutes pars
<lb n="1302"/>Boutassent, si que des espars
<lb n="1303"/>Veïssent en lieu de lanterne.
<lb n="1304"/>Si verriez conseil de taverne,
<lb n="1305"/>Grant avis et grant seürté,
<lb n="1306"/>Grant science, grant meürté,
<lb n="1307"/>Grant hardement, grant entreprise,
<lb n="1308"/>Cuer qui riens ne doubte ne prise,
<lb n="1309"/>Mort, ne prison, n'autre hachie;
<lb n="1310"/>Se c'est voirs, dont ne mens je mie.
<pb n="205"/><lb n="1311"/>Et ce pourquoy je leur souhaide,
<lb n="1312"/>C'est pour ce que c'est chose laide,
<lb n="1313"/>Quar quant il sont dessus la couche,
<lb n="1314"/>Tels rages dient de leur bouche
<lb n="1315"/>Qu'Artus, Godefroy, Charlemainne
<lb n="1316"/>Qui l'empire ot en son demainne,
<lb n="1317"/>Hector, Julius, Alixandres,
<lb n="1318"/>Qui ne furent de gueres mendres,
<lb n="1319"/>David, Judas Macabeüs,
<lb n="1320"/>Josué, li bons Troïllus,
<lb n="1321"/>Gauvains, Tristans, ne Lancelos
<lb n="1322"/>Ne valurent, bien dire l'os,
<lb n="1323"/>Que cil ne cuident bien valoir
<lb n="1324"/>Autant. Mais ne m'en doit chaloir;
<lb n="1325"/>Car il sont tuit vaillant et riche
<lb n="1326"/>De cuidier; ce n'est pas grant vice;
<lb n="1327"/>Et si scevent bien requerir
<lb n="1328"/>Les dames et merci querir.
<lb n="1329"/>Mais se l'une n'i vuet entendre,
<lb n="1330"/>Il prient l'autre sans attendre.
<lb n="1331"/>Nompourquant il ont des regars
<lb n="1332"/>Et des biaus parlers bonnes pars,
<lb n="1333"/>Dous ris et bel acointement,
<lb n="1334"/>Plus que n'en aroit vraiement
<lb n="1335"/>Uns vaillans homs qui la banniere
<lb n="1336"/>Porteroit d'onneur toute entiere.
<lb n="1337"/>Mais ce n'est pas de mon conseil,
<lb n="1338"/>Ne telle ouevre pas ne conseil,
<pb n="206"/><lb n="1339"/>Qu'adès doit estre sus sa garde
<lb n="1340"/>Dame, comment elle regarde
<lb n="1341"/>Si qu'on n'i puist pinsier ne mordre,
<lb n="1342"/>Ne que nuls ne se doie amordre
<lb n="1343"/>A parler en, fors en tout bien.
<lb n="1344"/>Facent einsi, si feront bien.
</q></ab><ab type="gv"><q>
<lb n="1345"/>S'en y avoit d'un autre affaire
<lb n="1346"/>Dont je ne me vueil mie taire,
<lb n="1347"/>Car bien font a ramentevoir:
<lb n="1348"/>C'estoient une gent, pour voir,
<lb n="1349"/>Dous, humble, courtois, amiable,
<lb n="1350"/>Entreprenant et veritable,
<lb n="1351"/>Po emparlé, fier et hardi.
<lb n="1352"/>Et ceste gent dont je vous di
<lb n="1353"/>Dieu, raison, honneur et tout bien
<lb n="1354"/>Et les dames sus toute rien
<lb n="1355"/>Amoient et tenoient chier,
<lb n="1356"/>Ne il ne savoient preschier
<lb n="1357"/>Les dames, quant il les amoient,
<lb n="1358"/>Einsois humblement les servoient,
<lb n="1359"/>Sans descouvrir qu'il les amassent.
<lb n="1360"/>Et s'einsi fust qu'il leur moustrassent
<lb n="1361"/>Aucun samblant de leur amour
<lb n="1362"/>, c'estoit sans pleindre et sans clamour;
<lb n="1363"/>Et se elles leur enqueïssent,
<lb n="1364"/>Tout le contraire leur deïssent,
<pb n="207"/><lb n="1365"/>Sans faire d'amour autre signe,
<lb n="1366"/>Pour ce qu'il estoient po digne,
<lb n="1367"/>Ce leur sambloit, d'elles amer.
<lb n="1368"/>Lors s'en aloient outre mer,
<lb n="1369"/>En Chypre, en Terre de Labour,
<lb n="1370"/>A grans frais et a grant labour,
<lb n="1371"/>Pour demourer deus ans ou trois;
<lb n="1372"/>Si cerchoient tous les destrois
<lb n="1373"/>Des païs et des aventures,
<lb n="1374"/>Dont il y avoit de moult dures.
<lb n="1375"/>Et s'il y avoit poingneïs,
<lb n="1376"/>Bataille ou paleteïs,
<lb n="1377"/>Chastiaus assis ou guerre ouverte,
<lb n="1378"/>Ne doubtoient gaaing ne perte,
<lb n="1379"/>Qu'adès ne fussent des premiers.
<lb n="1380"/>De c'estoient il coustumiers.
<lb n="1381"/>Si qu'il estoient si vassaus
<lb n="1382"/>Es batailles et es assaus,
<lb n="1383"/>Si hardi, si entreprenant,
<lb n="1384"/>Si viguereus, si avenant
<lb n="1385"/>Et si fier en trés tous fais d'armes
<lb n="1386"/>Que les nouveles a leurs dames
<lb n="1387"/>De leurs entreprises venoient,
<lb n="1388"/>Dont assés plus chier les tenoient.
<lb n="1389"/>Et quant estoient revenu,
<lb n="1390"/>Les dames souvent et menu
<lb n="1391"/>Les appelloient doucement
<lb n="1392"/>Et prioient courtoisement
<lb n="1393"/>Qu'il leur deïssent des nouveles;
<pb n="208"/><lb n="1394"/>Mais ja ne deïssent a elles
<lb n="1395"/>Chose qui touchast a leur fait,
<lb n="1396"/>Ne que riens nulle eüssent fait,
<lb n="1397"/>Mais sagement leur respondoient
<lb n="1398"/>Selonc ce qu'elles demandoient,
<lb n="1399"/>Com sage et plein de bon avis.
<lb n="1400"/>La les vëoient vis a vis
<lb n="1401"/>Longuement et a bon loisir,
<lb n="1402"/>Si qu'elles pouoient choisir
<lb n="1403"/>Grant partie de leur pensée;
<lb n="1404"/>Ne ja autrement demoustrée
<lb n="1405"/>Ne leur fust leur amour, ne dite
<lb n="1406"/>Par parole grant ne petite.
<lb n="1407"/>Et quant venoit au congié prendre,
<lb n="1408"/>Il n'estoient pas a aprendre,
<lb n="1409"/>Eins disoient, savés comment?
<lb n="1410"/><q>“Ma dame, a vous me recommant!
<lb n="1411"/>Vous poués seur moy commender
<lb n="1412"/>Et moy penre sens demender;
<lb n="1413"/>Car vostre sui entierement
<lb n="1414"/>Pour faire vo commendement.”</q>
<lb n="1415"/>Atant se partoient de la.
<lb n="1416"/>Après chascuns disoit: <q>“Vela
<lb n="1417"/>Celui qui vainqui la bataille
<lb n="1418"/>Entre Irlande et Cornuaille.”</q>
<lb n="1419"/>L'autre disoit: <q>“Par saint Thommas!
<lb n="1420"/>Mais plus: il revient de Damas,
<lb n="1421"/>D'Anthioche, de Damiette,
<lb n="1422"/>D'Acre, de Baruch, de Sajette,
<pb n="209"/><lb n="1423"/>De Sardinay, de Siloë,
<lb n="1424"/>De la monteingne Gelboë,
<lb n="1425"/>De Sion, dou mont de Liban,
<lb n="1426"/>De Nazareth, de Taraban,
<lb n="1427"/>De Josaphat, de Champ Flori,
<lb n="1428"/>Et d'Escauvaire ou Dieu mori,
<lb n="1429"/>Tout droit, et de Jherusalem.
<lb n="1430"/>Dieu pri qu'il le gart de mal an.
<lb n="1431"/>Car s'il vit, c'iert un Alixandre.”</q>
<lb n="1432"/>-- <q>“Aussi fu il en Alixandre,”</q>
<lb n="1433"/>Dit l'autre, <q>“et en mont Synaï.”</q>
<lb n="1434"/>Et l'autre disoit: <q>“Si n'a y
<lb n="1435"/>Homme qui a li se compere,
<lb n="1436"/>Ne dont tant de bien nous appere.
<lb n="1437"/>Car il fu jusqu'a l'Aubre Sec
<lb n="1438"/>Ou li oisel pendent au bec.”</q>
<lb n="1439"/>Et quant les dames en ooient
<lb n="1440"/>Le bien dire, et si l'i trouvoient,
<lb n="1441"/>Plus les en devoient par droit
<lb n="1442"/>Encherir selonc leur endroit.
<lb n="1443"/>Mais courte estoit leur demourée,
<lb n="1444"/>Car s'il sceüssent une armée
<lb n="1445"/>Ou une guerre en Alemaingne,
<lb n="1446"/>En Osteriche ou en Behaingne,
<lb n="1447"/>En Hongrie ou en Danemarche
<lb n="1448"/>Ou en aucune estrange marche,
<pb n="210"/><lb n="1449"/>En Pruce, en Pouleinne, en Cracoe,
<lb n="1450"/>En Tartarie ou en Letoe,
<lb n="1451"/>En Lifflant ou en Lombardie,
<lb n="1452"/>En Atenes et en Rommenie,
<lb n="1453"/>Ou en France ou en Angleterre,
<lb n="1454"/>Il y alassent honneur querre;
<lb n="1455"/>Puis s'en raloient en Grenade,
<lb n="1456"/>L'une heure sain, l'autre malade,
<lb n="1457"/>L'une heure a cheval, l'autre a pié.
<lb n="1458"/>Il avoient trop de meschié;
<lb n="1459"/>Trop avoient de dures fins,
<lb n="1460"/>De durs lis, de mauvais coussins;
<lb n="1461"/>Souvent estoient mal peü.
<lb n="1462"/>Nulz ne scet, s'il ne l'a veü,
<lb n="1463"/>Ce qu'il leur couvenoit souffrir.
<lb n="1464"/>Et toudis voloient offrir
<lb n="1465"/>Le corps a peinne pour honneur,
<lb n="1466"/>N'il ne pensassent deshonneur
<lb n="1467"/>Envers leurs dames nullement,
<lb n="1468"/>Eins les amoient loyalment;
<lb n="1469"/>N'il ne voloient pas avoir
<lb n="1470"/>Merci par scens, ne par avoir,
<lb n="1471"/>Par jousteries, par karoles,
<lb n="1472"/>Ne par grant force de paroles,
<lb n="1473"/>Ne par leur dames anoier
<lb n="1474"/>De requerir et de proier,
<pb n="211"/><lb n="1475"/>Einsois les voloient servir,
<lb n="1476"/>Tant qu'il peüssent deservir,
<lb n="1477"/>Sans plus, qu'il eüssent leur grace,
<lb n="1478"/>Et que partout alast la trace
<lb n="1479"/>De leur valour, de leur bonté,
<lb n="1480"/>De leur pris, de leur loyalté,
<lb n="1481"/>Ne nulle merci ne voloient
<lb n="1482"/>Recevoir, s'il ne le valoient.
<lb n="1483"/>Pour ce tendoient a valoir
<lb n="1484"/>Et mettoient en nonchaloir
<lb n="1485"/>Tout fors l'amer, par quoy valour
<lb n="1486"/>Eüssent qu'on a a dolour.
<lb n="1487"/>Car commant qu'honneur soit et preus,
<lb n="1488"/>S'est ce grant peinne d'estre preus,
<lb n="1489"/>Et moult y couvient travillier,
<lb n="1490"/>Moult jeüner et moult veillier,
<lb n="1491"/>Meinte chaleur, meinte froidure,
<lb n="1492"/>Meint grant peril, meinte aventure,
<lb n="1493"/>Meinte dolour, meinte pensée,
<lb n="1494"/>Pour garder bonne renommée.
<lb n="1495"/>Et ceste gent, sans penser blame,
<lb n="1496"/>L'avoir, le cuer, le corps et l'ame
<lb n="1497"/>Mettoient jusques a la fin
<lb n="1498"/>En servir Amours de cuer fin.
<lb n="1499"/>Dont aucunes fois avenoit
<lb n="1500"/>Que joie et bien leur en venoit
<lb n="1501"/>Et qu'il estoient receü
<pb n="212"/><lb n="1502"/>Com loyal ami esleü,
<lb n="1503"/>De leur dame amé et cheri
<lb n="1504"/>Et sus tous autres encheri.
</q></ab><ab type="gv"><q>
<lb n="1505"/>Or en y avoit qui prioient
<lb n="1506"/>Toutes les dames qu'il trouvoient,
<lb n="1507"/>N'il ne vosissent pas avoir
<lb n="1508"/>Tous biens d'Amours et recevoir,
<lb n="1509"/>Se ne s'en peüssent venter,
<lb n="1510"/>Par foi mentir et crëanter.
<lb n="1511"/>Rien ne doubtoient escondire,
<lb n="1512"/>Ne chose qu'on leur peüst dire;
<lb n="1513"/>Ne portoient foy a nelui;
<lb n="1514"/>Il n'amoient eaus ne autrui,
<lb n="1515"/>Einssois des dames se ventoient
<lb n="1516"/>Meintes fois, dont il se mentoient.
<lb n="1517"/>De parler d'eaus ne me puis taire,
<lb n="1518"/>Car tant estoient de pute aire
<lb n="1519"/>Et tant faisoient a blamer
<lb n="1520"/>Que dela mer ne desa mer
<lb n="1521"/>N'avoit gent qui fust si maudite,
<lb n="1522"/>Plus vil, pieur, ne plus despite.
</q></ab><ab type="gv"><q>
<lb n="1523"/>S'en y avoit d'autre façon
<lb n="1524"/>Telle que paintre ne maçon,
<lb n="1525"/>Ouvrier de pincel, entailleur,
<lb n="1526"/>Escrivein ne enlumineur,
<lb n="1527"/>Ouvrier de fourme ne d'empreinte,
<lb n="1528"/>De mole, de ouevre desteinte,
<pb n="213"/><lb n="1529"/>Nes Pimalion li soutis,
<lb n="1530"/>S'il y fust a tous ses outis,
<lb n="1531"/>Ne sceüssent il les figures,
<lb n="1532"/>Ne les estranges pourtraitures,
<lb n="1533"/>Les trés estranges contenences,
<lb n="1534"/>Ne les desguisées sanlances
<lb n="1535"/>Paindre, pourtraire, n'entaillier,
<lb n="1536"/>Qui leur deüst les poins taillier.
<lb n="1537"/>Et s'estoient gens de vilages,
<lb n="1538"/>Norris de lais et de frommages,
<lb n="1539"/>De chos, de feves, de naviaus;
<lb n="1540"/>N'avoient pas tous leur aviaus;
<lb n="1541"/>De vin estoient si delivre
<lb n="1542"/>Que po en y a qui s'enyvre,
<lb n="1543"/>Eins buvoient de la fonteinne
<lb n="1544"/>Et dou puis jusqu'a pense pleinne.
<lb n="1545"/>La disoit Robin a Marote:
<lb n="1546"/><q>“Par le cuer bien, je t'aimme, sote,
<lb n="1547"/>Et se n'i say raison pour quoy.
<lb n="1548"/>Mais mes cuers ne me laisse quoy
<lb n="1549"/>Pour t'amour au soir et au main.”</q>
<lb n="1550"/>Adonc la prenoit par la main
<lb n="1551"/>Et faisoit une ranverdie
<lb n="1552"/>Devant toute la compeingnie
<lb n="1553"/>Au flajol et au taburel,
<lb n="1554"/>A tout son sercot de burel.
<lb n="1555"/>L'autre si ne faisoit que rire
<lb n="1556"/>A s'amie, sans riens plus dire,
<lb n="1557"/>Et tout adès aloit après,
<pb n="214"/><lb n="1558"/>En riant, de loing et de près,
<lb n="1559"/>Ne contenence ne savoit
<lb n="1560"/>Pour la grant joie qu'il avoit.
<lb n="1561"/>Li autre regardoit s'amie
<lb n="1562"/>De travers et ne rioit mie,
<lb n="1563"/>Einsois li moustroit par sa chiere
<lb n="1564"/>Que moult l'amoit et avoit chiere.
<lb n="1565"/>Mais se s'amie l'apelast,
<lb n="1566"/>Li nices tantost s'en alast,
<lb n="1567"/>Le dos li tournast et l'espaule,
<lb n="1568"/>Et s'en alast penre a la baule,
<lb n="1569"/>Pour li moustrer comme il baloit
<lb n="1570"/>Et comment contremont saloit.
<lb n="1571"/>L'autre toloit le queuvrechief
<lb n="1572"/>A s'amie dessus son chief,
<lb n="1573"/>Moufles, gans, houlette ou sainture,
<lb n="1574"/>Et s'en fuioit grant aleüre.
<lb n="1575"/>Mais s'elle après li ne couroit
<lb n="1576"/>Tantost, a po qu'il n'en plouroit,
<lb n="1577"/>Et disoit: <q>“Tu ne m'eimmes point.
<lb n="1578"/>Je l'ay bien veü a ce point.”</q>
<lb n="1579"/>Si que chascuns se demenoit
<lb n="1580"/>Selonc ce qu'au cuer li venoit,
<lb n="1581"/>Et faisoient leur resveries,
<lb n="1582"/>Leur karoles, leur chanteries,
<lb n="1583"/>Leur regars, leur ris, leur manieres,
<lb n="1584"/>Leur demendes et leur prieres.
<lb n="1585"/>Einsi chascuns se deduisoit
<lb n="1586"/>Selonc ce qu'Amours le duisoit.
</q></ab><ab type="gv"><q>
<lb n="1587"/>Après des dames vous diray,
<pb n="215"/><lb n="1588"/>Puis que commencié a dire ay,
<lb n="1589"/>Comment elles se chevissoient:
<lb n="1590"/>De ceaus qui si trés bien savoient
<lb n="1591"/>Requerir, flater, losangier
<lb n="1592"/>Et leur paroles arrengier,
<lb n="1593"/>Aucunes en y avoit d'elles
<lb n="1594"/>Qui savoient tours et cautelles
<lb n="1595"/>Et faindre si trés proprement
<lb n="1596"/>Qu'il cuidoient certainnement
<lb n="1597"/>Meinte fois qu'elles les amassent
<lb n="1598"/>La ou penser ne le deingnassent,
<lb n="1599"/>N'il ne pouoient de parler
<lb n="1600"/>Tant savoir, ne de bas voler,
<lb n="1601"/>Qu'il ne fussent d'elles rusé,
<lb n="1602"/>Acornardi et amusé;
<lb n="1603"/>Car on doit ruser les ruseurs,
<lb n="1604"/>Qui puet, et moquer les moqueurs,
<lb n="1605"/>Les mauvais haïr et blamer,
<lb n="1606"/>Et les amans loyaus amer.
</q></ab><ab type="gv"><q>
<lb n="1607"/>Les autres savoient congnoistre,
<lb n="1608"/>Fust seculers ou fust de cloistre,
<lb n="1609"/>Li quels pensoit a fausseté,
<lb n="1610"/>Et li quels voloit loyauté --
<lb n="1611"/>Nom pas chascune vraiement;
<lb n="1612"/>Car li mauvais si sagement
<lb n="1613"/>En leur folour se gouvernoient
<lb n="1614"/>Qu'aucune fois amé estoient,
<lb n="1615"/>Et aucune fois li loial
<lb n="1616"/>Avoient pour l'amoureus mal
<pb n="216"/><lb n="1617"/>Joie, guerredon et merite,
<lb n="1618"/>Et li faus mauvais ypocrite
<lb n="1619"/>Estoient d'elles sans pité
<lb n="1620"/>Laidangié, haï, despité.
</q></ab><ab type="gv"><q>
<lb n="1621"/>S'en y avoit qui renoier
<lb n="1622"/>Le jouster, ne le tournoier,
<lb n="1623"/>Le dancier, ne le caroler
<lb n="1624"/>Ne pooient, ne le baler,
<lb n="1625"/>Mais si forment se delitoient
<lb n="1626"/>Qu'en tous lieus ou elles estoient
<lb n="1627"/>Ne leur chaloit d'autres reviaus,
<lb n="1628"/>Tant fust estranges ne nouviaus;
<lb n="1629"/>Et vosissent que leurs amis
<lb n="1630"/>A ç'ordené fussent et mis
<lb n="1631"/>Que pour honneur ne pour vaillance
<lb n="1632"/>Ne partissent de ceste danse,
<lb n="1633"/>Et qu'einsi usassent leur vie,
<lb n="1634"/>Sans avoir d'autre honneur envie.
</q></ab><ab type="gv"><q>
<lb n="1635"/>Les autres toutes leurs plaisences
<lb n="1636"/>Avoient et leurs souvenances
<lb n="1637"/>En ceaus qui cerchoient les guerres
<lb n="1638"/>Par toutes les estranges terres.
<lb n="1639"/>Comment que samblant n'en feïssent
<lb n="1640"/>Et que po souvent les veïssent,
<lb n="1641"/>N'estoient il pas mis en puer,
<lb n="1642"/>Mais bien amé dou bon dou cuer,
<pb n="217"/><lb n="1643"/>Sans villonnie et sans folour
<lb n="1644"/>Pour leur bien et pour leur valour.
<lb n="1645"/>Quar quant on les tenoit pour tels
<lb n="1646"/>Qu'il estoient en fais mortels,
<lb n="1647"/>Es batailles et es assaus,
<lb n="1648"/>Fiers, hardis, puissans et vassaus,
<lb n="1649"/>Sans riens doubter ne ressongnier
<lb n="1650"/>Qui fust, eins s'aloient baignier
<lb n="1651"/>En sanc, en sueur, en cerveles,
<lb n="1652"/>Tels ouevres leur estoient belles;
<lb n="1653"/>C'estoit tout ce qu'elles voloient;
<lb n="1654"/>Autre chose ne demandoient.
<lb n="1655"/>Et je m'i acort, car sans faille,
<lb n="1656"/>Trop mieus vaut le grain que la paille.
</q></ab><ab type="gv"><q>
<lb n="1657"/>L'autre faisoit un chapelet
<lb n="1658"/>Et entre gieu et gabelet,
<lb n="1659"/>Quant il estoit fais, le donnoit
<lb n="1660"/>A celui qui l'arraisonnoit
<lb n="1661"/>Et requeroit d'avoir s'amour,
<lb n="1662"/>Ja fust einsi que la clamour
<lb n="1663"/>N'en parvenist a ses oreilles
<lb n="1664"/>Et qu'autre part feïst ses veilles
<lb n="1665"/>Ses cuers qui gueres n'i pensoit,
<lb n="1666"/>Mais atant de li se passoit.
</q></ab><ab type="gv"><q>
<lb n="1667"/>L'autre le paissoit de regart
<lb n="1668"/>Ou d'estre amez n'avoit regart,
<pb n="218"/><lb n="1669"/>Et ainssi le tenoit, espoir,
<lb n="1670"/>Tout son temps en ce fol espoir.
<lb n="1671"/>L'autre l'apaissoit d'un dous ris
<lb n="1672"/>Qui tant li estoit signoris
<lb n="1673"/>Que parmi le cuer le poingnoit.
<lb n="1674"/>L'autre le doi li estraingnoit;
<lb n="1675"/>L'autre li marchoit sus le pié,
<lb n="1676"/>Nom pas en samblant de congié,
<lb n="1677"/>Mais en signe de retenue,
<lb n="1678"/>Comment que de s'amour fust nue.
<lb n="1679"/>L'autre parloit moult doucement
<lb n="1680"/>A li pour son adoucement;
<lb n="1681"/>L'autre li faisoit bonne chiere
<lb n="1682"/>Et dous samblant de cuer ariere.
<lb n="1683"/>Einsi moustroient les pluseurs
<lb n="1684"/>Faus samblant a leurs requereurs,
<lb n="1685"/>Car pour ce qu'elles se doubtoient
<lb n="1686"/>D'estre rusées, les rusoient,
<lb n="1687"/>Et leur donnoient a entendre
<lb n="1688"/>Que merci devoient attendre
<lb n="1689"/>Et que leur cuer estoient sien,
<lb n="1690"/>Comment qu'il ne leur en fust rien.
<lb n="1691"/>Mais toutes pas teles n'estoient,
<lb n="1692"/>Car maintes dames le faisoient
<lb n="1693"/>Einsi comme Amours le devise,
<lb n="1694"/>Sans mal engien et sans feintise,
<lb n="1695"/>De fin cuer loial, sans meffaire,
<pb n="219"/><lb n="1696"/>Dous, humble, courtois, debonnaire,
<lb n="1697"/>Par franche liberalité
<lb n="1698"/>Et de fine pure amité.
</q></ab><ab type="gv"><q>
<lb n="1699"/>Einsi prenoient leur esbat
<lb n="1700"/>En ce vergier, sans nul debat,
<lb n="1701"/>Les gens qui venir y voloient,
<lb n="1702"/>Ne creature ne trouvoient
<lb n="1703"/>Qui leur vëast plein ne destour,
<lb n="1704"/>Einsois que l'iaue alast entour.
<lb n="1705"/>Si estoit Amours honnourez
<lb n="1706"/>Et de mains frans cuers aourez,
<lb n="1707"/>Servis, loës, regraciés
<lb n="1708"/>Et cent mille fois merciés,
<lb n="1709"/>Car chascuns le glorefioit
<lb n="1710"/>Qui bons yere et qui s'i fioit.
<lb n="1711"/>Et aussi pluseur y venoient
<lb n="1712"/>Qui tout le contraire faisoient,
<lb n="1713"/>Car il estoient d'eaus parjures,
<lb n="1714"/>Renoiés, traïs et injures,
<lb n="1715"/>Servis de faus cuer et de vain,
<lb n="1716"/>Einsi comme on torche Fauvain.
<lb n="1717"/>S'i avoit un trop grant meschief,
<lb n="1718"/>Car il n'estoit qui sceüst chief
<lb n="1719"/>D'oster l'erreur et la doubtance,
<lb n="1720"/>Ne de savoir la difference,
<lb n="1721"/>Li quel estoient fin amy
<pb n="220"/><lb n="1722"/>D'Amours, ne li quel anemy.
<lb n="1723"/>Car trop est reponnue chose
<lb n="1724"/>Pensée en cuer secret enclose.
</q></ab><ab type="gv"><q>
<lb n="1725"/>Pour ce li preudons de jadis,
<lb n="1726"/>Dont l'ame soit en paradis,
<lb n="1727"/>Qui fu de vaillance gringnour
<lb n="1728"/>Que ne fu puis autre signour,
<lb n="1729"/>Car honneur, pris et loiauté,
<lb n="1730"/>Largesse, prouesse, bonté
<lb n="1731"/>Avoit, avec tout ce qu'il faut
<lb n="1732"/>A preudomme sans nul deffaut,
<lb n="1733"/>N'il ne se pot onques lasser
<lb n="1734"/>De bien faire et de bien penser,
<lb n="1735"/>Car toutes bonnes gens ama,
<lb n="1736"/>Les mauvais haï et blasma,
<lb n="1737"/>Si avoit trop grant desplaisence
<lb n="1738"/>En soi, de ce que congnoissance
<lb n="1739"/>N'avoit des loiaus et des faus,
<lb n="1740"/>Et trop li sambloit grans deffaus,
<lb n="1741"/>Dont si forment li anoia
<lb n="1742"/>Que par tout le monde envoia
<lb n="1743"/>Certeins messages, pour savoir
<lb n="1744"/>Se pour argent ne pour avoir
<lb n="1745"/>On peüst trouver creature
<lb n="1746"/>Qui sceüst faire une closture
<lb n="1747"/>Estant environ ce vergier
<lb n="1748"/>Tele que jamais herbergier,
<lb n="1749"/>Entrer, habiter, ne venir,
<pb n="221"/><lb n="1750"/>Pour riens qui peüst avenir,
<lb n="1751"/>Homme ne femme n'i peüssent
<lb n="1752"/>Qui talent de fausser eüssent
<lb n="1753"/>Envers Amours, ou qui faussé
<lb n="1754"/>Y eüssent en temps passé.
<lb n="1755"/>Si que tant de païs serchierent
<lb n="1756"/>Si message qu'il pourchacierent
<lb n="1757"/>Par scens, par dons et par promesses
<lb n="1758"/>D'or, d'argent et d'autres richesses,
<lb n="1759"/>Qu'il trouverent qui le ferma
<lb n="1760"/>Et qui la closture afferma,
<lb n="1761"/>Si qu'elle doit sans fin durer.
<lb n="1762"/>N'on ne la vost mie murer
<lb n="1763"/>De murs, de tours ne de perriere,
<lb n="1764"/>Fors seulement de la riviere
<lb n="1765"/>Qui est parfonde et mervilleuse
<lb n="1766"/>Aus faus amans et perilleuse;
<lb n="1767"/>Et la nacelette petite,
<lb n="1768"/>Qui aus loiaus amans pourfite
<lb n="1769"/>Et au port de salu les meinne,
<lb n="1770"/>Sans mal, sans peril et sans peinne,
<lb n="1771"/>Firent faire aussi sans delay,
<lb n="1772"/>Tout einsi com devisé l'ay.
</q></ab><ab type="gv"><q>
<lb n="1773"/>Et quant l'uevre fu assevie,
<lb n="1774"/>Li preudons qui estoit en vie
<lb n="1775"/>L'ama durement et prisa
<lb n="1776"/>Et ce vergier ci baptisa
<lb n="1777"/>Qu'il fust appellez a tous jours:
<pb n="222"/><lb n="1778"/><q>“L'Esprueve de fines amours”</q>,
<lb n="1779"/>Pour ce qu'il n'est nuls qui compasse
<lb n="1780"/>Si bien son erre qu'il y passe,
<lb n="1781"/>Puis qu'a fausseté penseroit,
<lb n="1782"/>Et li loiaus y passeroit;
<lb n="1783"/>Car nuls n'i vient qui ne se prueve
<lb n="1784"/>Tous tels comme il est, sans contrueve.
<lb n="1785"/>Si que je vous lo moult et pris,
<lb n="1786"/>Quant tant valour avez et pris,
<lb n="1787"/>Cuer loial, volenté seüre,
<lb n="1788"/>Vray desir et pensée pure,
<lb n="1789"/>Et quant vo dame avez servi
<lb n="1790"/>Si que vous avez desservi
<lb n="1791"/>La grace d'estre receüs
<lb n="1792"/>Et mis avec les esleüs
<lb n="1793"/>Qui de loyauté sont paré
<lb n="1794"/>Et de fausseté separé.
<lb n="1795"/>Si qu'on vous laira convenir
<lb n="1796"/>Desormais d'aler et venir,
<lb n="1797"/>Toutes les fois qu'il vous plaira,
<lb n="1798"/>Saiens, qu'a nul ne desplaira,
<lb n="1799"/>Pour ce qu'on scet certeinnement
<lb n="1800"/>Que de cuer amez loyalment.»</q>
</ab><ab type="gv">
<lb n="1801"/>Et quant tout ce m'ot esclairié,
<lb n="1802"/>La dame a cuer moult esclairié
<pb n="223"/><lb n="1803"/>S'assist sus un coussin de soie.
<lb n="1804"/>Et pourquoy vous en menteroie?
<lb n="1805"/>Il nous couvint sëoir aussi,
<lb n="1806"/>Qu'elle le commenda einsi.
<lb n="1807"/>Mais si tost qu'elle fu assise,
<lb n="1808"/>Li lions qui moult l'aimme et prise
<lb n="1809"/>Sus ses quatre piés se coucha,
<lb n="1810"/>Et la dame li atoucha
<lb n="1811"/>De sa belle main sus la teste.
<lb n="1812"/>Mais tantost la diverse beste
<lb n="1813"/>A deus cornes prist a glatir
<lb n="1814"/>Et se vint redement flatir
<lb n="1815"/>En ce brait assés près de nous.
<lb n="1816"/>Lors me dreçay sus mes genous,
<lb n="1817"/>Et la dame prist a sourrire
<lb n="1818"/>Et dist: <q>«N'aiés doubte, biau sire,
<lb n="1819"/>Eins vous seës; car cilz courrous
<lb n="1820"/>N'est pas encommenciés pour vous.»</q>
<lb n="1821"/>Si me rassis; mais il me samble
<lb n="1822"/>De toutes les bestes ensamble
<lb n="1823"/>Que chascune est avant venue
<lb n="1824"/>Au braist de la beste cornue
<lb n="1825"/>Seulement en entention
<lb n="1826"/>De faire grevence au lion.
<lb n="1827"/>Et quant li lions les parçut,
<lb n="1828"/>Certes, moult grant doleur reçut
<lb n="1829"/>Et commença son dueil a faire,
<lb n="1830"/>Si com oy m'avés retraire.
<lb n="1831"/>Mais la dame, ou toute pais a,
<lb n="1832"/>De ses dous ieus le rapaisa,
<lb n="1833"/>Si que tost en joie revint
<pb n="224"/><lb n="1834"/>Et de son dueil ne li souvint.
<lb n="1835"/>Lors demandé encor pourquoy
<lb n="1836"/>Devant les gens et a requoy
<lb n="1837"/>Li lions si grant dueil faisoit,
<lb n="1838"/>Et commant si tost s'apaisoit,
<lb n="1839"/>Et que les bestes li demendent
<lb n="1840"/>Qui toutes a li honnir tendent.
<lb n="1841"/>Et la dame me respondi,
<lb n="1842"/>Dont liés fu, quant je l'entendi,
<lb n="1843"/>Que de ce me voloit respondre
<lb n="1844"/>Et ma demende bien despondre.
</ab><ab type="gv">
<lb n="1845"/>Si me dit: <q>«Amis, vous savez,
<lb n="1846"/>Et bien oï dire l'avez,
<lb n="1847"/>Qu'Envie si ne puet morir
<lb n="1848"/>Et que partout vuet signourir,
<lb n="1849"/>Si qu'en tout le monde n'a regne
<lb n="1850"/>Qu'elle n'i soit, qu'elle n'i regne,
<lb n="1851"/>Et qu'elle n'i face la dame;
<lb n="1852"/>Si que maint cuer d'omme et de fame
<lb n="1853"/>En sont honni et deceü
<lb n="1854"/>Et de leur honneur descreü;
<lb n="1855"/>Car Envie si n'est pas seule,
<lb n="1856"/>Eins vomist souvent par sa gueule
<lb n="1857"/>Contrueves, baras, jengleries,
<lb n="1858"/>Meffais, traïsons, tricheries,
<lb n="1859"/>Murtres, detractions, haïnes,
<lb n="1860"/>Ou tant a de maises racines
<lb n="1861"/>Qu'onques nul n'en dit bon exemple,
<pb n="225"/><lb n="1862"/>N'en siecle n'a ordre ne temple
<lb n="1863"/>Ne seculer qu'elle ne triche.
<lb n="1864"/>Partout se met; partout se fiche;
<lb n="1865"/>Partout vuet estre; partout rampe;
<lb n="1866"/>Elle n'a pas eu pié la crampe,
<lb n="1867"/>Eins est viguereuse et aperte,
<lb n="1868"/>Nom pas a pourfit, mais a perte.
<lb n="1869"/>De bien d'autrui est si dolente
<lb n="1870"/>Qu'adès s'en complaint et demente;
<lb n="1871"/>Soi mesme het et deshonneure;
<lb n="1872"/>Toudis rechigne; toudis pleure.
<lb n="1873"/>Elle a ses elles estendues,
<lb n="1874"/>Si que dedens les bestes mues
<lb n="1875"/>Qui n'ont raison n'entendement
<lb n="1876"/>La voit on tout appertement.
<lb n="1877"/>Et vous pouez apparcevoir,
<lb n="1878"/>Se je men, ou se je di voir.
</q></ab><ab type="gv"><q>
<lb n="1879"/>Il n'est beste, tant soit sauvage,
<lb n="1880"/>Qui l'aroit en son juene eage
<lb n="1881"/>Si la vosist aprevisier,
<lb n="1882"/>Que son fier corage brisier
<lb n="1883"/>Ne li feïst et sa nature
<lb n="1884"/>Un po muër par norriture,
<lb n="1885"/>Commant c'on die le contraire.
<lb n="1886"/>Mais je le sçay par l'exemplaire
<lb n="1887"/>De ce lion que j'ai norri:
<lb n="1888"/>Qu'aussi tost com je li sourri
<lb n="1889"/>Ou que mon regart li envoy,
<lb n="1890"/>Tantost a moy venir le voy;
<pb n="226"/><lb n="1891"/>N'il ne sera ja si dolens
<lb n="1892"/>Qu'il ne soit legiers et volans
<lb n="1893"/>Et que joie n'ait a son vueil,
<lb n="1894"/>Tantost com regarder le vueil.
<lb n="1895"/>Et savez pourquoy ne commant
<lb n="1896"/>Il est einssi en mon commant?
<lb n="1897"/>Je l'eus si juene et si petit
<lb n="1898"/>Que pour fain, ne pour appetit,
<lb n="1899"/>Ne pour destresse qu'il eüst
<lb n="1900"/>De famine, il ne se sceüst
<lb n="1901"/>Rapaistre ne mangier par li;
<lb n="1902"/>Si vos qu'il n'i eüst celi
<lb n="1903"/>Ne celle par tout ce vergier
<lb n="1904"/>Qui riens li donnast a mengier
<lb n="1905"/>N'a boire, se ne li donnoie;
<lb n="1906"/>Si que jour et nuit le paissoie,
<lb n="1907"/>Sans fallir, de ma propre main
<lb n="1908"/>Toutes les fois qu'il avoit fain.
<lb n="1909"/>Einsi l'ay nouri longuement
<lb n="1910"/>Et endoctriné tellement
<lb n="1911"/>Qu'il est toudis en volenté
<lb n="1912"/>D'acomplir ce dont talent hé,
<lb n="1913"/>N'il n'oseroit desobeïr,
<lb n="1914"/>Tant est desirans d'obeïr
<lb n="1915"/>Et de faire quanqu'il saroit
<lb n="1916"/>Qui bon et plaisant me seroit.
</q></ab><ab type="gv"><q>
<lb n="1917"/>Et pour ce qu'on dit que cremour
<lb n="1918"/>N'est pas volentiers sans amour,
<pb n="227"/><lb n="1919"/>Et il me crient tant comme il puet,
<lb n="1920"/>Et croy qu'Amours a ce l'esmuet,
<lb n="1921"/>Et si l'ay longuement au doy
<lb n="1922"/>Peü et norri, je le doy
<lb n="1923"/>Mieus amer c'une beste estrange;
<lb n="1924"/>Car volentiers fui et m'estrange
<lb n="1925"/>Des bestes qui ne sont privées,
<lb n="1926"/>Pour ce que condicionnées
<lb n="1927"/>Sont de si divers esperis
<lb n="1928"/>Qu'il y a tout pleins de peris;
<lb n="1929"/>Car l'une mort, l'autre esgratine,
<lb n="1930"/>L'autre point, l'autre a mal s'encline,
<lb n="1931"/>L'autre regibe, l'autre brait,
<lb n="1932"/>L'autre envenime de son brait;
<lb n="1933"/>Et on doit l'erbe a son ueil mestre
<lb n="1934"/>Qu'on congnoist, ce dient li mestre.
<lb n="1935"/>Nom pas que de moy près le mette,
<lb n="1936"/>Ne que, se po non, m'entremette
<lb n="1937"/>De son bien ne de son anoy;
<lb n="1938"/>Mais souvent a li m'esbanoy
<lb n="1939"/>Et y preng mon esbatement
<lb n="1940"/>Sans doubte, aussi hardiement,
<lb n="1941"/>Com se fust un petit chiennet.
<lb n="1942"/>Et sachiez que si se tient net
<lb n="1943"/>Qu'onques beste ne vi plus nette.
<lb n="1944"/>Ne say qui ce li amonette;
<lb n="1945"/>Mais je l'en voy plus volentiers.
<lb n="1946"/>Dont vous orriés par ces sentiers,
<pb n="228"/><lb n="1947"/>Par ces prëaus, par ces gaudines,
<lb n="1948"/>Par ces ronces, par ces espines
<lb n="1949"/>Aucune fois grant huerie
<lb n="1950"/>Des bestes qui en ont envie
<lb n="1951"/>Si trés grant qu'elles l'ociroient
<lb n="1952"/>Moult volentiers, s'elles pooient.
<lb n="1953"/>Et de la vient la grant destresse
<lb n="1954"/>Qui le cuer li destraint et blesse.
<lb n="1955"/>Et pour c'einsi com je l'ay dit,
<lb n="1956"/>Pechiez d'envie si laidit
<lb n="1957"/>Celui qui en li le reçoit,
<lb n="1958"/>Que trop fort l'empire et deçoit.
<lb n="1959"/>Car nes les bestes qui s'enclinent
<lb n="1960"/>A li de mal faire ne finent;
<lb n="1961"/>Et veü l'avez au jour d'ui,
<lb n="1962"/>Que pour ce que je me dedui
<lb n="1963"/>Au lion, ces bestes venues
<lb n="1964"/>Sont et près de nous acourues,
<lb n="1965"/>D'envie et de courrous enflées,
<lb n="1966"/>Aussi com toutes forcenées.
<lb n="1967"/>Mais li lions s'en vengeroit,
<lb n="1968"/>Et espoir qu'il en mengeroit,
<lb n="1969"/>Se ce n'estoit que moult ressongne
<lb n="1970"/>Que plus a mengier ne li dongne,
<lb n="1971"/>Car il seroit en aventure
<lb n="1972"/>De mort, s'il perdoit la pasture,
<lb n="1973"/>Pour ce que saiens n'a personne,
<lb n="1974"/>Fors moy seule, qui riens li donne.
</q></ab><ab type="gv"><q>
<lb n="1975"/>Or vous ay desclos et ouvert,
<pb n="229"/><lb n="1976"/>Ce m'est vis, tout a descouvert,
<lb n="1977"/>De chief en chief, vostre priere.»</q>
<lb n="1978"/>Lors li dis: <q>«Douce dame chiere,
<lb n="1979"/>Je vous en merci bonnement,
<lb n="1980"/>Car moult bien et moult sagement
<lb n="1981"/>M'avez enseingnié et prouvé
<lb n="1982"/>Tout ce que je vous ay rouvé.
<lb n="1983"/>Mais puis que li lions s'assert
<lb n="1984"/>Pour vous qu'il aimme, crient et sert,
<lb n="1985"/>Pour li humblement vous depri
<lb n="1986"/>Que vous entendez son depri;
<lb n="1987"/>Car plus volentiers le dëist
<lb n="1988"/>A vous, que dire nel feïst,
<lb n="1989"/>Ce m'est vis, mais parler ne scet,
<lb n="1990"/>N'a vous demoustrer qui le het,
<lb n="1991"/>Dont, par m'ame, j'ay grant pité.
<lb n="1992"/>Se vous suppli qu'umilité
<lb n="1993"/>Avec franchise et le cuer tendre
<lb n="1994"/>Aiez, pour sa priere entendre,
<lb n="1995"/>S'elle vous samble de raison:
<lb n="1996"/>C'est qu'on face aucune cloison,
<lb n="1997"/>Si que ces bestes aprochier
<lb n="1998"/>Ne le puissent plus n'arrochier,
<lb n="1999"/>Poindre, pincier, grever, ne mordre,
<lb n="2000"/>Et que d'elles se puist estordre;
<lb n="2001"/>Car il ne leur demande rien,
<pb n="230"/><lb n="2002"/>Ne meffait, ce savez vous bien.
<lb n="2003"/>Si vous y devez condescendre
<lb n="2004"/>Assez legierement et tendre
<lb n="2005"/>Que procheinnement on la face,
<lb n="2006"/>Non de droit, mais de pure grace.
<lb n="2007"/>Car il est vostres tous entiers,
<lb n="2008"/>Et si fait bien et volentiers
<lb n="2009"/>Tout ce qu'il pense qui vous plaise,
<lb n="2010"/>Et li las vit en grant mesaise,
<lb n="2011"/>En grant dolour, en grant tristesce,
<lb n="2012"/>En grant doubtance, en grant destresce,
<lb n="2013"/>Ne nulle fois n'est asseür;
<lb n="2014"/>Et j'aussi pas ne l'asseür,
<lb n="2015"/>Car asseürés ne puet estre
<lb n="2016"/>Sans vous, qui estes sa main destre,
<lb n="2017"/>Qui estes toute s'esperence,
<lb n="2018"/>Ses reconfors, sa soustenance.
<lb n="2019"/>Des bestes le poëz deffendre,
<lb n="2020"/>S'il vous plaist, et si ferez fendre
<lb n="2021"/>Son dolent cuer en deus parties,
<lb n="2022"/>Se vous estes de leurs parties.
<lb n="2023"/>Or en soit a vostre voloir
<lb n="2024"/>De sa joie et de son doloir.»</q>
</ab><ab type="gv">
<lb n="2025"/>Et quant j'eus finé ma parole,
<lb n="2026"/>La dame, qui ne fu pas fole,
<lb n="2027"/>Mais sage et bien endoctrinée
<lb n="2028"/>Et de tous les biens aournée,
<lb n="2029"/>Dist: <q>«Amis, se saiens faisoie
<lb n="2030"/>Closture de pierre ou de croie,
<pb n="231"/><lb n="2031"/>De mur, de haie ou de palis,
<lb n="2032"/>Li scens me seroit trop faillis;
<lb n="2033"/>Car li vaillans homs qui fist faire
<lb n="2034"/>L'ordenance de ce repaire
<lb n="2035"/>Et de l'iaue qui va entour
<lb n="2036"/>L'ordena sans mur et sans tour,
<lb n="2037"/>Et s'est la closture moult forte,
<lb n="2038"/>Comment qu'il n'i ait mur ne porte,
<lb n="2039"/>Barbacane, tour, clef ne serre;
<lb n="2040"/>Mais par souffrir l'estuet conquerre
<lb n="2041"/>D'aucun bon cuer qui soit si frans
<lb n="2042"/>Qu'adès soit humbles et souffrans;
<lb n="2043"/>Car autrement estre conquise
<lb n="2044"/>Ne puet, tant soit bien entreprise.
<lb n="2045"/>Ne je n'i vueil mettre n'oster
<lb n="2046"/>En l'ordenance, n'ajouster
<lb n="2047"/>Riens, ne ja ne la defferay,
<lb n="2048"/>N'autre closture n'i feray.
<lb n="2049"/>Mais se les bestes ont envie
<lb n="2050"/>Dou lyon, je ne le doy mie
<lb n="2051"/>D'elles garentir ne deffendre.
<lb n="2052"/>Nompourquant je li vueil aprendre
<lb n="2053"/>Comment il se deffendera
<lb n="2054"/>Et comment trop les grevera,
<lb n="2055"/>Sans elles batre ne ferir,
<lb n="2056"/>Car ç'a li ne doit afferir:
<lb n="2057"/>Face samblant qu'il ne li chaille
<lb n="2058"/>D'elles, ne de leur controuvaille;
<pb n="232"/><lb n="2059"/>Toutes leurs jangles mette en puer,
<lb n="2060"/>Soit revelens et liez de cuer,
<lb n="2061"/>S'il le puet faire nullement.
<lb n="2062"/>Et s'il ne puet faire autrement,
<lb n="2063"/>De neccessité vertu face;
<lb n="2064"/>Car ce leur joie trop efface,
<lb n="2065"/>N'il ne les porroit plus grever.
<lb n="2066"/>Et s'il les vuet de dueil crever,
<lb n="2067"/>Il doit son corps dou tout offrir
<lb n="2068"/>A elles humblement souffrir,
<lb n="2069"/>Car cils qui vit et souffrir puet
<lb n="2070"/>Fait partie de ce qu'il vuet;
<lb n="2071"/>Et se dit on: <q>“Qui sueffre, il veint”</q>;
<lb n="2072"/>Et s'est vertueus qui bien feint.
<lb n="2073"/>Einsi toutes les veinquera
<lb n="2074"/>Par souffrir, n'il ne trouvera
<lb n="2075"/>Donjon, closture ne muraille,
<lb n="2076"/>N'autre voie, qui mieus y vaille.»</q>
</ab><ab type="gv">
<lb n="2077"/>Et quant elle m'ot escondit,
<lb n="2078"/>Assez m'acorday a son dit;
<lb n="2079"/>Car bien la response ordenée
<lb n="2080"/>Estoit, et seur raison fondée.
<lb n="2081"/>Si la merciay humblement,
<lb n="2082"/>Et le chevalier ensement,
<lb n="2083"/>De ce que par eaus deus savoie
<lb n="2084"/>Ce que demandé leur avoie.
<lb n="2085"/>Si me fu avis que par tans
<pb n="233"/><lb n="2086"/>Seroit poins que fusse partans
<lb n="2087"/>Dou vergier ou j'avoie esté
<lb n="2088"/>Presque jour et demi d'esté.
<lb n="2089"/>Si que congié leur demandai
<lb n="2090"/>Et a li me recommendai.
<lb n="2091"/>Mais elle volentiers m'eüst
<lb n="2092"/>Plus retenu, s'il me pleüst.
<lb n="2093"/>S'alay des autres congié prendre,
<lb n="2094"/>Et puis m'en parti sans atendre.
<lb n="2095"/>Mais li lyons me convoia,
<lb n="2096"/>Sans moy laissier, et m'avoia
<lb n="2097"/>Tout droit par devers la nacelle
<lb n="2098"/>Par une petite sentelle,
<lb n="2099"/>Pour laissier le lieu a senestre
<lb n="2100"/>Ou les bestes soloient estre.
<lb n="2101"/>Si me mena plus droit que lingne,
<lb n="2102"/>Com cils qui se joint et alingne,
<lb n="2103"/>Polist, deleche, amenevist,
<lb n="2104"/>Si qu'onques mais ame ne vist
<lb n="2105"/>Beste plus gente ne plus jointe,
<lb n="2106"/>Plus esveillie ne plus cointe.
<lb n="2107"/>Et je croy, se Dieus me doint joie,
<lb n="2108"/>Que tout ce qu'a la dame avoie
<lb n="2109"/>Dit de li, que bien l'entendi
<lb n="2110"/>Et tout ce qu'elle respondi;
<lb n="2111"/>Car quant il se dut departir
<lb n="2112"/>De la dame, j'oy glatir
<lb n="2113"/>Les bestes et faire grant noise;
<lb n="2114"/>Mais il ne li en chaut ne poise,
<pb n="234"/><lb n="2115"/>Eins fist samblant qu'il en fust liez,
<lb n="2116"/>Dont je me sui trop mervilliez.
<lb n="2117"/>Et liez estoit il sans doubtance;
<lb n="2118"/>Tout pour faire aus bestes grevance,
<lb n="2119"/>Fist de neccessité vertu,
<lb n="2120"/>Quant il moustra que liez en fu.
<lb n="2121"/>Si me mena jusqu'a la rive
<lb n="2122"/>De l'iaue qui fu roide et vive.
<lb n="2123"/>Mais si tost com j'y fu venu,
<lb n="2124"/>Il me fu si bien avenu
<lb n="2125"/>Que la nacelle vers moy vint,
<lb n="2126"/>Si que riens plus ne me couvint
<lb n="2127"/>Fors entrer dedens, si entray.
<lb n="2128"/>Et quant j'y fu -- ja n'en mentray --
<lb n="2129"/>Li lions vers moy s'enclina,
<lb n="2130"/>Et je vers li, n'il ne fina
<lb n="2131"/>De moy resgarder, et je li,
<lb n="2132"/>Tant que hors de la nef sailli.
<lb n="2133"/>Et quant je fu a l'autre port,
<lb n="2134"/>Li lyons s'en fuï si fort
<lb n="2135"/>Qu'en l'eure en perdi la veüe.
<lb n="2136"/>Et j'ay pris ma voie et tenue
<lb n="2137"/>Vers le lieu dont partis estoie,
<lb n="2138"/>Qu'adès devant moy le vëoie.
<lb n="2139"/>S'i vins d'eure si couvenable
<lb n="2140"/>Qu'on voloit assëoir a table.
<lb n="2141"/>Mais il y avoit compaingnie
<lb n="2142"/>Bele, bonne et bien enseingnie
<pb n="235"/><lb n="2143"/>Qui m'ot perdu jour et demi,
<lb n="2144"/>Sans nulle riens savoir de mi,
<lb n="2145"/>Comment qu'elle m'eüst moult quis.
<lb n="2146"/>Si m'a trop durement enquis
<lb n="2147"/>Que c'estoit, et dont je venoie,
<lb n="2148"/>Ne comment einsi me perdoie.
<lb n="2149"/>Si leur ay toute m'aventure
<lb n="2150"/>Compté, sans nulle couverture,
<lb n="2151"/>Ce qu'avoie oy et veü.
<lb n="2152"/>S'en ont trop grant merveille eü;
<lb n="2153"/>Dont pluseurs y ot qui juroient
<lb n="2154"/>Que le passage essaieroient,
<lb n="2155"/>Car bien cuidoient estre tel
<lb n="2156"/>Qu'il feroient tout autretel.
<lb n="2157"/>S'il y passerent, plus n'en say.
<lb n="2158"/>Mais tels se porroit a l'essay
<lb n="2159"/>Mettre, qui s'en repentiroit
<lb n="2160"/>Et qui jamais n'i passeroit.
<lb n="2161"/>Car tels jure de son marchié
<lb n="2162"/>Qui puis en laisse la moitié;
<lb n="2163"/>Et tels cuide amer sans mesprendre
<lb n="2164"/>Ou il a assez a reprendre.
<lb n="2165"/>Si que d'eaus me tairay a tant;
<lb n="2166"/>Car je croy que chascuns a tant
<lb n="2167"/>Loyauté, valour et savoir,
<lb n="2168"/>Qu'il en feront bien leur devoir.
<lb n="2169"/>Si feray ma conclusion,
<lb n="2170"/>En finant le «Dit dou Lyon».
<pb n="236"/><lb n="2171"/>Et pour ce qu'il n'apartient mie,
<lb n="2172"/>S'on nel demande, que je die
<lb n="2173"/>Que ce livre ay mis en rime,
<lb n="2174"/>Prenez tout le ver penultime
<lb n="2175"/>Et les lettres desassamblez,
<lb n="2176"/>Puis autrement les rassamblez,
<lb n="2177"/>Et dou darrein la premereinne.
<lb n="2178"/>Adont porrez savoir sans peinne
<lb n="2179"/>Mon nom et mon seurnom sans faille,
<lb n="2180"/>Car lettre n'i a qui y faille.
<lb n="2181"/>Autrement dire ne le quier,
<lb n="2182"/>Mais devotement vous requier
<lb n="2183"/>Qu'Amours priez qu'elle me teingne
<lb n="2184"/>Pour sien, et que ma dame deigne
<lb n="2185"/>Mon petit service en gré prendre;
<lb n="2186"/>Car je ne puis a rien entendre,
<lb n="2187"/>Fors seulement que si la serve
<lb n="2188"/>Que sa bonne grace desserve.
<lb n="2189"/>Or pri Amours que si le face
<lb n="2190"/>Que n'i mesprengne, ne mefface,
<lb n="2191"/>Car il n'est riens dont tant m'esmaie,
<lb n="2192"/>Ne de quoy si grant doubtance aie,
<lb n="2193"/>Que de ce que trop po ne dure
<lb n="2194"/>Pour li servir sans mespresure;
<lb n="2195"/>Et j'en ay bonne volenté.
<lb n="2196"/>Or me doint Dieus vie et santé
<lb n="2197"/>Pour maintenir son dous service
<lb n="2198"/>Sans villain penser et sans vice.
<pb n="237"/><lb n="2199"/>Et quant je le vueil desvoloir,
<lb n="2200"/>Ne doit pas Amour non voloir,
<lb n="2201"/>Quant je le fais sans deshonnour,
<lb n="2202"/>Ne ce ne seroit pas s'onnour,
<lb n="2203"/>Se d'un gent voloir deceü
<lb n="2204"/>Avoit mon cuer qui l'a creü.
</ab>
</body>
	<back>
		<div type="explicit">
			<p><hi rend="I">Explicit le Dit dou Lyon.</hi></p>
		</div>
	</back>
</text>
</TEI>