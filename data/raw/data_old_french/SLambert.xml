<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xml:lang="fr">
  <fileDesc>
    <titleStmt>
      <title type="main">Vie de saint Lambert</title>
      <title type="formal">SLambert</title>
      <title type="reference">SLambert</title>
      <title type="DEAF">SLambertD*</title>
      <title type="gmd">transcription électronique</title>
      <author xml:id="anonyme">anonyme (traducteur)</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder2">
        <resp>validation finale</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="proofreader2">
        <resp>deuxième relecture</resp>
        <name xml:id="CG">Céline Guillot-Barbance</name>
      </respStmt>
      <respStmt xml:id="digitizer2">
        <resp>océrisation</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 27 à 69 ;
            - Nombre de mots d'après la base des descripteurs : <num xml:id="nb_mots_given">5843</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">6380</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/SLambert</idno>
      <idno type="doi">10.34847/nkl.8b237bwt</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Vie de saint Lambert, édité par Joseph Demarteau, Liège, 1890. 
              Publié en ligne par la Base de français médiéval, http://catalog.bfm-corpus.org/SLambert.
              Dernière révision le 2016-07-25.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Vie de saint Lambert en français du XIIIe siècle, écrite par Étienne, évêque de Liège</title>
          <respStmt>
            <resp xml:id="editor">Éditeur scientifique</resp>
            <name type="person">Joseph Demarteau</name>
          </respStmt>
        </titleStmt>
          <extent>22 page(s), soit 29-69
        </extent>
        <publicationStmt>
          <publisher>L. Grandmont-Donders</publisher>
          <pubPlace>Liège</pubPlace>
          <date>1890</date>
          <idno type="sigle_DEAF">SLambertD*</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="body" occurs="1"/>
        <tagUsage gi="choice" occurs="3"/>
        <tagUsage gi="corr" occurs="3"/>
        <tagUsage gi="div" occurs="11"/>
        <tagUsage gi="foreign" occurs="3"/>
        <tagUsage gi="front" occurs="1"/>
        <tagUsage gi="hi" occurs="23"/>
        <tagUsage gi="note" occurs="3"/>
        <tagUsage gi="p" occurs="28"/>
        <tagUsage gi="pb" occurs="22"/>
        <tagUsage gi="q" occurs="23"/>
        <tagUsage gi="sic" occurs="3"/>
        <tagUsage gi="supplied" occurs="5"/>
        <tagUsage gi="surplus" occurs="3"/>
        <tagUsage gi="text" occurs="1"/>
        <tagUsage gi="w" occurs="27"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme (traducteur)</name>
      <title>Vie de saint Lambert</title>
      <date type="compo" when="1242-01-01" notBefore="1230-01-01" notAfter="1255-12-31" n="13">13e s, après 1230</date>
      <date type="compo_periode">ancien</date>
      <date type="compo_sous_siecle" n="13_2">milieu</date>
      <date type="ms" when="1247-01-01" notBefore="1240-01-01" notAfter="1255-12-31">1240 - 1255</date>
      <idno type="msIdentifier">Londres, BL, Royal MS 20 D VI</idno>
      <region type="dialecte_auteur">parisien</region>
    </creation>
    <langUsage>
      <language ident="fro" usage="100">Le texte est entièrement écrit en prose en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="traduction">Vita Landiberti de Étienne, évêque de Liège</derivation>
      <domain type="religieux"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">religieux</term>
        <term type="genre">hagiographie</term>
        <term type="forme">prose</term>
        <term type="relation">traduction</term>
      </keywords>
    </textClass>
  </profileDesc>
  <revisionDesc>
    <change who="#AL" when="2015-07-25">conversion en XML, balisage manuel</change>
    <change who="#YM" when="2015-10-31">scannage</change>
    <change who="#YM" when="2015-10-31">océrisation</change>
    <change who="#AL" when="2016-02-26">première relecture, normalisation des graphies selon les règles d'édition</change>
    <change who="#AL" when="2016-03-01">création du descripteur</change>
    <change who="#CG" when="2016-03-03">deuxième relecture</change>
    <change who="#AL" when="2016-07-25">validation finale</change>
    <change who="#AL" when="2016-07-25">balisage du discours direct</change>
    <change when="2016-07-25">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
    <text>
        <pb n="27"/>
        <front>
            <div type="titre">
                <p>CI COMMENCE DE SEINT LAMBERT DEL LIEGE LA VIE</p>
            </div>
        </front>
        <body>
            <div><p><w><hi rend="gras">G</hi>loire</w> et honeur et loenge doit estre a touz crestiens
de reconter et de dire les passions des seinz martirs ;
qar se li cuers et <supplied>la</supplied> langue se voloient atorner a leur
vies raconter et descrivre, nos ne finerions ja de preechier
et d’annoncier les seintes paroles ou l’on porroit prendre
meint boen essample, et por ce me plest, a ranconter la
vie et la passion seint Lambert le beneoit martir.</p>
</div><div n="I">
<p><w><hi rend="gras">M</hi>es</w> sires seint Lambert li gloriex martirs, et qui fu
seinz prestres et tres chiers amis Nostre Seigneur
Jhesu Crist, fu nez de Treit de molt haute ligniee et de
noble. Tres ce qu’il estoit enfes, commença il a estre de
mult boenes costumes et garda son baptesme cierement,
si se commanda et otroia a Nostre Seigneur et a ses oevres
de quant q'il sout et pout sanz nule negligence. Et por ce
tuit si parent et si cosin distrent et deviserent que puis
<pb n="29"/>
qe seinte vie estoit par lui si atempreement demenee, il
devoit estre enseigniez de mult haute clergie et ce li porroit 
mult bien aidier a la haute perfection. Et por ce li
enfes, qui si beax estoit de forme et si sage de grant sens,
fu livrez as sages homes por aprendre et fu enseingniez
et apris de la religion de Seinte Eglise et si fu enseingniez 
et espris de la celestiel amor envers Nostre Seingneur. 
Et d’autant com il s’estoit de plus grant ardeur
mis en l’amor damledeu, de tant pooit il plus et savoit
retenir la force des escriptures, et nule chose qui fust
oscure ne li estoit celee, qu’il ne seüst et veïst clerement
qe la, ou li seinz esperiz est mestres, nule chose n’i est
coverte ne reposte. A la parfin, quant il fu enseingniez et
raempliz des Devines Escriptures, il se pensa qu’il repereroit 
a la meson son pere. Einsint com il l’avoit pensé en
son corage, einsint le fist il plainement sanz nule folie.
Ses peres, qui mult estoit douz et debonaires, le reçut
mult amiablement et mult liement. Et bien sout et
entendi certainement qu’il trespassoit par son sens les
anz de sa jovence.</p>
    <p><w><hi rend="gras">E</hi>insint</w> s’esleeçoit li uns a l’autre, seinz Lamberz de
l’eneur son pere et li peres des boenes oevres son
fil. Aprés ce li nobles enfes pensoit de tot son corage a
estre hom parfez des oevres Nostre Seigneur et si s’apareilloit 
del tout en tout as commandemenz damledeu
Jhesu fere. Et selonc le Saltier ovroit, quar il croissoit
tos tens en vertu ; et encor fust il joennes d’aage, il
eschivoit la malvese vantance del monde par sa grant
proesce, et si metoit arriere et ensus de lui mult viguereusement 
l’orgeil de cest siecle, et quant qu’il pooit
avoir et aquerre donoit il et departoit as povres. Einsint
<pb n="31"/>
reponoit il et metoit ses tresors es ciex por ce qu’il les
peüst retrover a sa grant besoingne.</p>
    </div><div n="II">
<p><w><hi rend="gras">E</hi>n</w> cel tens que li boens enfes estoit si endoctrinez et
si embeuz de l’espirituel escience, estoit evesques de
Treit uns seintismes hom qui pleins estoit de grant reverence 
et puis fu gloriex martirs. Cil estoit Theodardes
apelez par non ; a celui fu commandez mes sires seinz
Lamberz li boens jovenceax et il le commença mult bien
an ensuivre par saintes oevres et a servir de totes oevres,
si le commença mult a honorer comme son seigneur et
amer comme son chier pere et si n’est nule doutance
que de la compaingniee de si seint home n’acreüst la
grace et la sapience et la merite au jovencel nostre seigneur. 
Quant li seinz evesques vit l’enfant de tel maniere, 
il commença tant a penser et a enquerre par son
corage qu’il sout et entendi com grant chose estoit de lui
a avenir. Et por ce se mist il si en l’amor de lui qu’il
n’amoit nule creature tant, et si l’amoit tant comme son
heretier et qui aprés lui eüst la seingnorie de l’eveschié
qu’il avoit. Et li jovenceax amoit le seint home de tot son
cuer sanz feintisse, et li seinz hom aemplissoit bien les
oevres de charité, quar il amoit Deu de tote sa pensee
et son proisme d’entiere amor, ausint com lui meisme,
et si despisoit totes les choses fors la gloire pardurable.</p>
    </div>
            <pb n="33"/>
<div n="III">
<p>Mes puis qu’il fu martiriez par les cruels tyranz qui
cels qui amoient Nostre Seigneur haioient, cil de
Treit qui se tenoient a Nostre Seigneur commencierent a
querre un seint home qu’il peussent metre en son leu a
la seingnorie. Longuement le quistrent et par grant diligence. 
Mes ne troverent plus seint home de seint Lambert 
en la cité ne en la contree. Lors s’assemblerent tuit
et haut et bas, si le mistrent et establirent en l’euveschié
et en la seignorie ; mes li seinz hom, qui estoit pleins de
tote bonté, lor disoit qu’il n’estoit mie dignes de venir
a si granz hautece et si leur dist :
<q>«  Mi beau frere, ce est granz honeurs de l’eveschié et
grant seignorie, mes gries fes et pesanz est de porter
cele honor. Sachiez que je n’en suis mie dignes ne ne puis
fere ce que vos me requerez, et por ce ne vueil je mie
prendre ne recevoir ce qe je conois bien, qar je ne voldroie
mie tenir la reule de vie noient nuisant.  »</q></p>
    <pb n="35"/>
    <p>Encontre cez paroles respondi lor li peuples a une voiz
et si dist : <q>«  Beax sire, tu vauz miuz que nus autres que
nos conoissons en totes seintes vertuz et si es de nostre
cité : por ce te convient il que tu soies nostre evesque,
qar si est la volenté de Deu.  »</q> Mes li seinz hom ne s’i
assentoit encor mie. Nequedent si l’en requerroient
ausint li prince del regne et einsint crioient tuit li clerc
et li autre pueples et li commencierent a dire : <q>«  Lambert
ne nos proloingne mie ne ne demeine plus lonquement,
qar saches certainement, vueilles ou neu veilles, seras
tu nostre evesque et si seras nostre pastre de la cité de
Treit et governerres.  »</q></p>
    <p><w><hi rend="gras">A</hi></w> la voiz qe li clergiez et tuit li autre pueple crioient
        einsint, fu la pensee del seint home <choice><corr>ratempree</corr><sic><w>rat<surplus>r</surplus>empree</w></sic></choice> et
si reçut l’eveschié por lor volenté si com il le deviserent :
Einsint reçut seinz Lamberz l’eveschié par la grace de
Deu de la cité de Treit.</p>
    </div><div n="IV">
<p><w><hi rend="gras">E</hi>t</w> puis qu’il fu beneoïz et sacrez, il commença a
acroistre les seintes oevres de pitié mult durement
<pb n="37"/>
et si fesoit chascun jor offrendre et sacrefice a Nostre
Seigneur de son propre cors, non mie d’autre beste. Ce
est qu’il s’amegrissoit par jeunes ou il estoit assiduelment, 
et de totes choses que il savoit qui estoient plesanz
a Nostre Seignor se travelloit il par grant entencion de
fere. Et grief chose seroit de raconter et de dire totes les
paroles dont li seinz hom aprist et enseingna totes les
genz, et les oevres et les miracles que Nostre <supplied>Sire</supplied> fist por
lui en pluseurs lius.</p>
        <p><w><hi rend="gras">E</hi>ntre</w> cez choses vint la renommee de sa seinte vie au
roi Hyldrich, qui en cel tens estoit rois de France, et
si li fu conté et dit que Lamberz li evesques de Treit et
governerres de l’yglise estoit si bien de Nostre Seingneur
qu’il fesoit por lui meint haut miracle, et de ce avint que
li rois l’enora mult durement et fu a s’amistié de tote
chose, si que li seinz hom estoit premerains au consel le
roi qui mult l’amoit et par lui estoient tuit li haut conseil
doné et les hautes oevres tretiees. Mult estoit li rois preudon 
et toz ses empieres obeissoient as commandemenz del
seint home. Dementieres que li pluseur servoient si volentiers 
a Nostre Seigneur, et li pais estoit en grant pes et la
contree, li diables, qui est amonesterres de toz mals et de
totes felonies, espandi son venim en la terre es cuers des
felons, si esmeut tençons et meslees et troubla la pes de
seinte eglise et mist en grant doute et en grant male
aventure tot le regne, et tant crut la doleur et la grant
pestilence, qe li boens rois Hyldrix, qui seinz hom estoit,
fu occis et lors crut et enfonça l’envie envers seint Lambert 
le serjant Nostre Seingneur, et tant ala croissant et
sormontant li mals qu’il fu desposez et getez fors de
l’eveschié sanz achaison et sanz droiture, et ce fu granz
<pb n="39"/>
dels et grant felonie qe li rois fu einsint morz et occis
come je vos ai dit et conté ; et li evesque qui preudom
estoit et seinte chose fu einsint chaciez et getez de son
eveschié, et la felonie, des malvés sormonta et valut
encontre als.</p>
        <p><w><hi rend="gras">A</hi>prés</w> ce que seinz Lamberz fu einsint desposez, Faramons, 
uns malvés hom qui de deu ne de ses seinz
n’avoit cure, fu esliz a evesque en la cité de Treit qui
adonc estoit de mult grant seignorie, et si prist la cure de
l’eveschié a la compaingnie del siecle demener, non mie
por mener cels qui i estoient a pardurable gloire. Il fu
lerres dames et roberres de seinte eglisse. Il haï Nostre
Seigneur et totes ses oevres, ne omques ne se torna en la
voie de verité ne de droiture. Honte seroit de raconter
et de dire les malveses oevres et les boisdies qu’il fist
en sa vie.</p>
        </div>
            <div n="V">
<p><w><hi rend="gras">M</hi>es</w> seinz Lamberz, li boens champions Nostre Seigneur 
Jhesu Crist souffri tout ce c’on li fist debenerement 
et piuement, et qant il deguerpi le sceptre de
<pb n="41"/>
l’eveschié, commanda cels qu’il avoit gardez par grant
cure <supplied>a celui</supplied> en cui non il furent lavé del seint baptesme
et qui les racheta de son preciex sanc. Et quant il s’en
parti, toz li pueples se plaingnoit de son departement,
et li clergiez le ploroit et crioient a haute voiz et si
disoient : <q>«  O tu boens pastres qui tos tens veilloies, a cui
nos conmandes tu a garder? O tu seinz prestres, a cui nos
deguerpis tu en tel maniere, et por quoi delesses tu ton
boen peuple et ton clergie si sopple ? Qui nos deffendra
mes encontre noz ennemis ? Qui proiera mes Nostre Seigneur 
por nos, et qui ostera mes en sus de nos les pestilences 
et les males aventures ? Nus n’iert mes qui en
sus de nos les mete ne qui nos en deffende. Tu estoies
l’estabilitez des forz et li rapareillemenz des foibles
et conseillierres des povres et aidierres des orphenins
et des veves.  »</q></p>
<p><w><hi rend="gras">L</hi>ors</w> parla li seinz peres et si dist en plorant : <q>«  Mi beau
frere, mi beau fil, paistres ne vos <choice><corr>defaudra</corr><sic><w>def<surplus>r</surplus>audra</w></sic></choice> mie, ne
cure de salu ; mes une chose vos enseingnai je que vos 
servoiz Nostre Seigneur en peor et si vos esleeciez et si
vos resjoissiez a lui par tremor et par doutance ; lessiez le
mal et si fetes le bien, et dont vos secorra li forz aidierres
qui est verais prameterres et si sachés bien qe Nostre Sire
Jhesu Criz, qui benoiz est par toz siecles, ne lera mes cels
perir qu’il a rachetez par sa passion.  »</q> Et quant il out ce dit,
il leva ses meins et ses elz envers le ciel, si benoiesqui
le clergié et tot le pueple, et si les seigna del signe
de la Seinte Croiz Nostre Seigneur Jhesu Crist. Et qant
il les out besiez doucement, si s’en parti a poi de compaingnie 
et si ala tant que il vint a une abbeie, o on
<pb n="43"/>
soloit clamer ç'an arriere Estabulaus que l’en dit ores
a seint Rommacle ; et la s’arresta li seinz hom avecques 
preudonmes qui donc vivoient desor la reule de
decepline et habit de moines, et la li dona Nostre Sire Dex
si grant grace que trestuit l’amoient et li ancien home
de la meson l’enoroient si comme leur chier seigneur et
leur pere ; et il servoit Nostre Seingneur de tout son pooir
et de tote sa force, qar il ne voloit a autrui plere que a
lui cui temples il estoit et tos tens estoit en oroisons
et en prieres envers damledeu Jhesu Crist, ne mes n’est
qi peüst dire ne descrivre les granz biens qui en lui
estoient. Et bien pooit l’en oïr et entendre que Nostre
Sire recevoit en gré ce qu’il se travelloit por lui en
ses oevres.</p>
                </div><div n="VI">
<p><w><hi rend="gras">E</hi>t</w> por ce conterai je un petit de ce qe Nostre Sire demostra 
por lui en cel leu ou il estoit adonques :</p>
<p><w><hi rend="gras">I</hi>l</w> avint que li seinz hom estoit alez une nuit en dortoir
reposer et dormir avecques ses freres, et quant tuit
furent couchié <note place="bottom">« rouchie » dans l’édition de référence.</note> et endormi, il se leva tot coiement de son lit
por ce qu’il volt fere a Nostre Seigneur s’oroison et ses
<pb n="45"/>
prieres, et quant il out prise l’une de ses botes, l’autre
li eschapa de sa mein et si feri si durement seur le pavement 
qu’ele esveilla ses freres qui entor lui estoient.
Qant ce oï li abés qui esveilliez s’en estoit, il ne sout que
ce fu, si parla et dist : <q>«  Cil qui fu si hardiz et si negligenz
que il nos esveilla voist isnelement devant la croiz si com
il est nostre costume, et si plaine et oste en sus de lui
par obedience les mesfez qu’il a fet par negligence.  »</q> Qant
ce oï seinz Lamberz, li beneoiz prestres, qui souffranz
estoit en tote maniere, et fers en veraie creance et liez par
boen corage, il aempli et fist volontiers le commant de
l’abé et si ala devant la croiz, ausint debonerement et
sanz rancune com fet li aigneax qant l’en le meine
occirre, si n’en porta avec li nule chose por la garantise
de la froidure fors que une seule de ses noires vesteures
qe il avoit vestue. Et si estoit cele nuiz mult froide, qar il
avoit durement gelé et negié ; mes la flambe del seint
esperit estoit si esprise dedens le seint home qu’il ne
sentoit noient de la froidure. Si com il estoit devant la
seinte croiz, il pria tant et demanda l’aide de la Seinte
Trinité qui est mis saluerres, que li ciex, si com nos
croion, s’ovri a ses seintes prieres et sa seinte oroison pervint 
tresqu’a la soveraüene maesté. Et si com il chantoit
par veraie pensee et disoit de bouche cest vers del Saltier :
<foreign xml:lang="la">Quando veniam et apparebo ante faciem tuam domine</foreign>, li
coch chanterent et li frere se leverent por chanter leur
matines, si com il avoient a costume. Et quant li offices
fu parfez, il eissirent tuit del cuer, si alumerent le feu et
si se chauferent por la grant froidure. Si com il estoient
<pb n="47"/>
tout entor le feu et il regardoient environ als, si com il
convenoit, li abbés vit que seint Lambert i falloit et qu’il
n’i estoit mie. Lors demanda a toz cels qui la estoient ou
li seinz prestres estoit ; li frere respondirent que ce estoit
cil qui avoit este juchiez por aler a la croiz.</p>
<p><w><hi rend="gras">Q</hi>uant</w> li abbés oï ce, si commença a sospirer et out grant
poor, aprés parla et si dist : <q>«  He malereux, com grant
desverie m’a pris ! Com grant desverie est de dampner
celui qui n’estoit nuisanz a nule rien, et d’envoier le
seint prestre la fors as froidures desmesurees !  »</q> Ce disoit il
tot en plorant. Et aprés parla a cels qui entor lui estoient,
si lor dist : <q>«  Mi beau frere, je vos pri que vos aloiz isnelement, 
si proiez nostre boen pere humblement qu’il
veingne a nos sanz acariance.  »</q> Et cil qui se hasterent de
fere ce que commandé leur estoit troverent le seint prestre
en froidure et en nuece, et si looit Nostre Seigneur mult
doucement et si disoit : <q>«  <foreign xml:lang="la">Cor contritum et humilialum deus non despicies, sed benigne sacrificium nostre seruitutis accipias ut edificentur muri Jerusalem ad tui nominis gloriam 
et honorem, quod est benedictum in secula.</foreign>  »</q></p>
                    </div><div n="VII">
<p><w><hi rend="gras">A</hi>prés</w> ce que li seinz confessor Nostre Seigneur, qui
estoit acceptables sacrefices del seint esperit, voloit
suivre les vers del Psaltier aprés, li frere vindrent, qui a
lui estoient envoié, et si li requistrent pardom por toz
les autres et aprés li noncierent de par l’abé et distrent :
<q>«  Beau trez douz peres, li abés vos mande que vos venoiez
<pb n="49"/>
tost a lui et as autres freres.  »</q> Et il ne despist pas ne ne
desdeigna leur paroles, ainz se hasta mult tost d’aler a
la meson ou la conpaingnie estoit tot assemblee. Si com
il en la meson entra et sa face li resplendissoit de mult
grant clarté, li abés et tuit li frere li chaïrent as piez
sanz demorance, et aprés si parlerent en tel maniere et
distrent : <q>«  Beau pere, pardone a tes freres leur granz folies
de ce qe il t’ont forfet, et bien saches que nos sommes
mult dolent de ce que nos avons si folement ovré encontre 
toi ; aies merci de cels qui le te requierent.  »</q> Li
seinz hom respondi et si leur dist : <q>« Ne dites, beau
seigneur, mi chier frere ; mes levez vos isnelement et si
vos pri que vos me fetes pardon de mes forfez et des
miens outrages. Vos n’avez forfet nule rien envers moi
de quoi <note place="bottom">« quo i » dans l’édition de référence.</note> vos doiez querre pardon ne fere <w>amenda<supplied>n</supplied>ce</w>. »</q>
Et lors les leva toz contremont, si lor dist mult hautement : 
<q>«  Beau pere, je vos pri que vos ne vos troubloiz
plus longuement ; qar la froidure ne m’a fet nule grevance, 
qar cil m’a gueri qui est garde et defenderres
de ma vie, et qui me garde en toz mes besoinz et en
totes mes tribulations. Et por ce vos pri je que vos en
rendoiz graces a lui et que vos beneissoiz son seintisme
non.  »</q> Lors tendi li seinz hom ses piues meins envers le
ciel, si beneï la compaingnie de ses freres et si dist :
<q>«  Beax Sire Dex peres toz puissanz, qui governes le ciel et
la terre et la mer, je te pri que tu benoiesquisses icez
tuens sers qui ci sont assemblé, et par tes seintes vertuz
les garde et desfent des aguez au deable et si les conferme
en veraie charité, tresqu’a tant qu’il te voient el regne
des ciex que tu, qui Sires es et Dex, leur donras.  »</q> Et lors
<pb n="51"/>
respondirent tuit : <q>«  Amen  »</q>, et si coneurent et viel et
joenne qe Nostre Sire avoit esaucié seint Lambert de
meinz beax dons par ses desertes. Aprés ce, li frere qui
voloient partir as oevres de charité, fistrent au seint pere
un baing appareillier et si le revestirent de blanches
vesteures et de netes. Einsi fu li seinz honorez aprés
l’obedience et eslevez a totes envers de quant que si
frere li sorent <choice><corr>fere</corr><sic><w>f<surplus>r</surplus>ere</w></sic></choice> et porent, et il se traveilloit de
servir Nostre Seigneur en totes manieres quant qu’il
pooit, et estoit verais prestres et offrende receue en
l’odeur de douceur a Nostre Seigneur Jhesu Crist. Einsint
se travelloit il en cest mont por avoir en l’autre vie pardurable. 
Il estoit degetez de la compaingnie as malvés
homes por aquerre la celestiel compaingnie. Il s’estoit
mis fors de la conpaingnie et de la cure del monde por
avoir les pardurables joies.</p>
<p><w><hi rend="gras">E</hi>ntretant</w> que seinz Lamberz demenoit entre ses boens
freres si seinte vie, li chaitis et maleurex governerres
de l’iglise de Treit, Faramons qui filz estoit au deable,
qui fausement estoit prestres apelez et a droit fust nomez
angres de teniebres, fu fors mis de la chaiere et chaciez
de tot l’eveschié par sa colpe et par ses mesfez et par ses
outrages et vij ans i fut evesques par non tant seulement,
qar onques par oevres ne par bienfez n’i profita nule rien
et a boen droit le chacierent li preudome de la terre et de
la contree, quar il estoit contraires apertement a Nostre
Seigneur et a totes ses oevres.</p>
                        </div><div n="VIII">
<p><w><hi rend="gras">Q</hi>ant</w> li pueples en fu delivrés par la misericorde de
Deu, il commencierent a enquerre et a enguignier
<pb n="53"/>
comment il peussent ravoir a evesque seint Lambert lor
seint pere. En cel tens tenoit Pepins lo roiaume, qui
mult estoit hardiz et preuz as armes et mult amoit et
enoroit del tout en tout Deu et Seinte Yglise. Qant cil
Pepins oï parler de seint Lambert et de ses seintes oevres
et comment il avoit esté fors mis et chaciez a grant tort
de l’eveschié et de la seignorie, il envoia a lui mesages
et si li manda qu’il venist a lui por reçoivre la dignité de
l’eveschié et de la seingnorie si com il l’avoit devant
tenue.</p>
<p><w><hi rend="gras">Q</hi>ant</w> li message que li rois i avoit envoié furent a seint
Lambert venu, il l’apparlerent en ceste maniere et si
distrent : <q>«  Seinz peres, li rois te prie et toz li peuples le
desirre que tu isses de ceste abeie et si reçoives le fouc
que tu as longuement deguerpi, si parfai l’uevre Nostre
Seingneur que tu avoies commencié.  »</q> Lors respondi li
seinz hom tot en plorant en ceste maniere as messagiers :
<q>«  Je governai l’eveschié et le pueple non mie si bien com
je deusse vivre, si ne sui mie covenables ne dignes qe je
plus doie governer li. Et je, qui a nului ne puis profitier,
ne covoite plus a avoir la baillie ne la seignorie.  »</q> Lors
respondirent li mesage au seint hom et si distrent : <q>«  Beax
sires, qui es seinz hom et preudom, nos te prions par
la charité de Deu et si te conjurons par l’amor de ton
proisme que tu t’en viengnes avec nos, et si pren et
reçoif benignement l’iglyse et le pueple de Treit a governer 
einsint com tu soloies.  »</q> Lors respondi seinz Lambert
et si dist : <q>«  Mi beau frere, je n’ose refuser ce que vos
me dites et si ne doi mie despire le conmandement le roi
et avec tout ce je covoite mult a secorre et aidier au
besoing de mes proismes, et por ce irai je avec vos et si
<pb n="55"/>
conmenceré a fere ce que vos me commandez, qar Nostre
<supplied>Sire</supplied> est poissanz del parfere et del mener tresqu’a
certe fin.  »</q></p>
<p><w><hi rend="gras">L</hi>ors</w> se parti de la mes sires seinz Lamberz li benoiez
confessors si seurement a Treit en son propre siege.
Et qui est si sages qu’il peüst aprendre par escripture ne
dire la grant joie que li pueples fist qant il fu entrez en
la cité et venuz ? Li angre del ciel s’en esleeçoient, et si
en rendoient granz loenges a Nostre Seigneur, la terre
s’en esjoissoit et si en rendoit graces a son criator, et toz
li pueples, povre et riche, et li rois meïsmes qui Pepins
estoit apelez rendoient grace a Nostre Seingneur et loenges
et si disoient : <q>«  Rendons graces a Deu qui nos a visitez,
qar Nostre Sire nos a rendu nostre pere et nostre pastre,
qui toz tens veille por nos garder et deffendre.  »</q> A tex voiz
et a tex paroles fu il rassis en la chaiere com vos oez, et
quant il fut eslevez et essauciez de l’evechié et de la
seingnorie, il commença a resplendir de si seintes oevres
com il covenoit a lui, qui estoit evesque par la volenté
de Deu. En son cuer estoit neitteez et veraie lois assise.
En sa bouche estoit veritez et beauté sans feintise, et de
totes autres vertuz, dont uns seinz hom puet estre ne doit
aornez, estoit il garniz et pleins tres s’enfance, et bien
sachiez qe il ne vestoit mie precieuses vesteures, ainz
avoit vestu une coule a la maniere de moine, et il pensoit
et estudioit d’umelier le cors tos tens en terre por ce qu’il
deservist que l’ame fust essauciee en pardurable gloire.
<pb n="57"/>
Il aloit par les viles et par les chasteax qui commandé li
estoient de par Nostre Seigneur, por ce qu’il trovast les
genz que il feïst parçoniers del pardurable heritage des
ciex par ses seintismes paroles ; et por ce que il fesoit
volontiers cez oevres et avoit grant volenté des homes et
des femes amener a la voie de salu, s’en ala il tant preechant 
et sermonant et essauçant le non Nostre Seigneur
Jhesu Crist que il entra en Texandre, qui adonc estoit
habitee de paenes genz qui les fauses ydoles aoroient, et
quant il i fu venuz et il i conmença la seinte loi a annoncier 
et a dire, li paen d’icele contree s’assemblerent
ensemble et si voloient celui qui lor prechoit et annonçoit 
la verité prendre et fere morir par griés tormenz et
par cruele mort. Si com il fremissoient et se desvoient
par les deables qu’il avoient es cors, seinz Lamberz li
boens amis Nostre Seigneur fu toz seurs sanz nule poor,
si les aresona en ceste maniere :
</p>
<p><q>«  <w><hi rend="gras">O</hi></w> vos home frere, qui estes entendable et qui avez sens
et reson, je vos prie que vos m’entendoiz et oiez un
poi, et ce que je vos dirai, que vos l’enfichiez en vostre
corage et retenez.  »</q> Adonc conmença li seinz hom a cels
qui la estoient toz les poinz de la creance a mostrer et a
dire, et comment Nostre Sire Dex envoia son fil en terre
prendre char humeine en la virge por racheter tot le
monde des peines d’enfer. Quant il lor out totes cez
choses et tote la somme de la veraie creance mostree et
acontee et dite, si comme boens clers et seinz hom, cil qi
estoient devant lui plus pres, et li haut home et li haut
clerc, se convertirent a la seinte foi. Lors fist li seinz hom
totes les ydoles geter fors del temple et si baptiza le pueple ;
aprés fist fere beles eglises et si ordena clers et prestres et
<pb n="59"/>
atorna tote la contree au service Nostre Seigneur pardurablement.</p>
                </div>
            <div n="IX">
<p><w><hi rend="gras">D</hi>ementieres</w> que li seinz hom se penoit d’essaucier et
d’acroistre la loi damledeu, dui frere estoient cruel
en la contree et felon, dont li uns estoit appelez Gallus, et
li autres Rioldus : cil se pristrent as serjanz seint Lambert, 
si les batirent et ledengierent par pluseurs fois. Et
com plus les prioit li seinz evesqes par beles proieres
et les blasmoit a la foie de ce q'il fesoient et que mes
ne le feïssent, de tant estoient il plus eigre en leur malice
et fesoient a clers et a prestres et a toz ordenez de Seinte
Eglise assez hontes et ennuiz et outrages.</p>
<p><w><hi rend="gras">Q</hi>uant</w> ce virent li serjant l’evesque et si cosin qui
estoient de haute ligniee et riche d’avoir, il furent
mult dolant de cele oevre, si pristrent conseil ensemble
que il suivroient tant cels qu’il les occirroient sanz le seü
de l’evesque se il pooient. Et que plus? Il les sivirent tant
qu’il s’entreprissent a bataille un jor, et tant se combatirent 
que li deu frere i furent occis, qui si estoient
plein de grant malice. Aprés ce qu’il furent mort et
deables out les ames d’els en enfer portees, Duedes, li
maleurex qui lor cosins germains estoit, reçut aprés els
<pb n="61"/>
l’eritage de lor granz felonies. Cil fu pleins de grant
orgueil et sanz conseil et sanz mesure et roides et hardiz
a armes. Cil conmença a porpenser et aguetier en totes
oevres, por la mort de ses cosins, la mort mon seigneur
seint Lambert l’evesque, et por ce prist il compaingnons
avec lui hardiz et felons et forz en bataille, si s’en ala
au Liege ou li seinz hom sejornoit adonqes par aventure.
Li seinz evesques, qui cele nuit devoit reçoivre martire,
lessa ses compaingnons en meson, si s’en ala toz sels
fere ses oroisons si com il avoit acostumé, et la fu il tant
qu’il commença a ajorner ; lors s’en repera a ses clers,
si les esveilla por ce qu’il li aidassent a chanter ses
matines, et qant il les orent chantees et dites mult religieusement, 
por ce qu’il estoit un poi alassez de jeuner
et de veillier et d’orer, le firent li clerc aler acliner
seur i. lit por avoir un poi de repos ; mes por noient i
queïst de son travail alejance, qar en cel lit n’avoit point
de molesce acés son cors, qar il amegrissoit par jorz
sanz espargnement et par nuit sanz deportement.</p>
<p><w><hi rend="gras">E</hi>ncore</w> n’estoit il mie endormiz, ainz se reposoit beneureusement, 
qant uns des serjans eissi de la meson,
qui vit venir Duedon tot armé et avec lui sa cruel compaingnie ;
<pb n="63"/>
et qant il les out regardez, il s’en repera dedenz
la meson, et si nonça et dist ce qu’il avoit veü a ses ij
conpaingnons. Qant cil l’oïrent si furent tuit esbahi, ne
ne sorent que fere, qar il n’oserent esveillier ne fere lever
l’evesque. Einsint furent tuit quoi tant que leur enemi
qui venoient aprochoient la meson. Or ne voil je trespasser 
a dire ce que Nostre Sire demostra as gens qui
venoient detriers la compaingnie qui i estoit. Il virent tot
plainement deseure la meson l’evesque le signe de la
Seinte Croiz Nostre Seigneur resplendir. Ne n’est nus qui
peüst dire la grant clarté ne la grant beauté dont ele
estoit aornee. Et cel signe volt Nostre Sire demostrer as
mortels gens por ce qe l’en seüst que li seinz evesques
estoit veraiement rachetez del sanc Nostre Seigneur Jhesu
Crist. Et qant Duedes, qui estoit pleins de grant malice,
fu venuz dedenz la vile, il et si compaingnon commencierent 
a querre d’une part et d’autre le seint evesque
tant qu’il vindrent a la maison ou il estoit, et lors commencierent 
si desvé conpaingnon a brisier les soiz et les
portes, si entrerent dedenz la court mult cruelment ausi
com li leus entre les berbiz. Et tantost s’esveilla messires 
seinz Lamberz por la noise des armes. Et quant il
fu levez de son lit, il prist en sa mein une espee, si se
pensa qu’il iroit encontre ses ennemis. Et qant il out ce
pensé, il s’aresta et mua son corage en mult poi d’eure,
lors geta l’espee a terre et si dist par verai cuer : <q>«  <foreign xml:lang="la">Eripe
<pb n="65"/>
me de inimicis meis, Deus meus, et ab insurgentibus in 
me libera me. Quoniam neque iniquitas mea neque peccatum 
meum est, propter quod insurrexerunt adversum me 
fortes et iniqui. Ecce synagoge potentium quesierunt animam 
meam quam deprecor ut suscipias in pace qui es 
misericors et miserator domine.</foreign>  »</q> Si comme seinz Lamberz
disoit cez choses en plorant et ces vers del Psaltier, si
ennemi fremissoient defors et si fichoient leur lances es
paroiz de la meson, por ce qu’il essaiassent se il le porroient 
trespercier ne desrompre ; mes dui suen neveu
dont l’uns avoit non Pierres et li autres Andoletus, estoient 
viguereusement encontre lor enemis qui d’entrer
en lor meson s’esforçoient, et li seinz hom parla a els
la ou il se defendoient si bien et si lor dist : <q>« Mi beau fil,
se vos m’auez ame veraement tres qu’a hore, donc vos
pri je que vos aemplissoiez mes conmandemenz et si creez
mes consalz : Regehissiez a Nostre Seigneur vos <note place="bottom">« nos » dans l’éiditon de référence.</note> pechiez
et si proiez et fetes oroisons, li uns por l’autre, que vos
soiez salvé. »</q></p>
<p><w><hi rend="gras">E</hi>insint</w> dist li seinz prestres a ses ij. neveuz. Et Adoletus 
li respondi : « Beaux chier peres, il demandent le
feu por ardoir la meson et nos toz ensemble. » Li seinz hom
li dist : « Beaux fiuz, n’aiez nule poor de lor feus ne de leur
flammes, qar Nostre Sire est bien poissanz de nos delivrer
de cest peril, et pardurable confusions vendra sor als, si
com je croi, et la seinte sanctifications de Deu florira sor
vos, si com je croi, et vos qui fustes coupables de la colpe
et del mesfet, recevez ores la sentence de la venjance que
la dolereuse peine ne vos tormente et que la pardurable
vie vos puist reçoivre, quant vos seroiz del mesfet lavé et
<pb n="67"/>
espurgié. Et qant il les out einsint chastiez et enseigniez,
il les fist eissir de la chambre, et tantost ovrirent il les
huis de la meson sanz nule doutance et leur enemis les
depecierent et occistrent devant le seint home. Et li seinz
peres, qui verais evesqes estoit, se coucha en croiz seur
le pavement et si conmença ses oroisons et ses prieres
mult humblement a fere a Nostre Seingnor. Longue chose
seroit qui totes ses oroisons et ses proieres que il fist a
Nostre Seingneur vos raconteroit. Mes sanz doutance il requist 
tel chose qu’il avoit deservi a avoir meintenant ; et
li cruel enemi, qui en la meson estoient entré, occistrent
touz ceals qui i estoient, clers et serjanz q'il i troverent.
A la parfin li uns de la cruele conpaingnie estoit montez
deseur la meson par sa desverie ; et qant il regarda
dedenz, il vit le seint evesque ou il gesoit estenduz en
croiz a la terre et lors li lança un glaive, si q'il le feri
parmi le cors tout outre et la reçut il martyre en tel maniere 
com vos oez ; et li cors del seint home fu arosez de
son preciex sanc, si com vos avez oï et entendu, et l’ame
de lui enporterent li angre enz es ciex, et si fu assise et
aloee en leur seinte conpaingnie ou ele s’esjoist avec les
seinz apostres et les martirs et les seinz confessors et
les seintes virges. Et ne sai qanz de sa mesniee, qui
eschaperent de cel peril et de cele occision, pristrent le
cors, si le mistrent en une nef, si l’en porterent a Treit et
puis l’enfoirent a mult grant honeur enz el mostier seint
Pere le prince des apostres. Et la ne failli mie que Nostre
Sire ne feïst por lui meint beau miracle ; et si com l’en
<pb n="69"/>
le metoit en sa fosse, une si douce odeur i vint devers
le ciel que nus qui la fust n’oï onques parler de tele, et
chanter i oï l’en les douces voiz des angres. Et aprés i
assemblerent totes les genz de la contree, qui mult grant
duel demenerent por ce qu’il avoient perdu leur boen
pere, qui tant doucement les avoit meintenuz et governez
seintement. Et bien sachiez que as kalendes d’octembre
reçut li seinz evesques martyres por l’amor Nostre Seigneur 
Jhesu Crist conquerre, et s’ame en fu portee si con
droiz fu en la pardurable gloire avec les seinz angres,
ou nos tuit puissons parvenir par la grace Nostre Seigneur 
le pere tout poissant. Amen.
</p>
            </div>
        </body>
    </text>
</TEI>