<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Recueil de recettes médicales</title>
      <title type="formal">RecMedJute</title>
      <title type="reference">RecMedJute</title>
      <title type="DEAF">RecMédJuteH</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
      <funder>ANR (projet CoRPTeF)</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder2">
        <resp>conversion en XML et balisage automatique</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="proofreader2">
        <resp>deuxième relecture et vérification du balisage</resp>
        <name xml:id="BS">Bérénice Stoll</name>
      </respStmt>
      <respStmt xml:id="digitizer2">
        <resp>océrisation</resp>
        <name xml:id="CICL">CICL</name>
      </respStmt>
      <respStmt xml:id="proofreader1">
        <resp>première relecture</resp>
        <name xml:id="PK">Paul-Adrien Kompanietz</name>
      </respStmt>
    </editionStmt>
    <extent>- Numéros de pages saisies : de 248 à 254 ;
            - Nombre de mots d'après la base des descripteurs : <num xml:id="nb_mots_given">2699</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">3019</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/RecMedJute</idno>
      <idno type="doi">10.34847/nkl.b8f4my0k</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Recueil de recettes médicales, édité par Tony Hunt, Wiesbaden, 1987. 
              Publié en ligne par la Base de français médiéval, http://catalog.bfm-corpus.org/RecMedJute.
              Dernière révision le 2010-06-19.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader). Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Early Anglo-Norman recipes in ms. London B. L. Royal 12 C XIX</title>
          <respStmt>
            <resp xml:id="editor">Éditeur scientifique</resp>
            <name type="person">Tony Hunt</name>
          </respStmt>
        </titleStmt>
          <extent>7 page(s), soit 248-254
        </extent>
        <publicationStmt>
          <publisher>Steiner</publisher>
          <pubPlace>Wiesbaden</pubPlace>
          <date>1987</date>
          <idno type="sigle_DEAF">RecMédJuteH</idno>
          <idno type="cote_biblio">BnF : 8-X-1874</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="body" occurs="1"/>
        <tagUsage gi="div" occurs="1"/>
        <tagUsage gi="milestone" occurs="12"/>
        <tagUsage gi="num" occurs="8"/>
        <tagUsage gi="p" occurs="43"/>
        <tagUsage gi="pb" occurs="7"/>
        <tagUsage gi="supplied" occurs="3"/>
        <tagUsage gi="text" occurs="1"/>
        <tagUsage gi="w" occurs="2"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Recueil de recettes médicales</title>
      <date type="compo" when="1175-01-01" notBefore="1150-01-01" notAfter="1199-01-01" n="12">2e m. 12e s.</date>
      <date type="compo_periode">ancien</date>
      <date type="compo_sous_siecle" n="12_3">fin</date>
      <date type="ms" when="1175-01-01" notBefore="1150-01-01" notAfter="1199-01-01">2e m. 12e s.</date>
      <idno type="msIdentifier">BL Roy. 12 C.XIX</idno>
      <region type="dialecte_auteur">anglo-normand</region>
    </creation>
    <langUsage>
      <language ident="fro" usage="100">Le texte est entièrement écrit en prose en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="didactique"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">didactique</term>
        <term type="genre">recette</term>
        <term type="forme">prose</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#CICL" when="2008-08-13">scannage</change>
    <change who="#CICL" when="2008-08-13">océrisation</change>
    <change who="#AL" when="2008-12-17">préparation à la relecture 1</change>
    <change who="#AL" when="2009-01-14">création du descripteur</change>
    <change who="#PK" when="2009-02-02">première relecture</change>
    <change who="#AL" when="2009-02-20">conversion en XML et balisage automatique</change>
    <change who="#BS" when="2010-06-19">deuxième relecture et vérification du balisage</change>
    <change when="2010-06-19">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
		
		<body>
			<div>
<pb n="248"/>
<p><milestone unit="folio" n="102v"/></p>
<p>Jute a sain e a emferm pur estre soluble: Pernez les arraces e la plantaine e la centoine e la morele e le fenuil e des cenillés e des orties e des ciuns de la runce e des cherlokes e metez buillir ensemble. E cum il avrat builli un undee, trahez les, sis hachez sur un ais e lavez. E pernez puis, sis metez buillir od char fresche, sis mangez devant les autres viandes e serez tut solubles e sains.</p>
<p>Altre pur cursun: Pernez le bren del furment, sil lavez en un vaisel e sil culez en un autre vaisel e laissez aseer. Puis si purez l'eue. De ço que remaindra faites mortrels e dunez al malade a manger par treis feiz u par quatre.</p>
<p>Altre: Pernez le furmage de la chevre freis, si faites suppes en l'eue del furmage <milestone unit="folio" n="103r"/> e dunez lui a mangier.</p>
<p>A hume ki ad la curance: Pernez un soc de fer, sil chalfez bien el fu. Puis si pernez le sumet de la runce et metez sur la clume e le cultre chaud desure e premez fort od les tenailles e l'eue ki en curra dunez lui a beivre.</p>
<pb n="249"/>
<p>Ad vers que li emfant unt el ventre: Pernez del cerfuil, temprez od le vin egre, si li dunez a manger al matin e del vin egre a beivre.</p>
<p>As cochuns ocire, ço sunt ensement vers: Pernez le jus del aristologe e de centoine e de la gentiene e de la foille del peschier e del aloine tant del un cum del autre e dunez a <w>beiv<supplied>r</supplied>e</w> chescun jur al matin.</p>
<p>Altre as vers ki percent le panceil e quant il tuchent le quor si funt les humes murir de mort subite e les femmes e les bestes: Cil ki les a, si vunchez e suvent li doelt li quers k'il vudra guarir, sil face juner tresqu'al vespre. Si ait apareillé pain de furment pestriz od eue e od le jus del aloine un pou, sil face bien lever que tut sait egres e quant li pains ert freiz, si em face tostees bien russés e tutes chaldes. Pechiez en un hanap plein de fort vin egre, vermeil u blanc, e laissez bien temprer. E quant il avra jeuné tresqu'al seir, si li dunez a manger <milestone unit="folio" n="103v"/> les suppes e beivre le vin e rien ne manjusce altre e l'endemain ne manjusce tresqu'al teil hure e si aiez dunkes altreteil manger e a tel ure e al terz jur.</p>
<p>Pur le fi: Pernez la flur del slecfritgres e sechiez e le corn del cerf, si l'ardez, e faites pudre d'ambesdous e si l'usez en voz mangiers. E ensement la rascine del saxifrage bon est a mangier pur le fi e pur l'emfleure del ventre pur faire ruter. E uncore pur le fi: Pernez la foille del saxifrage e de la foille del siecfritgres e faites bien quire en estale cerveise. Le seir bevez chalde e le matin pleine mesure freide.</p>
<p>Pur l'espine ki est entré en pié u en main: Pernez ditandre e velz oint, triblez ensemble, si metez desure, si trarrat hors l'espine.</p>
<p>Pur la piere: Pernez burnette e grumil, quisez ensemble en estale cerveise, si bevez le seir chalde e le matin freide pleine mesure.</p>
<p>Al mal del membre: S'il ad chancre, lavez le membre de date, puis si pernez le jus de sajeterole e le jus de la plainteine e mie de pain pestri ensemble, si metez ensemple, si metez desure e le past des herbes tut desus.</p>
<p>S'il at fi, pernez le jus de buterice e de la turmentine e metez desure e le past od tut. Si gutre festre i ad, <milestone unit="folio" n="104r"/> si metez le jus de la racine de la flambe e de la pudre de la neele e del segle e des feves e del drap bief e de arrement e si li mals est de bleceure e 
<pb n="250"/>
il seit emflez, si pernez la racine del glagel, lili, materace marreiz, triblez ensemble, faites emplastre.</p>
<p>La mieldre mecine ki unkes seit a hume plaié: Pernez le sumet des tanesees e le sumet del chanvre e la racine de la guarance e la racine del agrimoine e la pimpernele e les dous consoldes e la planteine e la peluseite e la saiterole, de tut faites puldre. Si pernez de la puldre de chascun si gros cum un of d'oue e demi-sistier de vin builli primerement e une livre de miel od tut buillir. E puis metez les pudres od tut en un pot u en une paele e faites buillir trais undees e sil movez od un trus de cholet e quant il ert freiz, metez en vos buistes e od une cuiller dunez al nafré a jeun. Si fer a dedenz le cors, si s'en istra od la purreture e si la plaie est sursanee u close, si la tendra uverte tant que bien seit guarie.</p>
<p>Se vus volez espruvier si li malades viverat u nun, faites le pissier en un bacin u en une scuele e pernez le lait de la femme ki nurrist vallet, si ço est hume, e de la meschine, si ço est femme, <milestone unit="folio" n="104v"/> si metez el bacin sur la date. Si li laiz vait as funz, si senefie mort; si il esta desure, mustre que il viverat.</p>
<p>Altre maniere de pruvance de celui ki est feruz el chief: Pernez le petit puliel, si le destemprez od le vin e dunez lui a beivre. S'il le vomist, si est semblant de mort; s'il le retient, si guarrat.</p>
<p>De celui ki est taillez el chief: Si ses menbres se drece pur talent de femme, si viverat. Bien se guard qu'il n'ait a faire a femme, kar mort sereit, e de vin se guart.</p>
<p>A cels ki unt le giste u sancmeslure: Faites mettre de leye en une chanette de terre, si metez ofoc pain de furment buillir, sil faites bien escumer, e quant il ert freiz, sil beive.</p>
<pb n="251"/>
<p>As malades ki dormir ne poent: Pernez l'ulie del poucel e dunez lui a beivre pesant a un ferthing. Si enuinnez les temples e le col e les mains e les plantes des piez de cel ulie, si dormira. Si vus mellez ensemble ovec l'ulie del fenugrec, si valdra mielz.</p>
<p>Puldre soluble a mangier od le primerain morsel de char u de peissun: Pernez la canele demie livre, girofre demi unce, de peivre demi unce, aloen <num>.i.</num> unce, de scamonie dous, triblez ensemble, si en faites pudre e saaciez e mellez ensemble. Puis estuiez em buistes u en saceuns <milestone unit="folio" n="105r"/> linges. Si pernez si gros cume vostre polcer.</p>
<p>Altre puldre soluble: Pernez la racine del time, ço est l'amblette del pré u des marais, un unce, de la sauge <num>.ii.</num> unces, del grant puliol dous, de canele un unce, de peivre demie e faites puldre. E si vus volez, si poez faire leituarie agut; si en durrez une cuilleree ensemble a jeun. E si vus volez, mettre i poez vomite <num>.x.</num> grains triblez e confiz a leituarie. Sil dunez al matin quant li jurs parra, e le seir devant guardez qu'il ne manjust fors un of u dous mous. La mecine ert destempree od le vin teve, od le deit mové. Puis si prenge l'en une geline, si la mette l'en buillir forment od le vin si tens est de char mangier. Si ço est altre jur, pernez perche u luz en cumin u en sauge e quant il ert bien delivrez, si pernez del bruet, si li dunez a humer, si s'espurgerat tut. E quant il ert expurgiez tut, vers miedi si li dunez a mangier e sil gardez que il ne baive se vin nun od mie e ço petit. E le jur e la nuit le guardez de trop beivre e sur tute rien tant cum il avra le puisun el cors. Si tu veies que il ne se puisse delivrer, si pernez eue teve, si li dunez a beivre e une plume li faites mettre en la gule pur rendre fors - issi se <milestone unit="folio" n="105v"/> delivra.</p>
<p>Medicine encuntre mal volant: Pernez la rascine del amorosche, ço est melden en engleis, si la triblez, si la dunez al malade beivre sul. Si guardez que en la maisun n'ait hume ne beste.</p>
<p>En l'entree de marz bevez chascun jur pleine cuiler de jus de savine, ço vus esteindra le cursun del fi ki seine.</p>
<p>La baie del lorer guarist l'<w>esp<supplied>l</supplied>ien</w> e le feie, ki est adestré, del freine dunt il sunt emflé. Ço dient li ancien que fuldrees sunt tutes arbres for sul lorier. Uncore la baie
<pb n="252"/>
tolt le vent ki est el chief dunt vient esvertun e depiece la pierre ki est es rains e en la vessie si l'en le bait. Si guarist morsun de serpent u d'altre vermine si l'en le trible e met desur sei e s'il le bait.</p>
<p>Le mandragone dunez l'en a beivre em vin a cels que l'en taille de plaie del chief. E cum l'en lé volt esveillier, si metent en l'oie la semence de rue triblé od eisil. Uncore lur dune l'en a beivre opium que l'en fait en ceste guise.</p>
<p>La rue valt encuntre tuz venimeus, car ço mustre la musteile, kar quant ele se deit combatre encontre l'escorpiunt, si en use primes. Mellét of eisil e od olie roset, forment tolt la dolur del chief <supplied>e</supplied> fu salvage esteint; <milestone unit="folio" n="106r"/> triblé od olie roset u od blanc plum, li jus mis en l'oie al surd le fait oïr.</p>
<p>La sarre est de chaude nature. Hume ki a perdu le talant de femme beivet la, sil ravra. Mult forment valt al esplein, si li hom l'use, e al mal del flanc e a espuint(r)es ki poinnent cumme lance.</p>
<p>Li cerfoilz triblez od le miel e mis sur la chancre en fin l'ocit. Quit en l'eue e beue, oste les vunches del quer, e le fleume del chief si vus metez l'eue el neis. Triblez e destemprez od eisil e beus, ocist les vers del ventre.</p>
<p>Li raffes oste la purreture del ventre. Triblez le od miel, sin uinnez le chef ki est pelez del mal, si fera revenir les chevols bels e druz. La semence triblee od le vin toit la tus. Triblez la semense, sin uinnez vos mains, si purrez baillir serpens e coluvres, que ja mal ne vus ferunt.</p>
<p>Li(a) alnes est forment bons pur la dolur del ventre e de la peitrine e del pulmun. Les freides humurs hoste. Faites em puldre, sin avrez bon leituarie.</p>
<p>La fuille del poucel quisez, sis triblez od l'ulie roset, si metez la paste sur la gute rancle a sur altre, sempres l'ocit.</p>
<p>Mecine pur teinne: Pernez la merde del oue e del porc, sis ardez ensemble e faites pudre. Puis esrachez les pailz, si uinnez la place de <milestone unit="folio" n="106v"/> miel. Puis metez la puldre, mais guardez que primes seit le chief del teinnus bien lavez de savun, puis de forte leisive, terce faiz de miel teve ki devant sait bien buillit. Emprés la bete del curtil l'emplastre sur le chief, puis se siece al solail.</p>
<p>En ceste maniere fait l'en l'ulie roset: Pernez les roses verz, ço sunt les flurs, une livre u dous, sis metez en un morter, sis triblez, puis sis metez en un veissel de veirre od dous livres d'olie d'olive u od une solunc ço que vus i metez de roses. Si estupez bien le
<pb n="253"/>
vaissel, sil metez al soleil pendre <num>.viii.</num> jurz. Al novime jur cuillez les roses, si metez altretant fresches e metez regeres al solail. Iço faites altres <num>.viii.</num> jurs par memes. Al novime jurs cuillez les, si em metez altretantez al solail. Iço faites jusque a quarante jurz, puis en salf lé metez. Icest unt refreidist tutes chalurs. Li altre le funt plus ligierement, kar il pernent une livre de roses e altre d'olie d'olive, si metent ensemble el vaissel de vaire e si l'estupent forment, puis sil mettent el solail pendre <num>.xl.</num> jurz, après l'estuent.</p>
<p>Le fanuil quisez od le vin, si lavez le vit al hume ki est emflez, sempres asuagerat.</p>
<p>Pur palaisin enquereiz un neir chien, fendez le, pernez le fiel <milestone unit="folio" n="107r"/> chald. Li deit estre duné enceis que il le relaist destemprez od une cuillier. Desserrez les denz, versez el cors. Ço est pruvee chose senz nule dotance.</p>
<p>Pur l'esplien: Pernez la rascine del freine e la verveine uniement, lavez la rascine e raez cume nef. Triblez ensemble, metez buillir en un pot qi teinge un sister de vin e quisez a la meité. Derechef emplez de vin e laissez buillir josque alkes seit saim. Usez par matin dous cuillerees freit, al seir teve. Mult est pruvee medecine.</p>
<p>Pur la dolur del flanc: Querez ferine d'orge. Si le saacez bien plein escuele de ceste ferine e d'altre de forment, plein hanap de vin, plein escuele de seil e altre de miel. Metez tut en la paele. Quisez le bien e muvez tant que seit bien espés. Tut chald metez en une teie d'orillier, encuntre un banc le platez e esquaciez cume turtel e si chald cum vus purrez suffrir mettez sur la gute e sur la dolur del flanc e sil purrez garder un an.</p>
<p>Entrait a saner plaie, malan curer e guarir: Pernez raisin e encens e cire e paiz e le jus del ache, plan<milestone unit="folio" n="107v"/>teine, bugle, pigle, sanicle, e sin metez del raisin altretant cum de tut les autres e metez buillir en la paele sur le fu e puis pernez un drapel de chanevaz e culez e metez refreidir e puis descirez un drapel a metre sur le mal of l'entreit e metez sur la plaie.</p>
<p>Altre mecine a ocire le rancle de la plaie: Pren le jus de la planteine e le jus del ache e del ruge cholet e de la morele e la mie del pain de furment e trible ensemble e puis met sur la rancle de la plaie.</p>
<p>Cil ki ad le mal del pulmun e esrache quiture od sanc, se vus le volez espruver: Faites le cracher en un bacin od eue e s'il estait desure, si ad en fin le mal del pulmun e s'il ne gueres quilli prist e s'il est jovenes, si purra guarir. Mais garde sei de char escorchiee e de tut peissun de mer, de tute viande en rost e de fort vin, de tut leum, ço est de peis e de feives. Itel mecine face : prenge de la bruiere e del maroil e d'ysope e des ciuns de la runce e del eglentier, puis prenge un pot nof, si metez es funz <milestone unit="folio" n="108r"/> del lart
<pb n="254"/>
freis e altre des herbes, si que li poz seit pleins entre les herbes e lae lart. Puis metez un cuvercel de fust desure tel que seit a la mesure de la buche del pot, sil lunt un jurn de paste. E puis pernez une chaldere pleine d'eue, si faites buillir del matin tresque a terce e pendez le pot en la chaldere, si que l'eue seit josque a la buche e guardez que l'eue n'entre par dedenz. E quant il ert bien quiz, pernez un chanevaz, si priemez le jus cume cire e metez refreider en un vaissel e al matin pernez une cuilleree e metez en la paele e si li dunez de ço a beivre e al matin e al vespre, si guarrat.</p>
<p>Des grains d'espurge si poez doner vomite, de vint grains a un fort hume, as mains forz quinze u dis. E des fuilles poez duner meneisun: faites primes buillir lé foilles e la jute ensemble, e puis si la purez, si premez, e si hachez sur un ais e si la lavez d'eue tedve, puis remetez buillir; od charn fresche sil dunez a mangier.</p>
			</div>
		</body>
	</text>
</TEI>