<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Les Evangiles des Quenouilles (rédaction 2)</title>
      <title type="formal">quenouilles2</title>
      <title type="reference">quenouilles2</title>
      <title type="DEAF">EvQuenJe</title>
      <title type="FRANTEXT">5606</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder3">
        <resp>conversion TEI P5, adaptation aux normes de la BFM</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 77 à 117 ;
            - Nombre de mots d'après la base des descripteurs : <num xml:id="nb_mots_given">15542</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">17210</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/quenouilles2</idno>
      <idno type="doi">10.34847/nkl.b71e8eus</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Les Evangiles des Quenouilles (rédaction 2), édité par M. Jeay, Paris ; Montréal, 1985. 
              Publié en ligne par la Base de français médiéval, http://catalog.bfm-corpus.org/quenouilles2.
              Dernière révision le 2016-06-20.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Evangiles des Quenouilles : Rédaction 2</title>
          <respStmt>
            <resp xml:id="editor">Éditeur scientifique</resp>
            <name type="person">M. Jeay</name>
          </respStmt>
        </titleStmt>
          <extent>41 page(s), soit 77-117
        </extent>
        <publicationStmt>
          <publisher>Vrin ; Presses de l'Univ. de Montréal</publisher>
          <pubPlace>Paris ; Montréal</pubPlace>
          <date>1985</date>
          <idno type="sigle_DEAF">EvQuenJe</idno>
          <idno type="cote_FRANTEXT">5606</idno>
          <idno type="cote_biblio">ENS-LSH : 84/24 EVAng 2</idno>
        </publicationStmt><seriesStmt><title>Études médiévales</title></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="body" occurs="1"/>
        <tagUsage gi="div" occurs="10"/>
        <tagUsage gi="foreign" occurs="2"/>
        <tagUsage gi="head" occurs="10"/>
        <tagUsage gi="lb" occurs="1490"/>
        <tagUsage gi="num" occurs="125"/>
        <tagUsage gi="p" occurs="13"/>
        <tagUsage gi="pb" occurs="41"/>
        <tagUsage gi="q" occurs="32"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Les Evangiles des Quenouilles (rédaction 2)</title>
      <date type="compo" when="1470-01-01" notBefore="1466-01-01" notAfter="1474-12-31" n="15">1466-1474</date>
      <date type="compo_periode">moyen</date>
      <date type="compo_sous_siecle" n="15_3">fin</date>
      <date type="ms" when="1480-01-01" notBefore="1475-01-01" notAfter="1485-01-01">ca. 1480</date>
      <idno type="msIdentifier">Paris, BnF, fr. 2151</idno>
      <region type="dialecte_auteur">picard</region>
    </creation>
    <langUsage>
      <language ident="fro" usage="100">Le texte est entièrement écrit en prose en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="reprise">1ère rédaction</derivation>
      <domain type="didactique"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">didactique</term>
        <term type="genre">précepte</term>
        <term type="forme">prose</term>
        <term type="relation">reprise</term>
      </keywords>
    </textClass>
  </profileDesc>
  <revisionDesc>
    <change who="#ATILF" when="2005-03-30">numérisation</change>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#YM" when="2016-05-26">balisage du discours direct</change>
    <change who="#AL" when="2016-06-20">conversion TEI P5, adaptation aux normes de la BFM</change>
    <change when="2016-06-20">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<pb n="77"/>
<p>
Cy commence le traittié intitulé les Euvangiles des Quenoilles<lb/>
faittes a l'onneur et exaucement des dames.<lb/>
Maintes gens sont au jour d'huy qui alleguent et auctorisent<lb/>
leurs paroles et raisons par les Euvangiles des Queneules,<lb/>
qui gaires ne scevent de quele importance et auctorité elles sont<lb/>
ne qui en furent les sages doctoresses et premieres inventerresses.<lb/>
Et aincoires qui pis est, les alleguent plus par derrision et en<lb/>
mocquerie qu'ilz ne font par affection qu'ilz ayent a la grande<lb/>
substance qu'elles contiennent. Et ce font ilz tousjours en l'
amoindrissement<lb/>
et reboutement des dames, dont c'est pechié et grant<lb/>
honte pour ceulx qui ainsi le font, car ilz ygnorent la grande<lb/>
noblesse des dames et les grans biens qui d'elles procedent. Car<lb/>
pour ce que la premiere femme fut faite et cree en lieu hault et<lb/>
noble, plain de net et pur air, pour ce sont toutes femmes naturelement<lb/>
nobles, nettes, douces, courtoises et plaines d'esperit<lb/>
legier et inventif et si tres soubtil que, a bien pou d'ayde, elles<lb/>
scevent pluiseurs choses avenir. Car les passeez et presentes scevent<lb/>
de leur propre nature selon les conjectures et dispositions des temps,<lb/>
des personnes, des auguremens des oiseaulx et des bestes, et brief<lb/>
de toutes autres creatures, comme il apperra ou procés de ce livre.<lb/>
Or est ainsi donques que pour obvier a teles injures et teles moqueries<lb/>
mettre aneant, et par contraire exauchier les dames et leurs<lb/>
<pb n="78"/>
euvangiles verifier et exauchier, je, qui de pieça et mesmes des<lb/>
mon enfance, ay esté leur humble clerc et serviteur et dont des<lb/>
biens que d'elles ay receus assez ne me sauroie loer, je, a la<lb/>
requestes d'aucunes mes tres chieres, ay, comme cy aprés porrez<lb/>
veoir, mis par escript et en ordre ce petit traittié qui contient en<lb/>
soy le texte des Euvangiles des Queneules ensemble pluiseurs gloses<lb/>
et postiles y adjousteez et esclarciez par aucunes sages dames desqueles<lb/>
les noms seront cy ensuivant mis et escrips.<lb/>
</p>
<div part="N">
<head>Les noms des dames qui firent le texte des<lb/>
Euvangiles des Queneules</head>
<p><lb/>
Pour entammer doncques cest euvre, il est notoire a tous<lb/>
bons et vrais catholiques que pour mettre et rediger par escript<lb/>
a la memoire perpetuele des crestiens, les sainctes et vraies parolles<lb/>
ensemble les vertueux euvres et fais de nostre benoit sauveur et<lb/>
redempteur Jhesucrist et de ses sains apostres, furent esleus quatre<lb/>
preudhommes d'entreulx plains de verité et vertus pour faire cestui<lb/>
sainct mistere, qui se nomment euvangelistes par les escriptures<lb/>
desquelz la vraie et saincte foy catholique est tenue enluminee et<lb/>
corroboree et sera, jusques en la fin des siecles. A semblable<lb/>
doncques, pour veriffier et mettre avant les parolles et auctoritez<lb/>
des femmes de jadis, affin aussi de les non perdre ne telement<lb/>
esvanouyr que la memoire ne puist estre fresche et recente entre<lb/>
celles du temps present et de cellui avenir, ont esté trouveez six<lb/>
matrones sages et prudentes pour reciter et lire les dittes Euvangiles<lb/>
des Queneules en la maniere que cy aprés sera declairié. Et<lb/>
pour ce que en tout tesmoingnage de verité, il convient trois<lb/>
femmes pour deux hommes, pour faire et acomplir doncques le<lb/>
nombre desdiz quatre euvangelistes, il a convenu que six femmes<lb/>
aient esté empeschies de faire cestui euvre pour plus grande approbation<lb/>
de verité, desqueles les noms s'ensuivent. La premiere fut<lb/>
nommee dame Ysengrine du Glay. La seconde fut appellee dame<lb/>
Transeline du Croq. La tierce eut nom dame Abonde du Four. La<lb/>
quarte fut appellee dame Sebile des Mares. La quinte eut nom<lb/>
dame Gomberde la Faee. Et la <num>.VIe.</num> eut nom dame Berthe de<lb/>
Corne. Ces six dames furent si tres sages en leurs temps que se<lb/>
ce eust esté pour conjurer un bleu dyable ou pour le loyer dessus<lb/>
un coussin, si estoient elles assez expertes et habiles.<lb/>
</p>
</div>
<div part="N">
<head>Qui fut la premiere femme qui mist avant ces euvangiles</head>
<p><lb/>
Selon ce que je treuve es anciens registres, ces euvangiles<lb/>
furent commenceez des les premier et second eages du monde ou<lb/>
temps que regnoit le fort et puissant roy Zoroastes qui fut le<lb/>
<pb n="79"/>
premier qui trouva l'art de nygromancie, de laquele art il monstra<lb/>
et enseigna partie a la royne sa femme nommee Hermofrodita,<lb/>
et laquele depuis fist de beaux principes pour le commencement<lb/>
de ces euvangiles; mais elles ne furent de son temps acheveez,<lb/>
ains d'eage en eage et de siecle en siecle, elles ont esté multiplieez<lb/>
et par legiers esperis infusez es corages des prudentes femmes,<lb/>
chascune en son temps, selon les auguremens et signes qu'elles<lb/>
povoient concevoir et veoir tant en la terre comme en l'air. Et<lb/>
depuis ce temps, n'a esté aincoires aucun voire que j'aye sceu ne<lb/>
qui soit venu a ma cognoissance, qui ait volu prendre la paine de<lb/>
les mettre par escript ou en registre au moins le tout, ne par<lb/>
ordre; mais ce tant pou que fait en a esté, ce a esté confusiblement<lb/>
et par pieces, puis cy puis la, sans tenir aucun ordre. Et aincoires<lb/>
ce que fait en a esté, ç'a esté plus par derrision et mocquerie que<lb/>
autrement, et toutesfois elles ne defaillent pas de grant mistere.<lb/>
Et pour vous donner a cognoistre comment je suis venu en ceste<lb/>
temeraire et presumptueuse hardiesse et outrecuidance que de voloir<lb/>
escripre et mettre par ordre cest euvre, il est verité que un soir<lb/>
aprés souper, pour cause d'esbat et de passetemps es longues nuis<lb/>
entre le Noel et la Chandeleur derrain passé, je me transportay<lb/>
en l'ostel d'une assez ancienne damoiselle assez prez ma voisine,<lb/>
ou j'avoie acoustumé d'aler souvent deviser, car pluiseurs des voisines<lb/>
d'environ venoient illec filer et deviser de pluiseurs menus<lb/>
et joyeux propos dont je prenoie grant solas et plaisir. Mais pour<lb/>
ceste fois estoient illec les six dames assembleez qui moult fort<lb/>
estoient empeschies de diverses raisons, et souvent de la grant haste<lb/>
qu'elles avoient de dire leurs propos, elles anticipoient l'une l'autre<lb/>
et parloient toutes ensemble. Moy, aucunement honteux de ceste<lb/>
ma soudaine avenue entrelles, me voulz retraire arriere et pris<lb/>
congié d'elles en moy departant d'illec; mais soudainement je fus<lb/>
d'elles rappellez et de fait arrestez par la robe par l'une d'elles,<lb/>
dont, moitié forcé, moitié requesté, je retournay et m'assiz<lb/>
entrelles, et leur priay moult humblement qu'elles me pardonnaissent<lb/>
de ce que si franchement et si baudement me estoie<lb/>
embatus entre elles. L'une prist la parolle pour toutes les autres<lb/>
et me dist que vraiement je leur estoie le tres bien venus, et le<lb/>
mieulx que homme qu'elles sceussent en ce monde, et qu'il leur<lb/>
sembloit que Dieu m'avoit illec amené pour estre en leur ayde,<lb/>
attendu le fait en quoy elles estoient pour ceste heure occuppeez<lb/>
et empeschies, et que mieulx leur drescheroie leur euvre et concept,<lb/>
veu que autresfois en autres matieres, avoie escript des dames<lb/>
fort a leur honneur; et aincoires de present me prioient que le<lb/>
pareil voulsisse faire a cestui leur tres grant besoing, et elles en<lb/>
temps oportun, par elles ou par leurs successeurs, me feroient<lb/>
tele remuneration que jusques a souffire, me priant en oultre que<lb/>
vousisse entreprendre de mettre par escript un petit volume qui<lb/>
pour son nom prenderoit les Euvangiles des Quenoilles, en memoire<lb/>
et souvenance perpetuele d'elles et a l'adreschement de toutes celles<lb/>
<pb n="80"/>
qui aprés elles vendroient. Moy, aucunement honteux de la loenge<lb/>
qu'elles me donnoient, me cuiday excuser. Mais tantost je fus si<lb/>
anticipez de parolles, et de diverses raisons enveloppez, que tout<lb/>
confus, me convint entreprendre ceste charge. En laquele, s'il y<lb/>
a a redire ou aucune faulte ou mauvais entendement, je vous supplie<lb/>
le me pardonner et laditte faulte imputer a celles qui par<lb/>
si tres grant haste le me disoient, que loisir ne temps n'avoie<lb/>
aucunesfois les bien entendre, ne ma main qui par viellesse est<lb/>
devenue pesante et mes yeuls obnubilez ne les povoient si hastivement<lb/>
comprendre ne servir si tost qu'elles eussent bien volu.<lb/>
Ceste charge donques par moy ainsi prise, les dames me remercierent<lb/>
grandement et prindrent jour entrelles et heure de retourner<lb/>
le lendemain aprés souper, et me chargierent que avec moy<lb/>
apportaisse largement papier et enchre et plumes, car elles vouloient<lb/>
determiner de haultes besoingnes.<lb/>
</p>
</div>
<div part="N">
<head>L'ordonnance de cestui livre mise en termes par dame Ysengrine.</head>
<p><lb/>
L'endemain, a heure assignee, je, furny de mes agoubilles,<lb/>
me trouvay ou lieu assigné ouquel estoient desja assembleez les<lb/>
six dames qui aprés moy attendoient; et elles, de ma venue joyeuses<lb/>
comme par semblance elles demonstroient, aprés qu'elles me eurent<lb/>
preparé mon lieu pour a mon aise oyr et escripre leurs oppinions<lb/>
et doctrines, l'une d'elles et la plus ancienne, nommee dame Ysengrine<lb/>
du Glay, commença a parler aprés licence obtenue des autres<lb/>
ses compaignes, les parolles qui s'ensuivent:<lb/><q>
« Mes tres chieres voisines et compaignes, en ceste vocation,<lb/>
vous voyez et aussi il est tout notoire comment les hommes<lb/>
du temps present ne cessent de escripre et faire libelles diffamatoires<lb/>
et livres contagieux poingnans l'onneur de nostre sexe. Et<lb/>
toutesfois, attendu que eulx et nous sommes fais tous d'un ouvrier,<lb/>
descendans l'un de l'autre, et aincoires puis que dire le me convient,<lb/>
sommes venues et descendues de plus hault et plus noble lieu<lb/>
qu'ilz ne sont, et faittes de matiere plus nette et plus clariffiee<lb/>
que eulx, il m'est avis, a correction de vous toutes, que bon seroit<lb/>
que a l'ayde de cestui nostre secretaire et ami, nous feissons un<lb/>
petit traittié des chappitres que volons tenir et mettre par ordre,<lb/>
lesquelz de pieça de noz grandes et anciennes meres ont esté trouvez,<lb/>
affin de les non mettre en oubliance, et qu'il puisse venir<lb/>
entre les mains de celles qui aincoires sont a avenir. Lequel<lb/>
traittié contendra les chappitres des Euvangiles des Quenoilles<lb/>
ensemble les gloses que aucunes sages et prudentes matrones y ont<lb/>
adjousté et aincoires feront en multipliant le texte. Et pour entrer<lb/>
en la matiere et mettre ordre en nostre commencement, vous savez<lb/>
qu'ilz sont six jours ouvriers en la sepmaine, et nous sommes six<lb/>
<pb n="81"/>
qui avons empris ceste besoingne et qui avons veu et oy recorder<lb/>
par noz anciennes pluiseurs choses des viel et nouvel testament et<lb/>
pluiseurs vraies et bonnes auctoritez. Si m'est avis, en conclusion,<lb/>
qu'il seroit bon que a lundy prochain venant, nous assemblissons<lb/>
en l'ostel de Maroie Ployarde ou l'en a acoustumé de tenir la serie<lb/>
environ sept heures du vespre, et illec se c'est vostre avis, l'une<lb/>
de nous commencera sa lecture et ses chappitres recitera en la<lb/>
presence de toutes celles qui illec seront assembleez, pour les retenir<lb/>
et mettre en perpetuele memoire. »<lb/></q>
Les assistentes tantost et sans autre deliberation dirent toutes<lb/>
a une voix que dame Ysengrine avoit tres bien dit, et de fait lui<lb/>
prierent qu'elle voulsist entreprendre ceste charge de lire la premiere<lb/>
pour ce lundy a l'eure assignee, et elles, sans aucune faulte,<lb/>
y seroient et si prieroient aucunes de leurs voisines, vielles et jones,<lb/>
pour mieulx auctorisier leur chappitre. Ceste charge prist moult<lb/>
voulentiers dame Ysengrine et dist qu'elle en feroit son mieulx.<lb/>
En ce disant, elle se tourna vers moy et moult amoureusement<lb/>
me requist que son secretaire voulsisse estre et pareillement de<lb/>
toutes les autres, et qu'elles me feroient guerredonner par aucunes<lb/>
d'elles des plus jones et a mon chois, duquel guerredon je les<lb/>
remercie et dont desja je me tiens pour content.<lb/>
</p>
</div>
<div part="N">
<head>L'ordonnance de la premiere journee et la description de<lb/>
dame Ysengrine du Glay</head>
<p><lb/>
Le lundy soir, environ entre sept et huit heures aprés souper,<lb/>
s'assemblerent lesdictes six dames ensembles toutes les voisines<lb/>
qui acoustumé avoient d'y venir et pluiseurs autres qui y<lb/>
furent inviteez, qui aincoires n'y avoient esté, pour oyr le mistere<lb/>
que illec faire se devoit. Dame Ysengrine du Glay y vint acompaignie<lb/>
de pluiseurs de sa cognoissance qui toutes apporterent leurs<lb/>
quenoilles, lin, fuiseaux, estandars, happles et toutes agoubilles<lb/>
servans a leur art. Et brief ce sembloit a veoir un droit marchié<lb/>
<pb n="82"/>
ou l'en ne vendoit que parolles et raisons, a divers propos de pou<lb/>
d'effect et de petite valeur. Le siege de dame Ysengrine estoit<lb/>
preparé a un costé, un pou plus hault des autres, et le mien de<lb/>
coste elle; devant moy, un rondeau ou estoit assise une lampe<lb/>
d'oile pour enluminer sur mon euvre, et toutes les assistentes avoient<lb/>
tourné leurs visages ou regart de dame Ysengrine, laquele aprés<lb/>
licence obtenue, commença a parler en ceste maniere. Mais avant<lb/>
que je commence escripre ses chappitres, je vous vueil reciter<lb/>
l'estat et la genealogie d'elle. Dame Ysengrine estoit eagie de
<num>.LXV.</num><lb/>
ans ou environ; belle femme avoit esté en son temps, mais elle<lb/>
estoit devenue fort ridee. Les yeulx avoit enfonssez et la bouche<lb/>
grande et large; cinq maris avoit eu sans les acointes de coste.<lb/>
Elle se mesloit en sa viellesse de recevoir les enffans nouvellement<lb/>
nez, mais en sa jonesse, elle recevoit les grans enfans; moult experte<lb/>
fut en pluiseurs ars. Son mari estoit assez jone, duquel elle estoit<lb/>
fort jalouse et dont elle faisoit souvent grandes complaintes a ses<lb/>
voisines. Toutesfois licence, comme dit est, obtenue, elle commença<lb/>
son euvangile et prist son theume sur son mari en hongnant, et<lb/>
dist:<lb/>
</p>
</div>
<div part="N">
<head>Cy commencent les chappitres de l'euvangile dame<lb/>
Ysengrine du Glay pour le lundi</head>
<p><lb/>
Mes bonnes compaignes et voisines, il n'est aucune de vous<lb/>
qui ne sace que je pris mon mari Josselin plus pour sa beauté que<lb/>
pour sa richesse, car povre compaignon estoit, et vela je ne le vey<lb/>
ne hier ne au jour d'huy, dont j'ay grant doleur au cuer. Et certes<lb/>
il a grant marchié des biens que mes maris, ses predecesseurs, ont<lb/>
par cy devant a grande paine et doleur assemblez: je croy que ce<lb/>
sera ma mort.<lb/>
Le premier chappitre<lb/>
Et a ce propos et pour mon premier chappitre, je dy pour<lb/>
aussi vray comme euvangile, que l'omme qui despend indeuement<lb/>
les biens qui lui viennent de par sa femme et sans son gré et<lb/>
congié, il en rendera conte devant Dieu comme de chose emblee.<lb/>
Glose. Sur ce chapitre dist une ancienne matrone nommee Griele,<lb/>
femme de Jehan Joquesus: <q>Certes celluy mari qui fait contre ce<lb/>
chappitre est mis aprés sa mort ou purgatoire des mauvais maris<lb/>
en un baing plain de sulphre ardant, s'il n'a faitte sa penitance<lb/>
en ce monde par les hospitaux.<lb/></q>
Le second chappitre<lb/>
Il n'est riens plus certain que le mari qui va au contraire<lb/>
de ce que sa femme lui conseille et veult faire, et qui la contredist<lb/>
de chose qu'elle dyt, il est faulx et desloyal parjur. Glose. Certes,<lb/>
<pb n="83"/>
dist Gombaude du Fossé, j'en ay veu pluiseurs miracles de ceulx<lb/>
qui ont transgressé ce chappitre, et mesmes mon parrastre se<lb/>
rompy la jambe pour ce qu'il n'avoit volu croire le conseil de sa<lb/>
mere.<lb/>
Le tiers chappitre<lb/>
L'omme qui sa femme bat pour quelconque cause que ce<lb/>
soit, n'aura jamais pour priere qu'il face faire, grace de la Vierge<lb/>
Marie, se premierement il n'a obtenu pardon de sa femme. Glose.<lb/>
Maroie Ployarde dist sur ce chappitre que cellui qui bat sa femme<lb/>
fait autel pechié comme s'il se voloit soy mesmes desesperer: <q>« car<lb/>
selon ce que j'ay oy dire a no curé, ce n'est que un corps, d'homme<lb/>
et de femme acouplez par mariage. »<lb/></q>
Le quart chappitre<lb/>
L'omme qui fait aucune chose sans qu'il le donne a<lb/>
cognoistre a sa femme, je vous dy comme euvangile qu'il est en<lb/>
conscience pire que larron qui bien l'oseroit dire. Glose. Les<lb/>
anciennes matrones ont maintenu pour verité que les enfans qui<lb/>
viennent de tel mariage, jamais en ce monde ne devendront riches<lb/>
et si seront volentiers menteurs.<lb/>
Le cinquiesme chappitre<lb/>
Mes amies, je vous dy pour verité qu'il n'est doleur ne<lb/>
angoisse pareille a celle que femme porte quant son mari va autre<lb/>
part porter et donner sa substance, et especialement quant les biens<lb/>
viennent de par elle. Glose. Pour certain, dist une vielle qui estoit<lb/>
nommee Flourette La Noire, cellui qui rompt son mariage par<lb/>
adultere est moins a prisier que un Juyf ou Sarrasin, car il est<lb/>
parjur.<lb/>
Le <num>.VJe.</num> chappitre<lb/>
Fille qui veult savoir le nom de son mari a venir, doit<lb/>
tendre devant son huis le premier fil qu'elle filera cellui jour, et<lb/>
de tout le premier homme qui par illec passera, savoir son nom.<lb/>
Sache pour certain que tel nom aura son mari. Glose. A ce mot<lb/>
se leva l'une des assistentes nommee Geffrine, femme de Jehan le<lb/>
Bleu, et dist que ceste chose avoit esprouvee et que ainsi lui en<lb/>
estoit avenu, dont elle maudissoit l'eure d'avoir encontré un tel<lb/>
homme qui toute couleur et beauté avoit perdue, et si estoit si<lb/>
tres mauvais mesnagier que autre chose ne povoit faire que dormir.<lb/>
<pb n="84"/>
Le <num>.VIJe.</num> chappitre<lb/>
Quant femme porte enfant et on veult savoir s'elle porte<lb/>
filz ou fille, on doit mettre en dormant, sur sa teste, du sel si<lb/>
soement que point ne le sache, et aprés en devisant a elle, sachiez<lb/>
quel nom elle nommera. S'elle nomme homme, ce sera un filz et<lb/>
s'elle nomme femme, ce sera une fille. Glose. Ceste mesmes chose<lb/>
m'avint quant je portoie ma fille, Lise Tempremeure, dist Griele<lb/>
du Solier, et le me fist et aprist ma tante, qui estoit fort ancienne<lb/>
et moult renommee en pluiseurs ars.<lb/>
Le <num>.VIIJe.</num> chappitre<lb/>
On ne doit point donner a jones filles a mengier de la<lb/>
teste d'un lievre affin qu'elles marieez et par especial enchaintes<lb/>
n'y pensent, car pour certain leurs enfans en pourroient avoir leurs<lb/>
levres fendues. Glose. Dist tantost Margot des Bledz: <q>Tout ainsi<lb/>
en avint il nagaires a l'une de mes cousines, car pour ce qu'elle<lb/>
avoit mengié de la teste d'un lievre, sa fille dont elle estoit<lb/>
enchainte, en apporta sur terre quatre levres.<lb/></q>
Le <num>.IXe.</num> chappitre<lb/>
On ne doit point aussi laissier mengier aux jones filles a<lb/>
marier de teste de monton, de creste de coq, ne d'anguille, affin<lb/>
qu'elles ne chieent du mal sainct Loup par derriere. Glose. Certainement,<lb/>
dist Belotte la Cornue, c'est un tres grant dangier car<lb/>
pour ce que ma mere en menga, j'en ay eu trois taches qui, comme<lb/>
je croy, jamais ne me fauldront. L'une si est, que souvent me<lb/>
laisse cheoir par derriere; la seconde, que je hurte volentiers et la<lb/>
tierce, qu'il me croist ou plus secret lieu de mon corps une chose<lb/>
a maniere de la creste d'un coq, dont j'ay grant vergoingne.<lb/>
Le <num>.Xe.</num> chappitre<lb/>
Je vous jure comme euvangile que quant une jone fille<lb/>
mengue acoustumeement lait bouilly en la paelle ou en un pot<lb/>
de terre, qu'il pleut volentiers et par coustume le jour de ses<lb/>
nopces. Et si a volentiers mari merancolieux et hoingnard, et aussy<lb/>
ne fault elle pas d'estre souvent crottee et mal paree. Glose. Dist<lb/>
dame Abonde: <q>A cest texte ne fault aucune exposition car la regle<lb/>
en est toute commune et jamais n'y a faulte, comme il apparut<lb/>
a mes nopces ou pluiseurs de vous furent.<lb/></q>
<pb n="85"/>
Le <num>.XIe.</num> chappitre<lb/>
Pour certain et pour aussi vray que euvangile, quant un<lb/>
homme couche avec sa femme ou s'amie ayant les piez ors et puans,<lb/>
et il avient qu'il engendre un filz, il aura puante et mauvaise<lb/>
alaine; et se c'est une fille, elle l'aura puante par derriere. Glose:<lb/><q>
Maroie Ployarde dist sur ce chappitre que de sa cousine germaine<lb/>
en avint ainsy. Car par tout ou elle aloit, elle rendoit une odeur<lb/>
si puante de son derriere que les assistens en estouppoient leurs<lb/>
nez, mais ne savoient qui cellui estoit qui estoit en cause.<lb/></q>
Le <num>.XIJe.</num> chappitre<lb/>
Pour aussy vray qu'euvangile, je vous dy que quant un<lb/>
jone homme pucel espouse une fille pucelle, le premier enfant<lb/>
qu'ilz ont est par coustume fol. Glose. Berte l'Estroite sur ce<lb/>
chappitre dist que ainsi estoit nagaires avenu a l'une de ses filles<lb/>
qu'elle avoit marie au porchier de son hostel, car il convint que<lb/>
pour la premiere nuit, elle leur enseignast comment ilz devoient<lb/>
faire, dont il est avenu que leur premier filz est fol et pur innocent.<lb/>
Le <num>.XIIJe.</num> chappitre<lb/>
Mes voisines et compaignes, je vous dy pour euvangile que<lb/>
quant l'enfant est nouvellement né et avant qu'il suche la mammelle,<lb/>
se on lui donne a mengier d'une pomme cuitte, jamais<lb/>
aprés toute sa vie, il n'en sera si luffres, ne gourmant a table en<lb/>
boire et en mengier; et si en sera plus courtois en fais et en parolles<lb/>
entre les dames. Glose. Maroie Morele dist sur ce texte que quant<lb/>
un enfant est né, qui lui porteroit le petit boyau jusques au chief,<lb/>
il en auroit longue vie, douce alaine, bonne voix et gracieuse<lb/>
loquence.<lb/>
Le <num>.XIIIJe.</num> chappitre<lb/>
Je vous asseure pour aussy vray qu'euvangile, que pour<lb/>
faire avoir aux enfans cheveux crespes, tantost aprés qu'ilz sont<lb/>
desobez, il convient laver leur chief de vin blanc, et en leur baing<lb/>
soit mise la rachine de blanche vigne. Glose. Dame Hermofrode<lb/>
sur ce pas dist en corroborant le texte, que qui feroit sechier par<lb/>
deux enfans jones et beaux l'aubette du petit enfant sur la pointe<lb/>
d'une espee trenchant et clere, que l'enfant sera toute sa vie beaux<lb/>
et hardis et bien venus entre les nobles.<lb/>
<pb n="86"/>
Le <num>.XVe.</num> chappitre<lb/>
Or entendez bien, vous toutes qui cy estes presentes, je<lb/>
vous avertis que jamais on ne doit tirer espee nue ne autre long<lb/>
trenchant devant femme grosse, que premier que riens s'en face,<lb/>
ne lui va doucement touchier du plat sur son chief affin qu'elle<lb/>
demeure asseuree et que son fruit en soit toute sa vie plus hardy.<lb/>
Glose. Peronne Bevette dist que pour ce que on ne fist point ainsi<lb/>
a sa mere quant elle le portoit, elle a esté et aincores est, si<lb/>
paoureuse, qu'elle n'oseroit couchier seule sans avoir compaignie<lb/>
d'hommes.<lb/>
Le <num>.XVIe.</num> chappitre<lb/>
Je vous dy pour aussi vray que euvangile, que jones filles<lb/>
ne doivent jamais mengier cerises a la derraine avec leurs amoureux,<lb/>
car souvent avient que cellui a qui vient la derreniere demeure<lb/>
le derrenier de tous a marier. Glose. Dame Sebile des Mares dist<lb/>
sur ce pas que les filles ne doivent point mengier a cachelouche<lb/>
leur potage avec leurs amoureux, car par coustume il avient<lb/>
souvent que leurs maris ont acointe apart et non pas les femmes.<lb/>
Le <num>.XVIJe.</num> chappitre<lb/>
Aincoires vous dy que Dieu et raison deffendent le parler<lb/>
ou le ramentevoir devant aucune femme mariee, en eage de porter<lb/>
enfans ou qui est enchainte, de quelconque chose pour mengier<lb/>
qui pour le present et au besoing ne se pourroit trouver, affin que<lb/>
le fruit qu'elle porte n'en apporte enseigne sur son corps. Glose.<lb/>
Dame Abonde du Four dist que par ruer ou visage de la femme<lb/>
qui porte enfant aucunes cerises, frezes ou vin vermeil, l'enfant<lb/>
en aportera sur soy aucune enseigne.<lb/>
Le <num>.XVIIJe.</num> chappitre<lb/>
Sachiez que homme qui se double en mariage est inhabile<lb/>
de parvenir a aucune dignité. Et se sa femme lui faisoit le pareil<lb/>
cas, sans faulte il seroit cause de l'un et de l'autre mal, et elle<lb/>
deveroit estre jugie quitte et sans pugnition. Glose. Dame Ysoree<lb/>
la Courte dist sur ce pas que la femme qui veult que son mari<lb/>
point ne se desvoye avec autres femmes, si face par trois lundis<lb/>
chanter messe de saincte Avoie, et je vous dy pour certain que<lb/>
les dames de Paris en entretiennent ainsi leurs maris.<lb/>
<pb n="87"/>
Le <num>.XIXe.</num> chappitre<lb/>
Quant on baptise aucun enfant, soit filz, soit fille, se la<lb/>
fille a deux parrins, elle aura deux barons ou plus; et aussi se le<lb/>
filz a deux marrines, et il vit eage d'homme, il aura deux femmes<lb/>
ou pluiseurs. Glose. Certainement, dist Ampelune Hucquette. <lb/>
Je doy bien maudire l'eure que Willequin, mon mary, en eut<lb/>
oncques tant, car il en a trois accointes sans celles que point ne<lb/>
sçay.<lb/>
Le <num>.XXe.</num> chappitre<lb/>
Quant on voit ces petis enfans courir parmi les rues a<lb/>
chevaulx de bois, a tout lances et desguisez par maniere de gens<lb/>
de guerre, c'est tout vray signe de prochainement avoir guerre et<lb/>
discention ou pays. Glose. Perrine Hulotte dist sur ce pas que<lb/>
quant les petis enffans portent bannieres et confanons en chantant<lb/>
par les rues, c'est tout signe de mortalité.<lb/>
Le <num>.XXIe.</num> chappitre<lb/>
Se femme veult certainement savoir se son mari se double,<lb/>
si avise se une plaine lune se passe sans elle approchier, certes<lb/>
s'elle y a soupechon, ce n'est pas sans cause. Glose. Ceste euvangile<lb/>
est bien vraie, dist Maroie Ployarde, car il y a plus de trois<lb/>
lunoisons que Jan Ployart, mon baron, ne fist ne çou ne quoy,<lb/>
et si suis aincoires femme assez pour l'endurer.<lb/>
Le <num>.XXIJe.</num> chappitre<lb/>
On ne doit point donner aux femmes grosses a mengier<lb/>
de nulle teste de poisson, affin que par leur ymagination, leur<lb/>
fruit n'apporte sur terre la bouche plus relevee et plus aguë qu'il<lb/>
n'est de coustume. Glose. Perrette Faytos, sage femme, dist qu'elle<lb/>
avoit receut pluiseurs enfans qui avoient leur debout plus long<lb/>
oultre mesure que les autres.<lb/>
Le <num>.XXIIJe.</num> chappitre<lb/>
Se d'aventure, un homme bat sa femme enchainte ou la<lb/>
pile du pié, lors qu'elle enfantera, moult grant traveil en aura,<lb/>
et bien souvent les en couvient morir. Glose. Dame Hermofrode<lb/>
dist que en ce n'a aucun remede fors qu'il convient avoir le soler<lb/>
dont le mari le pila et qu'elle boive a mesmes, et se ainsi le fait,<lb/>
sachiez qu'elle enfantera legierement.<lb/>
<pb n="88"/>
Le <num>.XXIIIJe.</num> chappitre<lb/>
S'il avient que aucun ou aucune engambe par dessus un<lb/>
petit enfant, sachiez que jamais plus ne croistera, se cellui ou celle<lb/>
mesmes ne rengambe au contraire et retourne par dessus. Glose.<lb/>
Certes, dist Sebile, de ceste chose viennent les naims et les petites<lb/>
femmes.<lb/>
Le <num>.XXVe.</num> chappitre<lb/>
Sachiez pour vray comme euvangile que se la chausse d'une<lb/>
femme ou fille se desloie emmy la rue et qu'elle le perde, c'est<lb/>
signe, et n'y a jamais faulte, que son mari ou amy ne se desvoie.<lb/>
Glose. A ce mot laissa le filler une nommee Transsie d'Amours,<lb/>
jone de <num>.LXVIJ.</num> ans, et dist qu'il n'estoit chose plus vraie
que ceste<lb/>
euvangile car: <q>« des mercredy derrain passé, je ne vey mon amy<lb/>
Joliet pour ce que en ce mesme jour, je perdy mon gartier en la<lb/>
rue. »<lb/></q>
Le <num>.XXVIe.</num> et derrain chappitre<lb/>
Et pour conclusion, mes amies et voisines, et pour mettre<lb/>
fin a mes chappitres, je vous dy que quant a une femme vient le<lb/>
mal des mammelles, il ne lui fault autre chose si non que son<lb/>
mari lui face de son instrument naturel trois cercles environ le<lb/>
mal, et sans aucune doubte, elle en garira. Glose. Saintine Tempremeure<lb/>
dist qu'on doit entendre ces trois cercles estre fais au<lb/>
debout du ventre, un pou soubz la chainture.<lb/>
Toutes les assistentes commencerent moult fort a rire de<lb/>
ceste joyeuse conclusion et moult loerent la sage dame Ysengrine<lb/>
qui si hautement avoit continuee son euvangile, et departi par<lb/>
<num>.XXVI.</num> articles qui tous estoient de grant sens et de grande
importance,<lb/>
et promirent qu'elles metteroient paine de tant les repeter,<lb/>
qu'elles les sauroient par cuer pour les publier et communiquier<lb/>
a celles qui point n'avoient esté a ceste lecture. Moult me fut bel<lb/>
quant dame Ysengrine mist fin a son parler, car papier et chandeille<lb/>
me failloient, avec sommeil qui fort m'avoit accueilli car<lb/>
prez de minuit estoit. Si voulz prendre d'elles congié, mais elles<lb/>
me prierent que avant que partisse, je veisse eslire celle qui a<lb/>
l'endemain deveroit lire son euvangile. Si se mirent toutes ensemble<lb/>
a conseil et d'un commun accort, esleurent Transeline du Croq,<lb/>
une ancienne damoiselle, laquele prist volentiers la cherge de ce<lb/>
faire. Et me requist tres instamment en la presence d'elles toutes,<lb/>
que a ce besoing la vousisse servir. Je lui promis, que envis que<lb/>
volentiers, mais d'une chose la requis, c'est qu'elle venist un pou<lb/>
plus tempre que ce lundy n'avoient fait, affin de eviter le traveil<lb/>
de la nuit et le veillier qui les yeulx traveille.<lb/>
</p>
<pb n="89"/>
</div>
<div part="N">
<head>S'ensieut la continuation des euvangiles pour le mardy</head>
<p><lb/>
Quant vint le mardy environ cinq heures du vespre,<lb/>
commencerent venir et elles assembler femmes tant vielles comme<lb/>
jones de toutes pars, car desja elles avoient publié ce que le lundy<lb/>
avoit esté fait et ce que le mardy faire se devoit par dame Transeline<lb/>
du Croq, femme bien renommee, car elle estoit gentil femme<lb/>
eagie de environ soixante ans. Longue et maigre estoit; en ses<lb/>
jones jours avoit demouré avec une dame qui savoit partie de l'art<lb/>
de geomancie et rendoit raisons de pluiseurs choses avenir, avec<lb/>
laquele elle aprist moult d'augurie dont depuis elle fut moult<lb/>
renommee et honnouree. Mais pour ce qu'elle avoit un jour mengié<lb/>
une souppe avec Venus, faitte ou chauderon d'amours, oncques<lb/>
depuis ne cessa de excercer son service avec les subgez d'icelle. Et<lb/>
en sa viellesse s'estoit retraitte et alliee avec le curé de la ville qui<lb/>
de nuit et de jour oyoit sa confesse, pourquoy toutes celles de son<lb/>
voisinage l'avoient en grant reverence. Dame Transeline doncques<lb/>
venue entre elles, salua toute la compaignie et aprés qu'elle m'eut<lb/>
demandé se ma plume estoit preste de escripre, commença a parler<lb/>
en ceste maniere.<lb/>
Le premier chappitre<lb/>
Or ça, dist elle, mes bonnes voisines et amies, en continuant<lb/>
nostre propos du soir precedent, je vous prie que silence<lb/>
soit faitte, et je vous dy pour aussi vray comme euvangile, que<lb/>
quant une femme veult estre de son mari ou de son amy bien<lb/>
amee, si lui face mengier herbe de chat, et il sera d'elle si tres<lb/>
amoureux qu'il n'aura aucun repos se d'emprez elle n'est. Glose.<lb/>
Ceste chose est veritable, dist Burghe Fauvele, car tout ainsi en<lb/>
feis a mon mari et lui en feis une salade; mais ceste amour ne<lb/>
dura que six sepmaines, pourquoy je cuide qu'il le fault renouveller<lb/>
souvent.<lb/>
<pb n="90"/>
Le second chappitre<lb/>
Et si vous dy que qui porroit finer d'un vray mandegloire,<lb/>
et le couchast en blans draps, et lui presentast a mengier et a<lb/>
boire deux fois le jour, combien qu'il ne mengue ne boive, cellui<lb/>
qui ce feroit, devendroit en pou d'espace moult riche et ne sauroit<lb/>
comment. Glose. Certes, dist Jehane Wasteliere, on dist, mais<lb/>
c'est en tapinage, que Alexus du Cornet est ainsi devenus riche.<lb/>
Le tiers chappitre<lb/>
Je vous dy pour euvangile que quant aucun se met au<lb/>
chemin et un lievre lui vient au devant, c'est un tres mauvais<lb/>
signe. Et pour tous dangiers eviter, il doit par trois fois soy retourner<lb/>
dont il vient et puis aler son chemin, et alors sera il hors du<lb/>
peril. Glose. A ceste parolle, se leva Maroie le Faee et dist tout<lb/>
hault que cestui chappitre estoit moult veritable, car son parrastre<lb/>
avoit rompu la jambe au cheoir de son cheval aprés qu'il avoit<lb/>
rencontré ung lievre. Mais qui rencontre ung loup, un cerf ou un<lb/>
ours, c'est tres bon signe.<lb/>
Le <num>.IIIJe.</num> chappitre<lb/>
Onques homme sage ne monta sur asne, pour l'onneur de<lb/>
Nostre Seigneur qui dessus monta, mais tres bien sur cheval,<lb/>
car qui chiet de l'asne, il dit: <q>« crieve »</q> et qui chiet de cheval,<lb/>
il dit: <q>« lieve ».</q> Glose. Sur cest article se puet faire un argument,<lb/>
car quant Joseph mena la Vierge Marie en Egypte, elle monta sur<lb/>
un asne et toutesfois elle n'en eut nul grief. Respondy dame Sibile<lb/>
du Fossé que aincoires n'avoit Jhesucrist point monté sur l'asne<lb/>
comme il fist depuis. Replicqua une ancienne, nommee Perrette<lb/>
du Trou Punais, que si avoit, et que Nostre Dame l'emporta avec<lb/>
elle monté sur l'asne. Pour cest argument sourdy grande noise<lb/>
entre toutes les assistentes et telement que les unes soustenoient<lb/>
le texte de ceste euvangile et les autres soustenoient la glose, et<lb/>
si grant clameur sourdi entre elles, qu'on ne savoit a laquelle<lb/>
entendre. Toutesfois dame Transeline, comme presidente pour ceste<lb/>
nuitié, leur imposa silence affin qu'elle peust paisiblement parfaire<lb/>
sa lecture, laquelle chose elle obtint a tres grande paine.<lb/>
Le <num>.Ve.</num> chappitre<lb/>
Mes voisines, pour muer propos et abaissier voz debas, je<lb/>
vous dy pour euvangile que se une femme laissie son trepié ou<lb/>
son greil sur le feu sans y mettre ou baston ou tison ardant, sachiez<lb/>
qu'elle en envieillist fort et en a ridé le visage. Glose. Dist l'une<lb/>
<pb n="91"/>
des fillerresses, nommee Pyate au Long Nez, que qui s'en va couchier<lb/>
sans remuer le siege sur quoy on s'est deschaussié, il est en<lb/>
dangier d'estre ceste nuit chevauchié de la quauquemare.<lb/>
Le <num>.VIe.</num> chappitre<lb/>
Qui laisse de nuit une selle ou un trepié les piez dessus,<lb/>
autant et aussi longuement est l'Ennemi a cheval dessus la maison.<lb/>
Glose. Certes, dist Ysoree La Tremprieve que sa grant mere disoit<lb/>
que autant de gannes dyables sont assiz dessus chascun pied, s'ainsi<lb/>
demoure, comme il en y a.<lb/>
Le <num>.VIJe.</num> chappitre<lb/>
Je vous asseure et dy pour euvangile que quant agaches<lb/>
ou pies gargonnent dessus une maison, que c'est signe de tres<lb/>
mauvaises nouvelles. Mais se moussons y gargonnent ou y font<lb/>
leurs nyds, c'est signe de bon air et de bonne fortune. Glose.<lb/>
Geertrud des Bledz dist que quant une cygoingne fait son nyd<lb/>
dessus une cheminee, c'est signe que le seigneur de l'ostel sera<lb/>
riche et vivera longuement.<lb/>
Le <num>.VIIJe.</num> chappitre<lb/>
Quant les oreilles escopissent ou demenguent a aucun,<lb/>
sachiez pour verité et comme euvangile que se c'est la droite oreille,<lb/>
ce seront bonnes nouvelles et se c'est la senestre, elles seront mauvaises.
<lb/>
Glose. Ysabel de la Creste Rouge dist sur ce propos que<lb/>
quant le nez escopist, c'est signe de boire vin vermeil.<lb/>
Le <num>.IXe.</num> chappitre<lb/>
Quant poix ou poiree bouillent ou pot qui est mis jus du<lb/>
feu, sachiez pour vray que en cestui hostel n'y a nulles sorcieres.<lb/>
Glose. Perrette Tost Vestue dist que la chose que les cauquemaires<lb/>
craingnent le plus, c'est un pot qui boult jus du feu.<lb/>
Le <num>.Xe.</num> chappitre<lb/>
Or entendez, vous toutes, bien ce chappitre, car je vous<lb/>
dy que qui doubte la quauquemaire qu'elle ne viengne de nuit a<lb/>
son lit, il convient mettre une sellette de bois de chesne devant<lb/>
un bon feu et se elle venue, se siet dessus, jamais de la ne se<lb/>
porra lever qu'il ne soit cler jour, et est chose esprouvee. Glose.<lb/>
Jenneton Tost Preste dist qu'elle oublia une fois a ceste chose<lb/>
faire, mais elle aprés qu'elle fut cauquie, tasta que ce povoit estre,<lb/>
si trouva que c'estoit une chose velue de assez doulz poil.<lb/>
<pb n="92"/>
Le <num>.XIe.</num> chappitre<lb/>
Qui laisse le samedy a parfiler le lin qui est en sa queloingne,<lb/>
le fil qui en est filé le lundy ensuivant jamais bien ne<lb/>
fera, et si on en fait toile, jamais elle ne blanchira. Glose. Dist<lb/>
Marion le Bleue: <q>Pour ce que les femmes d'Alemaigne ont ceste<lb/>
coustume que de laissier le lin a la queloingne le samedi, jamais<lb/>
leurs toilles ne sont blanches; et c'est verité: appert aux chemises<lb/>
que les hommes en apportent par deça.<lb/></q>
Le <num>.XIJe.</num> chappitre<lb/>
Qui se abstient de torchier son derriere d'herbe, de fueilles<lb/>
ou d'autre verdure qui ait creu sur terre, il n'aura ja mal en<lb/>
l'eschine ne es rains. Glose. Pyatine le Verde dist a ce propos que<lb/>
cellui qui ce fait, il n'aura jamais les trenchoisons en la teste mais<lb/>
en ce lieu, il aura souvent sa chemise doree.<lb/>
Le <num>.XIIJe.</num> chappitre<lb/>
Cellui qui ne jette ou sueffre jetter ou feu les os aprés qu'il<lb/>
en a mengié la char, jamais n'aura mal es dens pour l'onneur de<lb/>
sainct Laurens. Glose. Maïs Noir Trou afferme ce chappitre estre<lb/>
vray. Mais elle dist que en ce lieu, les chiens s'en combatent<lb/>
volentiers.<lb/>
Le <num>.XIIIJe.</num> chappitre<lb/>
Cellui qui point d'argent n'a en sa bourse, se doit abstenir<lb/>
de regarder la nouvelle lune ou autrement il n'en aura gaires tout<lb/>
au long d'icelle. Glose. Robinette Noire Trache dist sur ce chappitre<lb/>
que cellui qui perchoit le croissant a plaine bourse, il le doit<lb/>
saluer et encliner devotement, et pour certain il multipliera toudis<lb/>
celle lunoison.<lb/>
Le <num>.XVe.</num> chappitre<lb/>
Cellui ou celle qui treuve le treffle a quatre fueilles, s'il<lb/>
le garde en reverence, sachiez pour aussi vray que euvangile qu'il<lb/>
sera eureux et riche toute sa vie. Glose. Sur cest article, dist dame<lb/>
Sebile Rouge Entaille que se un homme passe a pieds nuds sur<lb/>
le treffle a quatre fueilles, il ne puet eschapper d'avoir les fievres<lb/>
blanches, et se c'est une femme, elle sera wihotte.<lb/>
<pb n="93"/>
Le <num>.XVIe.</num> chappitre<lb/>
Quant un homme treuve sur sa robe une yraigne, c'est<lb/>
signe d'estre ce jour moult eureux; et pareillement qui treuve le<lb/>
fer d'un cheval ou partie d'icellui, il aura bonne fortune. Glose.<lb/>
Lors se leva Francine Molles Tettes et dist que quant on treuve<lb/>
au matin devant desjuner argent a terre, c'est tres mauvais eur<lb/>
s'il n'y va de l'or parmy.<lb/>
Le <num>.XVIJe.</num> chappitre<lb/>
Quiconques frotte un porion la veille de sainct Jehan de<lb/>
la fueille d'un sehus et puis la boute parfont en terre, a mesure<lb/>
que celle fueille pourrira, le porion sechera. Glose. Ysabel de<lb/>
la Doutre dist que ceste chose avoit autresfois fait, mais de frotter<lb/>
le porion du lait d'une fueille de pissenlit, il en seche plus tost,<lb/>
car elle l'avoit esprouvé.<lb/>
Le <num>.XVIIJe.</num> chappitre<lb/>
Quant un homme treuve en son pourpris un vaisseau d'eeps<lb/>
atachies en un arbre, s'il ne l'estrine d'une piece d'argent, c'est<lb/>
mauvais signe. Glose. Baudinon Gorgette dist que cellui qui<lb/>
approprie a soy les eeps sans les estriner, comme dist est ou texte,<lb/>
elles ne feront que picquier cellui et jamais ne l'aimeront ne lui<lb/>
feront prouffit.<lb/>
Le <num>.XIXe.</num> chappitre<lb/>
Cellui qui le jour sainct Vincent loye les arbres de son<lb/>
gardin de loyens de fuerre de fromment, il aura cestui an plenté<lb/>
de fruis. Glose. Emmeline le Crotee dist a ce propos que qui<lb/>
behourde le jour des Brandons ses arbres, sache pour vray qu'ilz<lb/>
n'auront en tout cest an ne honnines ne vermines.<lb/>
Le <num>.XXe.</num> chappitre<lb/>
Cellui qui estrine sa dame par amours le jour de l'an de<lb/>
couteaux, sachiez que leur amour refroidera. Glose. Dist a cest<lb/>
article, Collette du Cren: <q>Je vous asseure que cellui qui estrine<lb/>
sa dame d'espinceaux a grosse testes, que l'amour en devient plus<lb/>
ardant et plus durable.<lb/></q>
Le <num>.XXIe.</num> chappitre<lb/>
Cellui qui franchement puet chevauchier l'ours <num>.IX.</num> pas<lb/>
d'un tenant, il est affranchy de <num>.IX.</num> paires de maladies. Glose.<lb/>
<pb n="94"/>
Dist une vielle matrone qui derriere les autres estoit: <q>Je cuide<lb/>
bien qu'il soit vray de la garison desdictes <num>.IX.</num> maladies, mais<lb/>
non pas de celles dont on chiet a la renverse.<lb/></q>
Le <num>.XXIJe.</num> chappitre<lb/>
Quant vous veez un chat assis sur une fenestre au soleil,<lb/>
qui lesche son derriere et la patte qu'il lieve ne porte au dessus<lb/>
de l'oreille, il ne vous convient doubter que celle journee il ne<lb/>
pleuve. Glose. Lors se leva dame Mehault Caillotte et dist que<lb/>
point n'y a faulte, car aincoires est sa buee ou cuvier qu'elle n'ose<lb/>
laver pour ce que son chat ne cesse de lechier son derriere.<lb/>
Le <num>.XXIIJe.</num> chappitre<lb/>
Qui siet au feu et escript es cendres de son doy ou d'un<lb/>
baston, ou qui se joue du feu, c'est signe qu'il a pissié ou qu'il<lb/>
pissera ou lit. Glose. Peronne l'Enfumee dist en affermant ce texte<lb/>
que cellui qui regarde sa femme couvrir le feu devant lui sans<lb/>
soy lever, sachiez que celle nuit il ne cessera de ronquier et de<lb/>
dormir, et se c'est une fille a marier, elle ne sera de l'annee mariee.<lb/>
Le <num>.XXIIIJe.</num> chappitre<lb/>
Quant on craint que son chien ne soit mors de chien enragié,<lb/>
faittes le mengier et boire parmi un trepié, et il sera ce jour<lb/>
asseuré de la rage. Glose. A ce propos dist Guillemette la Boisteuse<lb/>
que qui veult son chat ou sa geline tenir a l'ostel sans les<lb/>
perdre, si prengne ou le chat ou la geline et la tourne par trois<lb/>
fois entour la crameillie et puis leur frote leurs pattes contre le<lb/>
mur de la cheminee, et sans nulle faulte jamais de cest hostel ne<lb/>
se departiront.<lb/>
La conclusion de ceste journee<lb/>
Pour ceste euvangile commencerent toutes les assistentes<lb/>
moult fort a rire et de fait en laissierent le filer et desvuidier,<lb/>
et moult fort loerent dame Transeline du Croq de la deduction<lb/>
de son euvangile ensemble celles doctoresses et sages femmes qui<lb/>
l'avoient glosé et si honnourablement deduit et postilé, que mieulx<lb/>
on ne les porroit exposer. Je me levay de mon siege a demy lassé<lb/>
et desja semons du messagier du dieu dormant pour aler le berchier<lb/>
en son repos. Mais avant mon departement, je vous veoir faire<lb/>
l'election de celle qui l'endemain devoit presider. Les femmes<lb/>
donques ayans laissié le rire, dirent que temps estoit d'eslire la<lb/>
dame qui l'endemain presideroit. Si eslurent d'un commun accort<lb/>
<pb n="95"/>
dame Abonde du Four qui l'accepta benignement et promist d'en<lb/>
faire son povoir. Aprés ceste election et promesse ainsi faite de<lb/>
dame Abonde du Four, je me departis le plus coyement que je<lb/>
peus, car elles se prindrent si fort a quaqueter ensemble qu'elles<lb/>
n'eurent regart a mon departement.<lb/>
</p>
</div>
<div part="N">
<head>S'ensieut la continuation des Euvangiles faittes le mercredy soir</head>
<p><lb/>
Le mercredy soir a heure acoustumee convindrent et s'assemblerent<lb/>
toutes les femmes qui avoient acoustumé d'y estre,<lb/>
ensemble pluiseurs autres qui paravant n'y avoient esté, par la<lb/>
induction de leurs voisines. Et elles ainsi assembleez, survint dame<lb/>
Abonde du Four qui pour ceste nuit devoit et estoit ordonnee pour<lb/>
lire son euvangile, comme elle fist. Mais avant que je procede aux<lb/>
chappitres d'icelle, je vueil descripre de son estat la maniere. Il<lb/>
est vray que en ses jones jours, elle fut marchande de luxure a<lb/>
detail et depuis en tinst bouticle en gros a Bruges entre les marchans.<lb/>
Belle femme avoit esté en sa jonesse, mais le vin et les<lb/>
bons morseaux qu'elle avoit pris et souvent, l'avoient faitte si<lb/>
grasse que a pou avoit sa rondeur sa longueur. Et a brief dire,<lb/>
elle avoit une partie des sept ars en sa memoire car elle avoit<lb/>
estudié a Paris par l'espace de sept ans ou colliege de Glatigny<lb/>
dont elle avoit rapporté mainte parfonde science. Elle donques<lb/>
venue, se ala seoir ou siege a ce determiné et aprés scilence faitte<lb/>
des assistentes, commença pour son theume et premier chapitre<lb/>
en ceste maniere.<lb/>
Le premier chappitre<lb/>
Pour le premier chappitre de mon euvangile, je vous asseure<lb/>
que pour pissier entre deux maisons ou contre le soleil, on en<lb/>
gaigne le mal des yeulx qu'on appelle le leurieul. Glose. Aucuns<lb/>
l'appellent la rougerole, dist Beatrix Flabaude, mais je croy mieulx<lb/>
que ceste maladie viengne de trop boire a la fontaine d'amours.<lb/>
Le <num>.IJe.</num> chappitre<lb/>
Pour eschever de non venir palasineux de la teste ou des<lb/>
rains, il se fault abstenir de mengier de teste ne de char de chat<lb/>
ou de ours. Glose. Dist tantost Berte au Court Talon: <q>Je cuide<lb/>
et si croy que pour le palasin des rains, il se fault garder de<lb/>
couchier a l'envers voire, les femmes et les hommes au contraire.<lb/></q>
<pb n="96"/>
Le <num>.IIJe.</num> chappitre<lb/>
Qui se met a pissier contre un monstier ou en une atre,<lb/>
c'est grant merveille se avant sa mort il ne chiet en appoplisie,<lb/>
car du moins il sera graveleux. Glose. Certainement, dist Jacquemine<lb/>
Galoise qui long temps avoit servi le curé, je vous asseure<lb/>
que cellui qui ainsi pisse ou fait sa neccessité contre l'eglise ou<lb/>
en l'attre, l'eaue benoite qu'il reçoit le dimence ne le puet aidier<lb/>
contre le tonnoirre pour celle sepmaine.<lb/>
Le quart chappitre<lb/>
Se une femme perchoit un loup qui le suive, elle doit<lb/>
tantost trayner sa chainture par terre aprés elle en disant: <q>« Garde<lb/>
toy, loup, que la mere Dieu ne te fiere »</q> et tantost tout confus,<lb/>
s'en retournera. Glose. Jane la Sauvage dist que se aucun voit le<lb/>
loup devant que le loup le voye, il n'aura povoir de lui mesfaire.<lb/>
Et pareillement la personne au loup.<lb/>
Le <num>.Ve.</num> chappitre<lb/>
Quant le seigneur ou la dame d'un hostel est malade et<lb/>
un corbauld vient crier dessus la cheminee ou la maison ou le<lb/>
pacient gist, c'est grant signe qu'il morra de ceste maladie. Glose.<lb/>
Mehault Tost Preste dist a ce propos que quant une agache y vient<lb/>
gargonner, c'est bon signe, et que le pacient garira.<lb/>
Le <num>.VIe.</num> chappitre<lb/>
Quant le vent d'escorchevel vente, les femmes sages et<lb/>
bonnes mesnagieres doivent taillier le debout de l'oreille dextre<lb/>
de leur jone veau et jetter celle piece a l'encontre du vent, affin<lb/>
que leur veau croisse et amende comme il fera. Glose. Certes,<lb/>
dist Maroie Joe Brulee, je croy que qui prometteroit a sainct Barthelmieu<lb/>
sa dextre corne, qu'il souffiroit.<lb/>
Le <num>.VIJe.</num> chappitre<lb/>
Mes bonnes voisines, je vous vueil en ce chappitre dire<lb/>
l'un des plus grans secrez que j'aye onques apris en Savoie, c'est<lb/>
pour aussi vray comme euvangile que quant aucune tempeste levera<lb/>
en l'air, vous devez tantost faire du feu de quatre bastons de chesne<lb/>
en croix au dessus du vent et lui faire une croix dessus, et tantost<lb/>
la tempeste se tournera de costé et ne touchera a voz biens. Glose.<lb/>
Baudine Camuse dist bien que ou pays de Savoie a pluiseurs sages<lb/>
femmes, car pour faire bel ou lait temps, elles en sont maistresses.<lb/>
<pb n="97"/>
Le <num>.VIIJe.</num> chappitre<lb/>
Quant les anettes sentent la tempeste esmouvoir en l'air<lb/>
et qu'elles volent et crient sur l'eaue en bas, c'est signe qu'il<lb/>
plouvera sans tempeste. Mais quant elles se taisent, elles redoubtent<lb/>
fort le tonnoirre. Glose. A ce propos dist Mabelie Joliette<lb/>
que, quant les cynes ou les oies se baignent et debatent en l'eaue,<lb/>
il n'y aura aucune faulte qu'il ne pleuve cellui jour.<lb/>
Le <num>.IXe.</num> chappitre<lb/>
Quant on oyt chiens uller, on doit estoupper ses oreilles<lb/>
car ilz apportent mauvaises nouvelles. Et par contraire, on doit<lb/>
oyr le cheval crier et haynir. Glose. Magnon Broquette dit en<lb/>
approuvant cest article que, quant on oit les loups uller, on se<lb/>
doit mettre en bon estat car c'est signe de grande pestilence a<lb/>
venir par guerre ou par famine.<lb/>
Le <num>.Xe.</num> chappitre<lb/>
Quant vous veez les loups venir querre leur proie prez des<lb/>
villes ou dedens les villages, sachiez que c'est grande apparence<lb/>
de chier temps. Glose. Jehane Baguette dist sur ce texte que,<lb/>
quant cerfz, bisches ou daims viennent paistre prez des villages<lb/>
et des maisons, c'est bon signe et habondance de tous biens.<lb/>
Le <num>.XIe.</num> chappitre<lb/>
Je vous dy pour euvangile que nul qui veult gaignier au<lb/>
jeu de dez ne se doit jamais asseoir pour jouer son dos devers la<lb/>
lune ou qu'elle soit lors, ains lui doit tourner le visage, ou se ce<lb/>
non, jamais il n'en levera sans perte. Glose. Michelette Houchue<lb/>
dist a ce propos que, qui veult gaignier aux dez par jour, il<lb/>
convient faire le contraire, car il fault tourner le dos au soleil.<lb/>
Le <num>.XIJe.</num> chappitre<lb/>
Je vous dy mes voisines, que quant on met blans draps<lb/>
en un lit, l'angele de Dieu s'i repose jusques a ce que on y a fait<lb/>
ou pet ou vesse. Glose. Marion Ort Trau dist a ce propos que<lb/>
tantost que l'angele s'est departis du lit, le dyable puant y entre,<lb/>
dont souvent en sourt grande noise entre homme et femme.<lb/>
Le <num>.XIIJe.</num> chappitre<lb/>
Cellui qui reçoit de l'eaue benoite le dimence a la grant<lb/>
messe, le dyable mauvais en toute ceste sepmaine ne puet cellui<lb/>
<pb n="98"/>
ou celle tempter ne approchier a sept piez prez. Glose. Berte le<lb/>
Sourde dist que, qui ne rechoit de l'eaue benoite le dimence, le<lb/>
dyable lui puet et jour et nuit asseoir invisiblement sur l'espaule.<lb/>
Et qui ne le reçoit de la main du prestre, sachiez qu'elle n'a ne<lb/>
force ne vertu.<lb/>
Le <num>.XIIIJe.</num> chappitre<lb/>
Cellui qui souvent beneist le soleil, la lune et les estoilles,<lb/>
ses biens lui multiplieront au double. Glose. Jossine Tost Preste<lb/>
dist que qui, a son couchier, salueroit l'estoille pouchiniere, il ne<lb/>
seroit possible de perdre aucun de ses pouchins, et se multiplieroient<lb/>
doublement.<lb/>
Le <num>.XVe.</num> chappitre<lb/>
Cellui qui au matin, a son lever, fait le signe de la croix<lb/>
et lave ses mains ains qu'il passe hors de son huys, le dyable pour<lb/>
ce jour n'aura povoir de le grever. Et s'il ne le fait, quelque labeur<lb/>
qu'il face tout ce jour ne lui pourra multiplier. Glose. A ce propos<lb/>
dist Geffrine Tost Preste que, qui ne fait dire le benedicité a son<lb/>
disner, le dyable invisiblement siet a celle table et y boit et mengue.<lb/>
Le <num>.XVIe.</num> chappitre<lb/>
Quant aucune femme porte des chappons a la bonne ville<lb/>
pour les vendre ou autres choses, s'elle d'aventure chausse au matin<lb/>
son pied droit premier, elle aura bon eur de bien vendre. Glose.<lb/>
Ceste chose m'est souvent avenue, dist Tempremeure. Et oultre<lb/>
ce, ay esté maintesfois estrinee de tel marchant, qu'il en peseroit<lb/>
a mon mari s'il le savoit.<lb/>
Le <num>.XVIJe.</num> chappitre<lb/>
Quant une femme entre au matin en son estable pour<lb/>
moudre ses vaches, s'elle ne dist: <q>« Vous sauve Dieux et saincte<lb/>
Bride »,</q> volentiers les vaches, du pied de derriere regibent et souvent<lb/>
brisent le pot ou respandent le lait. Glose. A ce propos se<lb/>
leva une vielle qui n'avoit mais que un dent et dist en audience<lb/>
que quant les veaulx ne veulent boire ne au doy ne autrement,<lb/>
que le toreau qui engendra ce veau n'eut point d'amour a la mere.<lb/>
Le <num>.XVIIJe.</num> chappitre<lb/>
Se en une cense a plenté de brebis qui aient pluiseurs<lb/>
aigneaux, et aprés la disme payee, on n'en presente chascun an<lb/>
<pb n="99"/>
un au loup, certes il en prendera un, nonobstant garde qu'on y<lb/>
commette. Glose. Emmelote du Glay dist a ce propos que, qui<lb/>
ne presente un aignel au loup en l'onneur de l'aignel de Dieu, il<lb/>
sache certainement qu'il en y aura de foireux en l'annee.<lb/>
Le <num>.XIXe.</num> chappitre<lb/>
Qui cueille ou eslit la poiree le samedy aprés nonne, pour<lb/>
le dimence cuire et mengier, il en vient de legier a celles qui ce<lb/>
font, le mal qu'on dist le joyel Nostre Dame. Glose. Jehanne<lb/>
Court Talon dist que ainsi l'en avint en sa jonesse, mais ung jone<lb/>
medecin l'en garist assez doucement en pou de temps.<lb/>
Le <num>.XXe.</num> chappitre<lb/>
Quant un homme est prest pour monter a cheval, il ne<lb/>
doit prendre de la main de sa femme son espee ne autre piece de<lb/>
harnois, car a son besoing, il ne s'en porroit deffendre. Glose.<lb/>
Dist une des assistentes, nommee Angeline Verde Vaine, que ainsi<lb/>
en avint il a son premier mari, car en chevauchant de nuit, il vey<lb/>
a la clarté de la lune un espoantaire de coste sa voye, « mais il<lb/>
ne sceut onques tirer son espee que lui avoie baillie, de haste qu'il<lb/>
eut de s'en fouyr. »<lb/>
Le <num>.XXIe.</num> chappitre<lb/>
Cellui qui pisse contre le soleil, il devient en sa plaine vie<lb/>
graveleux et si en engendre souvent la pierre. Glose. Je croy, dist<lb/>
Agnechon la Pelee, que la gravele viengne plus tost de boire trouble<lb/>
vin ou autre beuvrage trouble et especialement de chevauchier sans<lb/>
selle.<lb/>
La conclusion de ceste journee<lb/>
Aprés ceste euvangile fist pause dame Abonde du Four,<lb/>
car il ne lui estoit possible de proceder en oultre a sa lecture<lb/>
pour le murmure des riseez que les fillerresses firent lors toutes<lb/>
ensemble. Et quant a piece de temps, elles firent aucun pou de<lb/>
silence, elles remercierent moult dame Abonde de ses vraies euvangiles,<lb/>
promettans que point ne les metteroient en oreille de veel,<lb/>
ains les divulgueroient et publieroient par tout leur sexe a celle<lb/>
fin que de generation en generation, elles fussent continueez et<lb/>
augmenteez. Sur ce se commencerent toutes a elles lever et prendre<lb/>
leurs quenoilles, fuiseaux, fuseez, hepples, vertoiles, tourés et autres<lb/>
bagaiges appartenans a l'art de filerie, pour elles retourner chascune<lb/>
a sa chascune. Et je troussay mes agoubilles pour m'en tourner<lb/>
dormir car la minuit approchoit. Elles, aprés pluiseurs raisons et<lb/>
<pb n="100"/>
menues suffrages, esleurent dame Sebile des Mares pour l'endemain<lb/>
lire a heure accoustumee, dont elles furent moult joyeuses; et<lb/>
tandis qu'elles estoient empeschies, je m'en alay reposer.<lb/>
</p>
</div>
<div part="N">
<head>S'ensieut la continuation des euvangiles leuttes le jeudy soir</head>
<p><lb/>
Le jeudi, entre six et sept heures du vespre aprés souper,<lb/>
convindrent et s'assemblerent les matrones et femmes acoustumeez<lb/>
de venir a la serie, ensemble pluiseurs autres qui point n'avoient<lb/>
acoustumé d'y venir, pour oyr lire dame Sebile des Mares son<lb/>
euvangile. Dame Sebile qui fort tenoit du grave, vint en la compaignie<lb/>
de pluiseurs de sa cognoissance et se assist pour presider<lb/>
ceste nuit comme celle qui a ce faire estoit ordonnee. Mais ains<lb/>
que oultre procede, je vueil touchier un pou de sa vie et l'estat<lb/>
de sa conversation. Ceste Sibile estoit de par sa grant mere, venue<lb/>
de Savoie, d'une contree nommee Vaux dont premiers vindrent<lb/>
les Vaudois, de laquele science elle avoit beaucop retenu. Elle avoit<lb/>
d'eage environ <num>.LVIJ.</num> ans; maigre et longue femme estoit et si se<lb/>
disoit gentil femme a cause de Vaux. Et en quelque assemblee<lb/>
qu'elle se trouvoit, elle avoit volentiers la derreniere parolle pour<lb/>
tout conclurre; et ainsi estoit elle avantagiere, pourquoy il y eut<lb/>
pluiseurs femmes qui pour ceste cause y vindrent, qui paravant<lb/>
n'y avoient esté. Dame Sebile doncques assise en son siege, aprés<lb/>
silence obtenue, commença le premier chappitre de son euvangile<lb/>
et dist.<lb/>
Le premier chappitre<lb/>
Qui veult que ses enfans ne soient paoureux, il est expedient<lb/>
que incontinent aprés le baptesme de l'enfant, le pere lui<lb/>
face empoingnier de la main droite son espee ou son glaive, et il<lb/>
sera toute sa vie hardis. Glose. Dame Alix des Mares, sa suer,<lb/>
dist que qui feroit lire par un prestre dessus l'enfant l'euvangile<lb/>
des trois Roys ou l'oroison sainct Charlemaine, il seroit hardis et<lb/>
victorieux.<lb/>
Le second chappitre<lb/>
Quant deux jones gens, filz et fille, sont pour lever un<lb/>
enfant, le prestre se doit mettre entre deux, car s'il avenoit qu'ilz<lb/>
preissent l'un l'autre a mariage, jamais n'aroit paix entreulx. Glose.<lb/>
Une vielle qui la estoit, dist tantost sur cest article qu'il estoit<lb/>
certain et vray; et oultre, que s'ilz avoient enfans, ilz feroient tous<lb/>
pute fin.<lb/>
<pb n="101"/>
Le tiers chappitre<lb/>
Cellui qui congnoist charnelement sa commere a sa priere,<lb/>
jamais ne puet en paradis entrer, se le filleul son enfant ne fait<lb/>
de son gré la penitance, premier pour sa marrine et aprés pour<lb/>
son pere. Glose. Cristine le Sauvage dist que, qui prent sa commere<lb/>
par mariage, toutesfois qu'ilz se conjoindent charnelement, qu'il<lb/>
tonne ou fait volentiers oraige ou en terre ou en mer.<lb/>
Le quart chappitre<lb/>
Quiconques congnoist charnelement nonnain ou femme<lb/>
voilee par copulation d'homme de religion ou prestre seculier,<lb/>
sachiez qu'il morront tous a membre roit et a trop plus de doleur<lb/>
que autres gens. Glose. Fillette l'Estroite dist que, se de tel
accouplement<lb/>
viennent enfans, ilz sont enclins a mains maulz et<lb/>
fortunes.<lb/>
Le quint chappitre<lb/>
Une meschine de prestre perseverant en son pechié jusques<lb/>
a la mort, sachiez pour vray comme euvangile qu'elle est chevalet<lb/>
au dyable et ne convient prier pour elle. Glose. L'une d'entre elles<lb/>
qui savoit de cest article, respondy que le pechié se povoit estaindre<lb/>
par les prieres du prestre et par les enfans qu'ilz ont engendrez,<lb/>
jasoit ce que communement ilz ne facent gaires bonne fin.<lb/>
Le <num>.VIe.</num> chappitre<lb/>
Se un prestre seculier ou autre religieux congnoist charnelement<lb/>
femme mariee, il n'aura jamais du pechié pardon, se<lb/>
premierement ne lui est pardonné du mari d'elle. Glose. Certainement,<lb/>
respondy une matrone, cest article croy je bien, car Dieu<lb/>
n'emprent jamais sur le droit d'autrui et aprés il pardonne, le<lb/>
droit de partie sauf.<lb/>
Le <num>.VIJe.</num> chappitre<lb/>
Se un homme marié habite a la femme de son voisin ou<lb/>
autre femme mariee, il mesmes se clot la porte de paradis et ja<lb/>
n'y enterra, com fort qu'il y busche. Glose. Margot Clappeie dist<lb/>
que jamais ne lui sera ouverte fors par cellui a qui tant a offensé,<lb/>
quant aincoires il lui auroit pardonné.<lb/>
Le <num>.VIIJe.</num> chappitre<lb/>
Quant le prestre a chanté messe et que les aucuns vont<lb/>
baisier l'autel, ceulz en celle sepmaine ne doivent baisier femme<lb/>
<pb n="102"/>
nulle se ilz ne l'ont espousee. Glose. Certainement, dist une vielle<lb/>
fillerresse, ceulx qui font contre cest article ne fauldront a avoir<lb/>
mal aux dens ou a la teste.<lb/>
Le <num>.IXe.</num> chappitre<lb/>
Quant une femme enchainte porte son enffant plus sur le<lb/>
costé dextre et qu'elle mengue volentiers venoison et volille, et<lb/>
qu'elle oyt volentiers parler de tournois et de joustes, sachiez de<lb/>
vray qu'elle porte un filz. Glose. Mabelie qui mere alerresse estoit,<lb/>
dist que, quant la femme porte sur le costé senestre et appete<lb/>
dansses et sons d'instrumens, que elle aura une fille. <lb/>
Le <num>.Xe.</num> chappitre<lb/>
Se une femme grosse d'enfant desire savoir quel hoir elle<lb/>
porte, ascoutez la parler et par elle mesmes le saurez, car quant<lb/>
elle demandera: <q>« Quel hoir vous semble il que je porte? »</q>, se<lb/>
vous dittes: <q>« Un beau filz »</q> et elle n'en rougist, sachiez pour vray<lb/>
qu'elle fera une fille. Glose. Dist Laurette le Serie que se la femme<lb/>
enchainte marche au mouvoir plus tost du pied droit que du<lb/>
senestre, elle porte sans faulte un filz, et s'elle fait le contraire,<lb/>
ce sera une fille.<lb/>
Le <num>.XIe.</num> chappitre<lb/>
Quant un homme a engendré naturelement un enffant, s'il<lb/>
lui povoit lors souvenir le temps qu'il lui avint et il pensoit comment<lb/>
aprés le fait, il se trouva disposé, autre juge fors lui n'y<lb/>
fauldroit, car quant l'omme engendre un filz, petit s'en change<lb/>
pour ce qu'il engendre son semblable; mais a engendrer une fille,<lb/>
qui est hors de sa complexion, il s'en treuve fort aliené voire pour<lb/>
deux ou pour trois jours. Glose. Perrote Galoise dist que, incontinent<lb/>
que femme a conceu enfant masle, pour les trois premiers<lb/>
mois, elle porte assez bel, mais les autres six mois, moult en a<lb/>
grant doleur plus que d'une fille. Toutesfois les trois premiers<lb/>
mois, la fille lui baille plus a souffrir.<lb/>
Le <num>.XIJe.</num> chappitre<lb/>
Quant vous voyez les gelines assembler dessoubz quelque<lb/>
appentis ou en requoy, sachiez pour vray que le temps se muera<lb/>
en pluye de brief. Glose. Puis que sommes entrez a parler des<lb/>
gelines, dist Emmeline Trumeliere, je vous en diray droites merveilles,<lb/>
car quant vous volez avoir voz poules couppez dessus<lb/>
leurs testes, pour aussi vray que sommes icy, il vous convient<lb/>
affubler un sac a quoquide quant vous mettez les oefs couver, et<lb/>
les pouilles seront toutes coupeez dessus leurs testes.<lb/>
<pb n="103"/>
Le <num>.XIIJe.</num> chappitre<lb/>
Et quant vous verrez alumer la sieuye dedens voz chemineez,<lb/>
faittes lui la moe et pour aussi vray que euvangile, elle<lb/>
s'estaindera acop.<lb/>
Le <num>.XIIIJe.</num> chappitre<lb/>
Mes amies et voisines, quant vous alez au retrait, gardez<lb/>
vous de torchier vostre derriere de fueilles et pour aussi vray que<lb/>
euvangile, jamais ne serez malade du mal de sainct Loup de Fueilloy.<lb/>
Glose. Calle Court Talon dist qu'elle le fist une fois, mais<lb/>
elle ne povoit durer d'escopine qui le poingnoit: <q>« je croy que le<lb/>
dyable estoit en l'erbe. »<lb/></q>
Le <num>.XVe.</num> chappitre<lb/>
Quant un enfant est né, avant qu'il soit baptisié, gardez<lb/>
vous de le mettre premierement ne porter sur vostre bras senestre,<lb/>
car pour vray il en seroit gauchier toute sa vie. Glose. Martine<lb/>
Tost Preste dist a ce propos que, se vous faittes tourner a vostre<lb/>
mari son visage vers orient tandis qu'il est embesoingnié ou fait<lb/>
d'amours, s'il fait generation, ce sera un filz.<lb/>
Le <num>.XVIe.</num> chappitre<lb/>
Qui se mire en un miroir de nuit, pour aussy vray que<lb/>
euvangile, il y voit le Mauvais et si n'en embellira ja pour tant,<lb/>
ains en devendra plus lait. Glose. Belotte Camuse dist qu'il y a<lb/>
des miroirs a brune glace qui sont naturelz et qui rendent les gens<lb/>
qui s'i mirent un pou bruns, mais ilz ont mauvaise alaine.<lb/>
Le <num>.XVIJe.</num> chappitre<lb/>
Qui veult estre victorieux en guerre ou eureux en marchandise,<lb/>
si veste au matin sa chemise ce devant derriere ou a<lb/>
l'envers, et pour vray, il le sera. Glose. Ceste rigle est sans aucune<lb/>
faulte mais que la guerre ne soit contre sa femme, car s'il la vouloit<lb/>
batre, il le perderoit.<lb/>
Le <num>.XVIIJe.</num> chappitre<lb/>
Quant une femme a son coq lent et niche, elle lui doit<lb/>
faire mengier des aulx et lui en oindre la creste affin qu'il en<lb/>
deviengne plus fort et plus vigoreux, et aussi il en gardera mieulx<lb/>
ses drois envers ses gelines. Glose. Qui porroit trouver, dist Marotte<lb/>
Ridee, l'erbe qui resveille les niches maris, j'en donroie jusques<lb/>
a ma chemise, et deusse aller pour mon pain.<lb/>
<pb n="104"/>
Le <num>.XIXe.</num> chappitre<lb/>
Qui veult nourrir et eslever petis chiens sans gaires croistre,<lb/>
il doit au matin laver ses mains en largement eaue et d'icelle<lb/>
mouillier le pain qu'on donne aux chiens, et de celle eaue a<lb/>
boire, et pour vray jamais plus ne croisteront neiz que les mains<lb/>
qui d'icelle sont laveez. Glose. Je croy bien qu'il soit ainsi, mais<lb/>
Marotte Pelee, ma taye, les nourrissoit en un pot et ilz ne povoient<lb/>
croistre plus grant que le pot n'estoit.<lb/>
Le <num>.XXe.</num> chappitre<lb/>
Quant une femme se lieve de nuit pour pissier devant que<lb/>
le coq chante la tierce fois, et elle engambe par dessus son mari,<lb/>
sachiez que s'il a aucun de ses membres roide, qu'il se amolliera<lb/>
s'elle ne retourne en son lieu par ou elle est engambee. Glose.<lb/>
Maroie Ployarde dist que se c'est aprés le premier chant du coq,<lb/>
elle sans prejudice, s'en puet retourner par ou lui plaist.<lb/>
Le <num>.XXIe.</num> chappitre<lb/>
Pour certain, mes voisines, quant vous orrez fort venter,<lb/>
sachiez que c'est tout signe de trayson ou au moins de mauvaises<lb/>
nouvelles. Glose. C'est chose moult de fois esprouvee, dont les<lb/>
exemples en seroient trop longues a raconter.<lb/>
Le <num>.XXIIe.</num> chappitre<lb/>
Quant un homme chevauce par le chemin et il rencontre<lb/>
une femme filant, c'est tres mauvais rencontre et doit retourner<lb/>
et prendre son chemin par autre voie. Glose. Jaquette Joquesus<lb/>
dist que se la femme veult muchier sa queloingne en son gyron<lb/>
ou derriere son cul, qu'il ne lui puet nuire, mais s'il par aventure<lb/>
cheoit de son cheval, il se porroit bien fort blechier en aucun de<lb/>
ses membres.<lb/>
Le <num>.XXIIJe.</num> chappitre<lb/>
Je vous dy pour conclusion et pour aussy vray que nous<lb/>
sommes icy, que se une femme veult que son mari ou amy l'aime<lb/>
fort, elle lui doit mettre une fueille de gauguier cueillie la nuit<lb/>
sainct Jehan tandis qu'on sonne nonne, en son souler du pied<lb/>
senestre, et sans faulte, il l'amera moult merveilleusement.<lb/>
Conclusion de la serie du jeudy<lb/>
A celle conclusion commencerent toutes les vielles et jones<lb/>
qui presens y estoient, a deviser toutes ensemble et faire un murmure<lb/>
<pb n="105"/>
comme toutes esbahies des nobles auctoritez et vraies euvangiles<lb/>
que dame Sebile leur avoit exposé, et bien promirent entrelles<lb/>
de les retenir et mettre en leurs memoires car sainctes et bonnes<lb/>
les tenoient. Il me desplaisoit moult que compaignie d'aucun<lb/>
homme ne povoie avoir pour rire, car certes la maniere qu'elles<lb/>
tenoient estoit moult estrange et, a mon avis, il leur sembloit que<lb/>
le monde par ces constitutions et chappitres se devoit cy aprés<lb/>
gouverner et regir par elles.<lb/>
<q>« Or ça, dist l'une qui moult vielle et bochue estoit (nommee<lb/>
estoit Mabelie du Cendrier), mes amies et voisines, il est<lb/>
jeudy qui est jour de recreation et le plus cras de la sepmaine. Il<lb/>
m'est avis qu'il seroit bon que feissons un petit banquet pour<lb/>
recreer noz esperis et especialment pour bienvegnier le
<foreign xml:lang="la" rend="ital"> proficiat </foreign> de<lb/>
noz bonnes et sages doctoresses qui jusques icy nous ont instruit<lb/>
et ammonesté la noble doctrine, dont cy aprés sans aucune doubte<lb/>
serons ameez, priseez et honnoureez et par aventure parvendrons<lb/>
a avoir domination par dessus les hommes. Qu'en dittes vous?<lb/>
-- Certes, dist une sienne voisine qui bonne galoise estoit<lb/>
et savoit assez du bas voler, nommee Mehault Ployarde, je vous<lb/>
diray, oncques femme ne dist mieulx. Je m'en voy a ma maison<lb/>
tout quoyement tandis que mon mari Ployart dort, et aporteray<lb/>
une douzaine d'oefs. »</q> Dist une autre:<lb/><q>
« Et je m'en voy querir de la farine et du burre, si ferons<lb/>
des gauffres et par Dieu, le villain Jocquesus n'en tastera ja. »</q> Respondy<lb/>
une vielle ridee, nommee Flourette du Pré:<lb/><q>
« Et je m'en voy querir demy lot de vin doulz, car aincoires<lb/>
ay je espargnié un denier que mon mari Malprest ne scet<lb/>
point.<lb/>
- Or sus donques, chascune se mette en ses devoirs, dist<lb/>
l'une, et je feray tout aprester. »<lb/></q>
Tandis qu'elles estoient ainsy empeschies et ne pensoient<lb/>
que d'accomplir leur entention, je me departi en muchettes et sans<lb/>
congié me retrahy, car grant sommeil avoie. De la chiere qu'elles<lb/>
firent, riens n'en sçay fors ce que l'endemain m'en fut dit. Mais<lb/>
il n'y a chose digne d'estre mise par escript, car en ce bancquet<lb/>
y eut tant de raisons sans effect, qu'il n'est secretaire tant soit<lb/>
publique qui en eust sceut tenir le conte.<lb/>
</p>
<pb n="106"/>
</div>
<div part="N">
<head>La continuation de la journee du jeudy au vendredy</head>
<p><lb/>
Quant vint le vendredy a heure acoustumee et que les<lb/>
vielles matrones et autres voisines de toutes sortes furent illec<lb/>
venues, avant que dame Gomberde le Faee fust venue pour presider<lb/>
en son siege, elles se commencerent a deviser entrelles de la bonne<lb/>
chiere qu'elles avoient faittes le soir precedent depuis mon departement,<lb/>
parquoy je sceus comment la besoingne s'estoit portee.<lb/>
Et disoit dame Mabelie du Cendrier a Flourette du Pré:<lb/>
<q>« Dya voisine, et comment vous voz huvastes hier soir! Je<lb/>
croy que ce fut pour mieulx dormir, vous touchastes de la tierce<lb/>
pinte.<lb/> <q>
</q>- Et je le croy bien, respondy Flourette, pieça ne m'avint<lb/>
d'avoir si bonne nuit car ce songart Joquesus mon mary, ne me<lb/>
fist ne chou ne quoy voire au moins qui vaille, passé a plus de<lb/>
<num>.IX.</num> jours; je croy qu'il face sa neuvaine a quelque sainct. Maupreu<lb/>
lui puist il faire de me ainsi espargnier! Mais puis que temps<lb/>
avons de deviser, comment s'achemma Mehault Ployarde! Il sembloit<lb/>
que tout fust sien et, a brief dire, il n'y avoit que pour elle.<lb/>
Il seroit bon de savoir se elle ne resveilla point son mari Ployart<lb/>
au couchier.<lb/>
Ahay! respondy Mehault, et pour Dieu, qu'on le laisse<lb/>
desormais en paix car il ne vault desormais a riens et moins que<lb/>
riens. Que male froide joye en puist on avoir!<lb/></q>
<q>- Et comment, dist une jone fille qui l'escoutoit, dame<lb/>
Mehault, vous qui estes si vielle et si ancienne, vouldriez vous<lb/>
aincoires gymberter et y a il en vous aincoires vaine qui y tende? »<lb/></q>
<pb n="107"/>
A ceste parolle mist dame Mehault ses mains a ses costez<lb/>
et en grant courroux lui respondy que voirement avoit elle aincoires<lb/>
une verde vaine et que pour couchier dessoubz, il ne failloit point<lb/>
regarder a l'eage, mais seulement au bon voloir qui aincoires lui<lb/>
estoit demouré; et que, Dieu merci, aincoires fondoit le burre en<lb/>
sa bouche combien qu'elle ne peust croquier noisettes, car elle<lb/>
n'avoit que un seul dent.<lb/>
Adont vint dame Gomberde la Faee pour commencer son<lb/>
euvangile, a la venue de laquele fut faitte silence, mais ce fut a<lb/>
tres grande paine car dame Mehault estoit si malcontente de ce<lb/>
que vielle avoit esté appellee, et si n'avoit aincoires que <num>.LXXVIJ.</num><lb/>
ans, que nullement ne se voloit appaisier. Toutesfois tant l'en pria<lb/>
l'en, qu'elle se teust, la Dieu merci. Si pris ma plume et mon<lb/>
papier et me mis en mon devoir pour noter ce qu'elle diroit. Mais<lb/>
avant que je procede a ses chappitres, je vueil dire qui fut celle<lb/>
doctoresse Gomberde. Elle estoit de par sa mere d'Auvergne et de<lb/>
par son pere de Piemont; de simple et assez belle maniere estoit<lb/>
devant les gens car elle se disoit gentilfemme. Mais se aucun avoit<lb/>
perdu quelque chose, elle se mesloit de le renseignier. Et qui eust<lb/>
a faire d'aucune fille secrette, elle en eust fait plaisir pour gracieux<lb/>
vin, et c'estoit la practique de quoy elle s'entretenoit le mieulx.<lb/>
Subtile estoit, comme il apperra par sa lecture. Quant elle fut<lb/>
assise et que silence fut faitte, elle commença son theume en cest<lb/>
maniere.<lb/>
Le premier chappitre<lb/>
Or sus, dist dame Gomberde, laissons toutes rihotes et<lb/>
debas ester et commençons pour l'onneur du vendredy ouquel nous<lb/>
sommes, a parler du sainct sacrement de mariage, car j'ay esté<lb/>
sept fois mariee, mais ce non obstant, se le <num>.VIIJe.</num> me venoit et<lb/>
il estoit a mon het, aincoires y entenderoie volentiers. Et pour de<lb/>
lui estre fort amee, je lui feroie mengier une poiree d'herbes cueillies<lb/>
la nuit sainct Jehan a nonne, et pour vray, il ne lui seroit<lb/>
possible de me laissier pour une autre plus jone de moy. Glose.<lb/>
Dist Belotte Court Talon a ce propos que, se une femme mettoit<lb/>
en l'oreille de son mari des plumes d'un chappon qui auroit mené<lb/>
jones pouchins, et du poil de la droite patte de son chien, et du<lb/>
poil du bout de la queue de son chat, il ne pourroit jamais oublier<lb/>
l'amour d'elle.<lb/>
Le second chappitre<lb/>
Se une femme veult estre au dessus, que son mari ne la<lb/>
batte, il fault prendre toutes ses chemises et quant le curé list la<lb/>
<pb n="108"/>
Passion le vendredi, les mettre dessoubz l'autel et lui faire vestir<lb/>
le dimence ensuivant. Sachiez que tant qu'il aura vestue ceste<lb/>
chemise, il sera a sa femme doulz et courtois.<lb/>
Le tiers chappitre<lb/>
Se une femme veult que son mari aime mieulx l'un de ses<lb/>
enfans que l'autre, si lui face mengier des deux debous des oreilles<lb/>
de son chien la moitié, et a l'enfant l'autre moitié; et pour aussi<lb/>
vray que euvangile, ils s'entraimeront si fort que a pou pourront<lb/>
ilz estre l'un sans l'autre.<lb/>
Le quart chappitre<lb/>
Se une femme veult faire que son mari aime tous ses enfans<lb/>
oultre mesure si prende de l'orine de tous ses enfans a tout eaue<lb/>
belle et clere et par <num>.IX.</num> jours, au desceu de son mari, lui en face<lb/>
laver ses mains et son visage, et sans faulte, il les amera oultre<lb/>
mesure.<lb/>
Le <num>.Ve.</num> chappitre<lb/>
Qui veult affranchir son chien de devenir enragié, si lui<lb/>
donne a mengier tous les jours au matin du propre pain un morseau<lb/>
ou deux qui aura esté porté a l'offrande le dimence derrain passé,<lb/>
et s'il le reffuse, sachiez pour vray qu'il est mal disposé. Glose.<lb/>
Marotte Pelee dist que qui ne veult estre assailly ne abayé des<lb/>
chiens de jour ne de nuit, si ait du bon frommage rosty et leur<lb/>
donne en disant: <q> <foreign xml:lang="la" rend="ital"> « In chamo et freno » </foreign> </q>
tout au long, et pour certain,<lb/>
ilz le laisseront en paix voire, et se fussent ilz rabis.<lb/>
Le <num>.VIe.</num> chappitre<lb/>
Femme qui desire que ses vaches donnent chascune autant<lb/>
de lait comme celles de ses voisines, elle doit par chascun jour<lb/>
son vaissel a moudre froter des bonnes herbes cueillies sur la nuit<lb/>
de sainct Jehan tandis qu'on sonne nonne. Glose. Je croy, dist<lb/>
Jennette Grosse Motte, que qui metteroit ces herbes ainsi cueillies<lb/>
la nuit sainct Jehan deseure l'uys de l'estable ou les vaches couchent,<lb/>
en disant: <q>« Que Dieu les sauve et saincte Bride! »</q>, qu'elles<lb/>
donneroient lait tousjours de bien en mieulx.<lb/>
Le <num>.VIJe.</num> chappitre<lb/>
Qui veult avoir de ses vaches et l'yver et l'esté burre frais,<lb/>
il doit quant elles sont en sault, les mener devant le thaur et les<lb/>
<pb n="109"/>
lui laissier flairier sans touchier, et mener la vache trois tours<lb/>
autour du thaur et puis lui laissier saillir, et pour vray vous aurez<lb/>
toute l'année frais burre.<lb/>
Le <num>.VIIJe.</num> chappitre<lb/>
Quant une femme grosse engambe le tymon d'un char, se<lb/>
c'est un filz, il aura gros membre et dur a merveilles, et se c'est<lb/>
une fille, elle aura moult grosses levres et vermeilles aussi bien<lb/>
dessoubz comme dessus.<lb/>
Le <num>.IXe.</num> chappitre<lb/>
Femme qui jamais ne veult perdre son bon chat quant on<lb/>
l'a, on lui doit oindre les quatre pattes de burre par trois vespreez,<lb/>
et jamais de cestui hostel ne se departira.<lb/>
Le <num>.Xe.</num> chappitre<lb/>
Je vous dy pour aussi vray que euvangile que se une personne<lb/>
mengue d'une beste que le loup aura estranglé, et de laquele<lb/>
il aura par aventure mengié, a grande paine puet icelle personne<lb/>
rendre ame, se le loup n'estoit premierement mort. Glose. Au<lb/>
moins ne pourroit il parler, dist Belotte le Cornue, par longtemps,<lb/>
s'il n'avoit fait son offrande a monseigneur Sainct Loup.<lb/>
Le <num>.XIe.</num> chappitre<lb/>
Quant on voit blans religieux aler ou chevauchier par les<lb/>
champs, nul ne se doit acheminer celle part pour le lait temps<lb/>
qui par coustume leur survient. Glose. Aucunes sages femmes,<lb/>
dist Margot le Pelee, ont dit pour vray que le rencontrer au matin<lb/>
d'un blanc moisne est tres mauvais signe, mais le rencontre d'un<lb/>
noir est par le contraire bon signe voire, mais qu'il n'ait riens de<lb/>
blanc.<lb/>
Le <num>.XIJe.</num> chappitre<lb/>
Quant une espousee va de sa maison a l'eglise pour espouser<lb/>
son fiancé, la meilleur de toutes les prieres qu'on lui donne demeurent<lb/>
a son proffit, moiennant qu'elle remercie incontinent le donneur,<lb/>
autrement celle priere ne lui vaudroit riens. Glose. Dist<lb/>
une bonne galoise nommee Perrine Bleue Levre: <q>De cest chappitre<lb/>
ay trouvé une exception car, quant j'alay espouser Janot Bleue<lb/>
Levre mon mari, ma taye me salua en priant que je peusse avoir<lb/>
bon et roide encontre, dont je l'en merciay. Mais il m'en avint<lb/>
tout autrement car je le trouvay si doulz qu'on le eust lyé au droit<lb/>
neu; qu'on en ait froide joye!<lb/></q>
<pb n="110"/>
Le <num>.XIIJe.</num> chappitre<lb/>
On ne doit jamais mettre couver oefs de geline ne d'anettes<lb/>
par le jour du vendredy, car pour vray les pouchins qui en viennent<lb/>
sont volentiers devorez des oyseaux et bestes sauvages. Glose.
Certainement,<lb/>
dist Maroie du Cendrier, j'ay souvent oy dire qu'il<lb/>
fault se garder de mettre oefz couver le jour devant que la lune<lb/>
se reface et le jour aprés qu'elle est reffaitte, car les pouchins qui<lb/>
en viennent ne font jamais bonne fin.<lb/>
Le <num>.XIIIJe.</num> chappitre<lb/>
Quant a une femme lui escopist la gorge, ce lui sont bonnes<lb/>
nouvelles que brief yra aux nopces ou a relevee faire grande chiere.<lb/>
Mais quant la teste lui escopist, c'est signe contraire, car elle<lb/>
pourra bien estre batue de son mari. Glose. Perrette Longues<lb/>
Tettes dist que quant la gorge escopist a un homme qui autresfois<lb/>
a batu sa femme, c'est tout signe de pendre.<lb/>
Le <num>.XVe.</num> chappitre<lb/>
Quant on voit plenté de chauvesoris voler entour une maison,<lb/>
il en fait bon deslogier car c'est un grant signe que temprement<lb/>
on y boutera le feu.<lb/>
Le <num>.XVJe.</num> chappitre<lb/>
Qui de nuit laisse sur la table la nappe estendue, et les<lb/>
soris viennent par nuit sur la nappe mengier les miettes du pain<lb/>
qui y sont demoureez, quiconques mengue l'endemain sur icelle,<lb/>
ses dens luy devendront noirs et tost aprés pourriront. Glose.<lb/>
Maroie Bouche d'Or dist a ce propos que de mengier chault potaige<lb/>
et especialment poiree de choulz, on en a les dens noirs.<lb/>
Le <num>.XVIJe.</num> chappitre<lb/>
Quant un enffant est nouveau né, se c'est un filz, il le<lb/>
convient porter au pere et lui bouter des pieds contre la poitrine,<lb/>
et pour certain jamais ne fera l'enfant male fin. Glose. Fremine<lb/>
Fauvele dist a ce point que quant une femme est acouchie d'une<lb/>
fille, il convient l'asseoir sur la poitrine de la mere en disant:<lb/><q>
« Dieu te face preudefemme, »</q> et jamais elle n'aura honte de son<lb/>
corps.<lb/>
Le <num>.XVIIJe.</num> chappitre<lb/>
Quant une femme couchie avec son mari, veult avoir plus<lb/>
tost un filz que une fille, elle doit tenir ses mains closes tandis<lb/>
<pb n="111"/>
que son mari fait l'euvre de nature, et pour vray elle aura un filz.<lb/>
Glose. Aucunes anciennes matrones maintiennent que, qui veult<lb/>
faire un filz, il le convient faire au matin de jour, et une fille au<lb/>
vespre et de nuit.<lb/>
Le <num>.XIXe.</num> chappitre<lb/>
Une femme qui veult avoir petis enfans, tandis qu'elle<lb/>
porte, se doit desjuner au matin d'une tostee de pain blanc en<lb/>
vin, et sans aucune faulte, l'enfant qu'elle porte sera petit. Glose.<lb/>
Dist une vielle qui la estoit: <q>Je croy mieulx que les petis enfans<lb/>
soient engendrez en faulte de la lune que autrement, car par coustume<lb/>
les hommes ont lors deffaulte de moele.<lb/></q>
La conclusion de la serie du vendredy<lb/>
Pour ceste derraine glose sourdy grande tumulte entre les<lb/>
femmes illec assembleez, tant de rire comme de parler toutes<lb/>
ensemble, et ne sembloit autre chose fors que ce fust un marchié<lb/>
de hire hare sans ordre et sans voloir entendre l'une l'autre, ne<lb/>
atendre la fin de leurs raisons. Pourquoy, quant je vey ceste confusion,<lb/>
je ployay mon papier, estouppay et serray mon escriptoire,<lb/>
remis ma plume en mon coffin et me levay, me cuidant embler<lb/>
d'elles. Mais tantost je fus apperceus d'aucunes d'elles qui me<lb/>
retindrent a toute force et pour moy firent aucun pou de silence<lb/>
qui gaires ne dura, en laquele elles me prierent que l'endemain<lb/>
voulsisse retourner entrelles a l'eure acoustumee, affin de parfurnir<lb/>
et achever leur intention et la chose encommencee, et pour mettre<lb/>
par escript le residu des euvangiles de dame Berthe de Corne, qui<lb/>
estoit la derraine assemblee qu'elles devoient faire et ou elles<lb/>
devoient conclurre et faire fin de leurs articles. Moy, considerant<lb/>
le commun proverbe qui se dit que qui sert et ne parsert, son<lb/>
loyer pert, leur ottroiay leur requeste liberalement. Et aprés<lb/>
congié pris d'elles, me parti et m'en alay reposer car la teste avoie<lb/>
fort vuide pour les raisons traversaines d'elles que mon entendement<lb/>
n'avoit peut comprendre. Si les laissay illecques trousser leurs<lb/>
bagues et leurs quilles, et m'en alay reposer.<lb/>
</p>
</div>
<div part="N">
<head>La continuation de la serie du vendredy a celle du samedy</head>
<p><lb/>
Le samedy soir environ six heures, aprés le salue de Nostre<lb/>
Dame et que j'eus prise assez legiere refection, tant pour l'onneur<lb/>
du jour comme pour l'affection que j'avoie pour veoir et oyr a<lb/>
quel fin prenderoient noz dames conclusion de leur euvangiles, je,<lb/>
aprés que j'eus prises mes agoubilles, papier, plume et enchre,<lb/>
me transportay ou lieu ou le soir precedent avions assemblé. Et<lb/>
moy illec venu, me assis en mon lieu acoustumé. Pluiseurs des<lb/>
<pb n="112"/>
escolieres estoient desja venues, qui commençoient a desvuider et<lb/>
haspler leurs fuseez, car filer ne povoient pour l'onneur du samedy<lb/>
et de la Vierge Marie. Je n'eus illec gaires sejourné, quant vint<lb/>
dame Berthe de Corne acompaignie de pluiseurs de ses amies et<lb/>
voisines pour son euvangile lire et continuer, comme a ce faire<lb/>
estoit esleute. Mais avant que je procede a ses chappitres, je vueil<lb/>
descripre aucune chose de sa genealogie et venue.<lb/>
Dame Berthe de Corne estoit de l'eage environ de <num>.IIIJxx.</num><lb/>
ans ou plus; fille avoit esté de Regnaut de Corne, sage homme<lb/>
a merveille, qui en son temps avoit estudié a Toulette en l'art<lb/>
de gramaire et en geomancie. Depuis avoit esté a Montpellier ou<lb/>
il avoit estudié en medecine, et ceste art fut dont il vesqui toute<lb/>
sa vie et introduist dame Berthe sa fille, en laquele elle prouffita<lb/>
moult et s'en vesqui depuis en tapinage assez honnestement. Elle<lb/>
donques assise en son siege et silence obtenue, commença son<lb/>
euvangile en ceste maniere.<lb/>
Mes bonnes amies et voisines, puis que mon tour est venu<lb/>
que je vous doy faire fin et conclusion de l'euvre par mes dames<lb/>
encommencee, je a mon povoir traitteray de la science que j'ay<lb/>
aprise qui touche medecine et m'en acquiteray au mieulx que<lb/>
porray. Si vueilliez diligemment entendre et les retenir, car elles<lb/>
sont dignes d'estre mises en vostre memoire.<lb/>
Le premier chappitre<lb/>
Et pour mon premier chappitre, je vous dy: <q>qui a les<lb/>
fievres et il june le premier dimence aprés le premier jour qu'elles<lb/>
l'auront pris, sachiez pour vray qu'elles le laisseront.<lb/></q>
Le second chappitre<lb/>
Cellui qui aura les fievres tierces, et il porte a son col en<lb/>
un petit de soie les haulz noms lyez, sans doubte il en garira.<lb/>
<pb n="113"/>
Le tiers chappitre<lb/>
Se vous avez mari rebelle et qui ne vous vueille baillier<lb/>
argent a vostre besoing, prenez le premier neu d'un festu de fromment<lb/>
cueillié auprez de terre la nuit sainct Jan tandis qu'on sonne<lb/>
nonne, et icellui boutez ou trou du coffre ou lieu de la clef, et<lb/>
sans faulte elle s'ouvrira.<lb/>
Le quart chappitre<lb/>
Cellui qui a les fievres quartaines, face tant qu'il treuve<lb/>
le treffle a quatre fueilles et s'en desjune par quatre jours, et<lb/>
pour vray elles le laisseront.<lb/>
Le <num>.Ve.</num> chappitre<lb/>
Femme qui est malade de la rougereule doit prendre de<lb/>
l'eaue qui aura esté benoite le dimence et d'icelle en faire un<lb/>
chaudeau et en humer, et pour certain elle en garira.<lb/>
Le <num>.VIe.</num> chappitre<lb/>
Pluiseurs gens parlent de la maladie des fievres blanches,<lb/>
qui gaires ne scevent que c'est, mais elles sont pires que doubles<lb/>
quartes; toutesfois se puent elles garir par faire une souppe ou<lb/>
vaissel sainct George.<lb/>
Le <num>.VIJe.</num> chappitre<lb/>
Pour garir fievres continues, il faut escripre les trois premiers<lb/>
mos de la paternoster sur une fueille de sauge nostree et<lb/>
icelle mengier par trois matineez, et il garira. <lb/>
Le <num>.VIIJe.</num> chappitre<lb/>
Se une femme se mespasse le pied telement qu'il soit estors<lb/>
et comme hors du lieu, il convient que son mari voise en pelerinage<lb/>
a monseigneur sainct Martin pour sa santé et qu'il rapporte des<lb/>
lavemens du pied du cheval sainct Martin, et d'iceulx lavemens<lb/>
en lave son pied, et tantost elle garira.<lb/>
Le <num>.IXe.</num> chappitre<lb/>
Se une femme est malade des varoles, il convient que son<lb/>
mari achate un noir aigneau de l'annee et qu'il couchie et lye sa<lb/>
femme en la peau d'icellui aigneau toute chaude, et qu'il face son<lb/>
pelerinage et offrande a saincte Arragonde, et pour certain elle en<lb/>
garira.<lb/>
<pb n="114"/>
Le <num>.Xe.</num> chappitre<lb/>
Se un cheval s'est estors la gambe ou le pied, il convient<lb/>
le chevauchier vers l'ostel du prestre et le appeller par dehors,<lb/>
et sans parler a lui tantost s'en retourner, et pour certain, le cheval<lb/>
yra tout droit comme devant sans sentir aucune doleur.<lb/>
Le <num>.XIe.</num> chappitre<lb/>
Je vous diroie merveilles des chevaux et de leurs medecines,<lb/>
mais pour ce que les hommes ne le prengnent a leur prouffit, je<lb/>
m'en tairay et parleray d'autre chose. Mais toutesfois je vous vueil<lb/>
bien aincoires tant dire que, quant vous veez un cheval si terrible<lb/>
qu'il ne veult souffrir qu'on monte sur lui, ou ne veult entrer en<lb/>
un navire ou sur un point, dittes lui en l'oreille ces parolles:<lb/><q>
« Cheval, aussy vray que meschine de prestre est cheval au dyable,<lb/>
tu vueilles souffrir que je monte sur toy. »</q> Et tantost il sera paisible<lb/>
et en ferez vostre volenté.<lb/>
Le <num>.XIJe.</num> chappitre<lb/>
Mes amies et voisines, aincoires vous dy je pour verité que<lb/>
se un homme avoit sur lui ou portoit en bataille la petite peau<lb/>
qu'il apporte du ventre sa mere, sachiez qu'il ne porroit estre<lb/>
bleschiez ne navrez en son corps. Glose. Lors sourdy une vielle<lb/>
matrone d'entrelles, nommee Jehanne Tost Vestue, et dist oyant<lb/>
toutes, que se un homme portoit sur lui quant il doit aler en<lb/>
bataille les haulz noms qui sont telz:<lb/><q>
Tart y va,<lb/>
Loing te tien,<lb/>
S'on s'i combat,<lb/>
Si t'en revien,<lb/>
que jamais bleschiez ne seroit en la guerre.<lb/></q>
Le <num>.XIIJe.</num> chappitre<lb/>
Je ne me puis retraire de toudis parler des choses a l'avantage<lb/>
des hommes et si sçay bien que de nous ne font gaires de<lb/>
compte, car ilz tiennent leurs parlemens et gengles de nous toudis<lb/>
en la reproche de nostre sexe, mais tant vous vueil aincoires bien<lb/>
dire que a femme qui nouvellement a pris les fievres, s'elle oingt<lb/>
tous ses conduis de miel le premier jeudy aprés qu'elle les aura,<lb/>
sachiez qu'elle en sera quitte et delivre.<lb/>
Le <num>.XIIIJe.</num> chappitre<lb/>
Quant vous voyez arondeles faire leur nyd en aucune maison,<lb/>
sachiez que c'est tout signe de povreté. Et se les moissons y<lb/>
<pb n="115"/>
font leur nyd, ou les esprohons, c'est signe de prosperité et de<lb/>
toute bonne fortune.<lb/>
Le <num>.XVe.</num> chappitre<lb/>
Je vous dy aincoires pour verité que cellui qui veult boire<lb/>
de toutes manieres de vins sans estre yvre, il ne fault que se<lb/>
desjuner d'une pomme sure au matin et sur ce boire ung trait<lb/>
d'eaue fresche, et sans faulte, il ne sera de ce jour yvre. Glose.<lb/>
Marion Joly Treu disoit a ce propos que son pere Mouscaille ne<lb/>
fut jamais yvre de vin qu'il beust, mais c'estoit pour ce qu'il<lb/>
reclamoit tousjours sainct Nicolas devant et aprés boire.<lb/>
Le <num>.XVIe.</num> chappitre<lb/>
Quant vous veez de nuit cheoir une estoille, sachiez pour<lb/>
vray que c'est un de voz amis qui est trespassé, car chascune<lb/>
personne a une estoille ou ciel pour lui et quant il meurt, elle<lb/>
chiet.<lb/>
Le <num>.XVIJe.</num> chappitre<lb/>
Quant une personne songe neupces, sachiez pour vray que<lb/>
ce signifie la mort d'aucun son amy. Glose. Ysabel, fille Lotard<lb/>
de le Braye, dist a ce propos que quant on songe de veoir procession<lb/>
ou gens d'eglise, que c'est signe de mortalité.<lb/>
Le <num>.XVIIJe.</num> chappitre<lb/>
Qui songe d'estre entre chevaux, de cheoir de dessus eulx<lb/>
ou d'en estre mors, sachiez sans aucune doubte que l'endemain<lb/>
n'eschappera sans grant traveil, anoy ou destourbier.<lb/>
Le <num>.XIXe.</num> chappitre<lb/>
Mes amies, pour conclusion finale de mes euvangiles<lb/>
ensemble aussi pour l'onneur du sainct dimence qui nous approche,<lb/>
je vous vueil au prendre congié, dire un merveilleux secret que<lb/>
pou d'hommes scevent et dont fort me desplairoit s'ilz le savoient.<lb/>
C'est que pour certain, les cygoingnes qui en l'esté se tiennent en<lb/>
ce pays, sont l'yver, en leur pays qui est environ le mont de Synay,<lb/>
creatures comme nous. Et qu'il appere qu'elles ayent entendement,<lb/>
elles donnent tousjours et payent leurs dismes a Dieu de l'un de<lb/>
leurs faons quant elles les ont fais. Glose. A cestui derrenier<lb/>
chappitre affermer, se leva dame Abreye l'Enflee, vielle a merveilles,<lb/>
et dist qu'il estoit ainsi que dame Berthe de Corne avoit<lb/>
dit. Car elle avoit souvent oy dire a son tayon Clais van Triere<lb/>
que quant il avoit esté a saincte Katherine du mont de Sinay, que<lb/>
<pb n="116"/>
en passant les desers avoit perdu par mortalité toute sa compaignie,<lb/>
il vey de loing une creature a laquelle il ala et lui demanda son<lb/>
chemin en flameng. Celle lui respondy tantost ou mesmes langaige<lb/>
et lui enseigna sa voye, et de fait ala longuement avec lui tout<lb/>
devisant, comme s'elle l'eust congneut de longtemps. Clais, moult<lb/>
esmerveillié que celle creature povoit estre, lui demanda de son<lb/>
estat et dont lui venoit la cognoissance qu'elle avoit a lui. Lors<lb/>
lui dist comment elle estoit cygoingne par deça tous les temps<lb/>
d'esté et faisoit son nyd en Flandres sur l'ostel de son voisin. Clais<lb/>
qui ceste chose ne vouloit croire, lui pria qu'elle lui baillast certaines<lb/>
enseignes affin que s'il povoit jamais retourner au pays, qu'il<lb/>
la remerciast de sa courtoisie. Adont la cygoingne tira un anel<lb/>
d'or qu'elle avoit autresfois recueillie en la place delez sa maison,<lb/>
et lui monstra. Tantost que Clais vey l'annel, il le recongneut car<lb/>
c'estoit cellui duquel il avoit jadis espousé Mal Cenglee, sa femme.<lb/>
La cygoingne lui rendy son annel par tel si qu'il deffenderoit aux<lb/>
porchiers et vachiers de son hostel qu'ilz ne lui feissent plus de<lb/>
moleste, comme ilz avoient acoustumé de jetter et traire aprés<lb/>
elles. Aprés que mon tayon lui eut ceste chose promise, il prist<lb/>
congié et s'en retourna a Bruges ou depuis il vesqui si bien qu'il<lb/>
estoit gros de <num>.XVIIIJ.</num> palmes de tour quant il morut.<lb/>
Le departement et fin des euvangiles<lb/>
Grande risee fut illec faitte de toutes les assistentes qui<lb/>
desja avoient lavé leurs cheveulx et desvuidié leurs fuseez et estoient<lb/>
prestes de trousser leurs quilles et agoubilles. Dont je fus moult<lb/>
joyeux, car certes je m'en commençoie fort a taner, pour ce que<lb/>
ce qu'elles avoient dit me sembloient choses toutes sans aucune<lb/>
raison ou bonne consequence, comme j'avoie au commencement<lb/>
pensé. Mais pour me monstrer non parcial, ne aussi vilipendeur<lb/>
ne despriseur de leurs volentez, je, a demi chiere joyeuse et non<lb/>
pas trop, attendy un petit pour veoir quele fin elles metteroient<lb/>
entre elles en leurs euvangelles et auctoritez, et comment mon<lb/>
honneur sauve, je prenderoie congié d'elles. Il n'estoit aincoires<lb/>
apparent que silence fust entrelles, pourquoy je me mis en la veue<lb/>
d'elles affin que par mon regard, elles eussent aucune vergoingne<lb/>
et honte de leur affaire qui certes estoit moult desriglé comme<lb/>
d'une bataille faillie et vaincue. En fin les six qui avoient esté<lb/>
euvangelistes et doctoresses toute celle sepmaine, vindrent vers<lb/>
moy et me remercierent moult de la paine que prise avoie pour<lb/>
elles, et pour mon salaire me promirent ayde se les requeroie de<lb/>
m'avancer envers quelque damoiselle. Je les en merciay en moy<lb/>
excusant par une facecie joyeuse qui se dist communement; c'est<lb/>
que quant un cheval va boire sans se bride et l'omme va a complie<lb/>
a un baston, on dist qu'ilz ont passé leurs temps. De ces deux<lb/>
bestes, j'en suis l'une.<lb/>
<pb n="117"/>
Conclusion de l'acteur<lb/>
Vous, messeigneurs et dames, qui cest petit traittié lirez<lb/>
ou avez leut, prenez le en passe temps d'oiseuse, je vous prie, et<lb/>
n'ayez regart a aucune chose qui dedens y soit escripte quant a<lb/>
aucun fruit ou substance de verité, ne d'aucune bonne introduction.<lb/>
Mais prenez le tout estre dit et escript pour demonstrer la<lb/>
fragilité de celles qui ainsi se devisent quant ensemble se treuvent.<lb/>
Et aincoires plus en ay oy d'elles que n'en y ay mis. Mais il<lb/>
puet soufire quant a present pour ma part; espoir que un autre<lb/>
vendra qui les augmentera.<lb/>
Fin des Euvangiles des Quenoilles<lb/>
</p>
</div>
</body>
</text>
</TEI>