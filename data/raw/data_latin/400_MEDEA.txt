fremibunda ex alto ingenti sonitu et spiritu.
prae se undas uoluit, uertices ui suscitat: ruit prolapsa, pelagus respargit reflat.
ita dum interruptum credas nimbum uoluier, dum quod sublime uentis expulsum rapi saxum aut procellis, uel globosos turbines existere ictos undis concursantibus: nisi quas terrestris pontus strages conciet, aut forte triton fuscina euertens specus supter radices penitus undante in freto molem ex profundo saxeam ad caelum erigit.
sicut lasciui atque alacres rostris perfremunt delphini, item alto mulcta siluani melo consimilem ad auris cantum et auditum refert.
ego me extollo in abietem, alte ex tuto prospectum aucupo.
apud uetustam turrem vagant, pauore pecuda in tumulis deserunt.
qui uos pascet postea?
prima ex immani uictum ad mansuetum applicans ut tristis turbinum toleraret hiemes, mare cum horreret fluctibus.
nisi ut astu ingenium lingua laudem et dictis lactem lenibus exul inter hostis, exspes expers desertus uagus perite in stabulo frenos immittens feris tun dia mede's, cuius aditum exspectans peruixi usque adhuc?
qui potis est refelli quisquam, ubi nullust causandi locus?
principio extispicium ex prodigiis congruens ars te arguit.
lauere salsis uultum lacrumis .
pernici orbificor liberorum leto et tabificabili.
fors dominatur, neque uita ulli propria in uita est.