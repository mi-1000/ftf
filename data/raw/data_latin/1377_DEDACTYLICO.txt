solo constat, dactylicum nominatur; quod dactylo et spondio, quamvis et ipsum dactylicum sit et constet frequenter dactylis solis et in fine trochaeo sive spondio, tamen heroum dicitur et recipit hos duos pedes.
quod heroum appellatum est, quod isto carmine heroas potissimum vetustissimi auctores cecinisse traduntur.
dimetrum acatalectum, quod hymenaicum appellatur.
octametrum catalecticum, quo usus est stesichorus in sicilia, audiat haec nostri mela carminis et tunc per tua rura volabit.
hexametrum heroum, conticuere omnes intentique ora tenebant.
huius species sunt iunctis per vices spondio et dactylo [compositis] xxxii.
sunt praeterea heroi versus, quibus et homerus et theocritus facile usi sunt, qui bucolici dicuntur, quorum caesura non penthemimeres nec heph- themimeres, id est in secundo et dimidio vel tertio et dimidio pede, sed in quarto, et finita quidem parte orationis, non, ut in illis, syllaba sequenti parti caesurae ex priore iuncta.
huius exemplum est dic age, dic mihi, bove liburnica qui colis arva.
dactylicum hexametrum, quod alcaicum nominatur et est variati generis in initiis: spondio, inferretque deos latio genus unde latinum, trochaeo, nisus aeolia chlamyda capit integit alte, iambo, ama populeas medium super aethera frondes, pyrrichio, quasi me celeres fugiunt prope litora cervi.
est et hoc carmen dactylicum, quod ex dactylico penthemimeri et proceleumatico pede compositum est, siqua flagella iugas, ita iuga.
proceleumaticus autem pes est, qui a duobus pyrrichiis,  quattuor brevibus, constat.
elegeum autem est, quod alternatim habeat heroum et pentametrum versum.
elegeum metrum constat dactylo  spondio, ita tamen, ut prima pars [in sequenti versu caesurae] indifferenter utrumque pedem recipiat, altera vero non nisi dactylum.
porro autem utraque constare debebit duobus pedibus et dimidio, id est syllaba, unde et penthemimeres a quibus- dam nominatur, quandoquidem sit penthemimeres pars caesi versus, quae duos pedes et dimidium habeat, quasi   , ut est 'con- ticuere omnes'.
quidam tamen volunt elegeum hoc modo dividi, ut post duos illos pedes indifferenter positos habeat spondium, adiuncta sci- licet syllaba, quae de prima parte remanserat, ad posteriorum pedum initialem syllabam, et praeterea anapaestos duos.
est ergo exemplum huiusce versus tale, invida formosas oderat illa boves, qui versus heroo subiungitur sic, pasiphae niveo gaudebat adultera tauro, invida formosas oderat illa boves.
elegeum autem dici traditum est, quod eo carmine nostri maiores defunctos suos lamentasse dicuntur, unde et elegeum nominatum est, velut ab elegis.
huic et archilochus auctor est.