per quaestores uendidit.
hi autem limitibus institutis la- terculis quinquagenum iugerum effectis uenierunt.
quem modum decem actus in quadratum per limites demensi efficiunt; unde etiam limites decumani sunt dicti.
horum uero agrorum paene iam obliterata sunt signa: nam aliquibus locis etiam lapides, qui in limiti- bus denis actibus emensi positi erant, interciderunt, et limites ipsi, id est rigores, non parentibus lapidibus difficile inueniuntur.
paene iam itaque fit, ut  occu- patoria condicione recidant.
in quibus alia si- milia in finibus obseruabuntur.
limites autem ab liminibus uocabula acceperunt, quoniam limina introitus exitusque locis praestant, li- mites agris similiter introitus exitusque.
qui in agris diuisis et assignatis semper peruii esse debebunt tam itineribus quam et mensuris agendis.
cum ergo omnes limites a mensura denum actuum decimani dicti sint, hi qui orientem occidentemque intuentur, qui meri- dianum et septentrionem tenent, unum uocabulum illis erat: decumani nuncupabant matutini et uespertini et meridiani et septentriones [cardinem].
alii uero ob regionum positionem et naturam appellauerunt mari- timos et montanos.
postea uero cum agri diuiderentur et assignarentur, decimani quidem uocabulum permansit, ut hi qui orientem occidentemque intuentur decimani dicerentur: hi uero qui meridianum et septentrionem, quoniam cardinem mundi tenerent, cardines sunt ap- pellati.
et omnes limites dirimunt agros centuriasque de- signant.
qui, ut supra diximus, in agris diuisis et as- signatis semper peruii esse debebunt et itineribus et mensuris agendis.
centuriis, quarum mentionem nunc facimus, uocabu- lum datum est ex eo,  cum antiqui [romanorum] agrum ex hoste captum uictori populo per bina iugera partiti sunt, centenis hominibus ducentena iugera de- derunt: et ex hoc facto centuria iuste appellata est.
ergo in quaestoriis agris adhuc in regionibus quibus- dam manentibus lapidibus, quibus limites inueniri pos- sunt, aliqua uestigia reseruant.
sed, ut supra diximus, emendo uendendoque aliquas particulas ita confuderunt possessores, ut ad occupatoriorum condicionem recide- rint.
tamen, ut supra diximus, in aliquibus et lapides et rigores aliqui inueniuntur et fines praestant.