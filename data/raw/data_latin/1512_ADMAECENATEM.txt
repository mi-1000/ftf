hac ode maecenatem adloquitur indicans alium alio studio teneri , quae adpetantur uel ludicri cupi- ditate uel gloriae; se autem putare inter deos relatuiri, si numero lyricorum poetarum adscriptus fuerit.
maecenatem ait atauis regibus editum, quod a nobilibus etruscorum ortus sit.
palmaqve nobilis terrarvm dominos evehit ad deos.
ambiguum, utrum nobilis deos an nobilis palma.
mobiles quirites ait referens ad uulgi leuitatem.
loquitur autem de eo, qui fauorem uulgi captans optet, cum ingressus sit theatrum, plausum sibi edi a populo.
sic enim excipiebantur in theatr principes, de quibus bene populus sentiebat.
hos enim plausus ter geminos honores ait.
attalicis condicionibvs.
id est: regiis opibus.
attalus autem rex pergamenorum fuit, cuius heredi- tatep(opulus) r(omanus) locupletatus fuerat.
est autem sensus: quicumque consuerit agrum suum colere, num- quam sollicitetur ad nauigandum, etiam si regias opes pro- mittas, ut hoc faciat.
cyprea trabepro: cypro abundante; cypriis enim clauis naues figuntur.
mercator m.
o.
e.
o.
l.
r.
s.
[r.
]m.
r.
r.
q.
sensus est: mercator cum tempestatem in mari patitur, abhorret nauigare, et optat iam rusticam uitam in patria sua colere; mox ubi euaserit periculum, eandem uitam repetit; per quod colligit neminem posse aliquid agere, quam quod consuerit.
est qvi nec v.
p.
m.
ordo: est qui nec spernit.
dicit autem alios uita lautiore delectari.
ad aq.
c.
id est: apud fontem; omnes autem fontes sacri habentur, et ideo caput sacrae aquae ait.
manet svb iove frigid.
ac per hoc 'sub caelo'.
dicit autem alios studio uenandi plerumque in siluis pernoctare.
fidelis catvlos.
melius generaliter accipimus, quam ut uenationi tantum eos fideles intellegamus.
nam et lucretius fida canum uis dixit.
ergo quod semper dominis fideles sunt intelle- gamus.
me dctarvm p.
h.
f.
praemia dctarum frontium he- deras ait, quia his poetae coronantur.
vnde et vergil.
ait: atque hanc sine tempora circum inter uictrices hederas tibi serpere laurum.
nymfarvmqve levess.
c.
per ea s egregiam gloriam dicit consequi, de quibus canit; fere enim lyrico carmini materia de nemoribus ac fontibus est, et siqua sunt his similia aut proxima.
secernvnt popvlo.
id est: de grege uulgi tollunt, ac per hoc sublimen faciunt.
evterpe cohibe[n]t[e].
vt si diceret: si tamen musae non denegant mihi studium cantus sui.
lesbovm barbit[t]on.
barbit[t]on organi genus est in modum lyrae.
lesboum autem dixit, referens ad alcaeum et saffo lyricos poetas, quos in lesbo insula natos esse manifestum.
lyricis vatibvs.
'graecis'utique intellegendum.
nam nondum erant romani.