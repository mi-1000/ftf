dat micioni fratri adoptandum aeschinum, sed ctesiphonem retinet.
hunc citharistriae lepore captum sub duro ac tristi patre frater celabat aeschinus; famam rei, amorem in sese transferebat; denique fidicinam lenoni eripit.
vitiaverat eidem aeschinus civem atticam pauperculam fidemque dederat hanc sibi uxorem fore.
demea iurgare, graviter ferre; mox tamen ut veritas patefactast, ducit aeschinus vitiatam, potitur ctesipho citharistriam.