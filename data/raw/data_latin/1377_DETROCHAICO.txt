tribrachy, anapaesto, dactylo.
ex his in inparibus locis non nisi  brevi finiuntur, in paribus universi indifferenter ponuntur.
monometrum hypercatalectum, quod penthemimeres sive pancration appellatur, ut est apud euripiden, ter peribimus.
dimetrum brachycatalectum, quod ithyphallicum appellatur.
accipit autem tres trochaeos et non numquam solutione trochaei tribrachyn, ut est fontium sorores.
solutio autem fit, quotiens pro una longa syllaba duae breves ponuntur.
dimetrum catalecticum, quod lecythion et euripidion vocatur, ut martium canunt tubae.
trimetrum catalecticum, quod acephalum  appellatur archi- lochium, sol superna qui regis parens deus.
acephalum autem iambicum nominatur, quia, si praeponas unam syllabam.
fit iambicum trimetrum acatalectum, ut est o sol superna qui regis parens deus.
tetrametrum brachycatalectum, quod, si de solis trochaeis constet, fit commune metro ionico a maiore, ut arma qui capit subinde martiumque tergum.
per omnia enim loca sotadicum metrum trochaeum admittit et solutiones eius.
tetrametrum catalecticum, quod archilochium et epicharmium et quadratum, eo quod quattuor metris constet, dicitur, cuius inventor a quibusdam homerus traditur, tale quale vere primo sibilat teres donax * * * quae scabri latus trage ualicta litoris uado: tragicum, quod plures spondios habeat, o parens antiqua nostrae gentis, argivum decus: comicum, quod praecipue dactylos et anapaestos admittat, ut est apud cratinum, super aquosis fontibus ipsa sederat ales ceycis: satyricum, quod complures habeat solutiones et tribrachyn pedem  ut est item apud cratinum, qualis aquila cita celeribus rapida pinnis transvolat.
est praeterea et claudum tetrametrum trochaicum catalecticum, quod hipponactium nominatur: accipit enim pro trochaeo spondium ante novis- simam syllabam loco impari, o parens, o prisca nostrae gentis ara romanae.
dividitur autem tetrametrum trochaicum catalecticum  et dimetrum catalecticum, ut est ictibus secare membra, corpus omne rumpere.
tetrametrum hypercatalectum aicmanos,  aliger cupido nos calore sirio gerit.