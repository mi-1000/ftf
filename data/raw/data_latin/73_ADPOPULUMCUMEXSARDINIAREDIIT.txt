existimabam esse, non quomodo ambitioni meae condu- cere arbitrabar.
nulla apud me fuit popina neque pueri eximia facie stabant et in convivio liberi vestri modestius erant quam apud principia.
ita versatus sum in provincia, uti nemo posset vere dicere assem aut eo plus in muneribus me accepisse aut mea opera quemquam sumptum fecisse.
biennium fui in provincia; si ulla meretrix domum meam introivit aut cuiusquam servulus propter me sollicitatus est, om- nium nationum postremissimum nequissimumque existi- matote.
cum a servis eorum tam caste me habuerim, inde poteritis considerare, quomodo me putetis cum li- beris vestris vixisse.
itaque, quirites, cum romam profectus sum, zonas, quas plenas argenti extuli, eas ex provincia inanes retuli; alii vini amphoras quas plenas tulerunt, eas argento re- pletas domum reportaverunt.