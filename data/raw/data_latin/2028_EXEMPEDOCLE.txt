sanguine cordis enim noster viget intellectus.
terram terreno comprendimus, aethera flammis, umorem liquido, nostro spirabile flatu, pacem tranquillo, litem quoque litigioso.
ex catharmis namque ego iam dudum vixi puer et solida arbos, ales et ex undis animal, tum lactea virgo.
nex ubivis, rabies, furiarum examina mille comprimite, o gentes, homicidia!
nonne videtis mandere vos proprios artus ac viscera vestra?
mutatos subolis mactat pater impius artus dis epulum libans; saeva prece territa mente hostia; luctifica funestatur dape mensa.
natus item ut pecudes caedit matremque patremque nec sentit caros mandens sub dentibus artus.