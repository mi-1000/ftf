iurgia: da vacuam pueris certantibus aurem.
midahaud moror: et casti nemoris secreta voluptas invitat calamos: imponite lusibus artem.
thamyrapraemia si cessant, artis fiducia muta est.
ladassed nostram durare fidem duo pignora cogent: vel caper ille, nota frontem qui pingitur alba, vel levis haec et nobilibus circumdata bullis fistula, silvicolae munus memorabile fauni.
thamyrasive caprum mavis vel fauni ponere munus, elige utrum perdas; et erit, puto, certius omen fistula: damnato iam nunc pro pignore prompta est.
ladasquid iuvat insanis lucem consumere verbis?
iudicis e gremio victoris gloria surgat.
thamyrapraeda mea est, quia caesareas me dicere laudes mens iubet: huic semper debetur palma labori.
ladaset me sidereo corrupit cynthius ore laudatamque chelyn iussit variare canendo.
midapergite io, pueri, promissum reddere carmen.
sic vos cantantes deus adiuvet!
incipe lada tu prior, alternus thamyras imponet honorem.
ladasmaxime divorum caelique aeterna potestas, seu tibi, phoebe, placet temptare loquentia fila et citharae modulis primordia iungere mundi, carmine seu virgo furit et canit ore coacto: fas mihi sit vidisse deos, fas prodere mundo.
seu caeli mens illa fuit seu solis imago, dignus utroque  stetit ostro clarus et auro intonuitque manu.
talis divina potestas, quae genuit mundum septemque intexuit orbis artificis zonas et toto miscet amore: talis phoebus erat, cum laetus caede draconis docta repercusso generavit carmina plectro.
caelestes ulli si sunt, hac voce locuntur!
venerat ad modulos doctarum turba sororum thamyrahuc huc pierides volucri concedite saltu: hic heliconis opes florent, hic vester apollo est!
tu quoque, troia, sacros cineres ad sidera tolle atque agamemnoniis opus hoc ostende mycenis.
iam tanti cecidisse fuit!
gaudete ruinae et laudate rogos: vester vos tollit alumnus.
plurima barba albaque caesaries pleno radiabat honore.
ergo ut divinis implevit vocibus auras, candida flaventi distinxit tempora vitta caesareumque caput merito velavit amictu.
haud procul iliaco quondam non segnior ore stabat et ipsa suas delebat mantua cartas.