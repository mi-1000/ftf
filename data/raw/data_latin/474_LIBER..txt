nos eam partem philosophiae de moribus appellare solemus, sed decet augentem linguam latinam nomi- nare moralem; explicandaque vis est ratioque enun- tiationum, quae graeci  vocant; quae de re futura cum aliquid dicunt deque eo, quod possit fieri aut non possit, quam vim habeant, obscura quaestio est, quam   philosophi appellant, totaque est , quam rationem disserendi voco.
quod autem in aliis libris feci, qui sunt de natura deorum, itemque in iis, quos de divinatione edidi, ut in utram- que partem perpetua explicaretur oratio, quo facilius id a quoque probaretur, quod cuique maxime proba- bile videretur, id in hac disputatione de fato casus quidam ne facerem inpedivit.
nam cum essem in puteolano hirtiusque noster, consul designatus, isdem in locis, vir nobis amicissimus et his studiis, in qui- bus nos a pueritia viximus, deditus, multum una era- mus, maxime nos quidem exquirentes ea consilia, quae ad pacem et ad concordiam civium pertinerent.
cum enim omnes post interitum caesaris novarum pertur- bationum causae quaeri viderentur iisque esse occur- rendum putaremus, omnis fere nostra in his delibera- tionibus consumebatur oratio, idque et saepe alias et quodam liberiore, quam solebat, et magis vacuo ab interventoribus die, cum ad me ille venisset, primo ea, quae erant cotidiana et quasi legitima nobis, de pace et de otio.