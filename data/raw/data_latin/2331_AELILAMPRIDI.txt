tonini satis est disputatum.
ipse autem natus est apud lanuium cum fratre antonino gemino prid(ie) kal.
septemb(res) patre patruoque consulibus, ubi et avus maternus dicitur natus.
faustina cum esset commo- dum cum fratre pregnans, visa est in somnis ser- pentes parere, sed ex his unum ferociorem.
cum autem peperisset commodum atque antoninum, antoninus quadrimus elatus est, quem parem astrorum cursu commodo mathematici promittebant.
mortuo igitur fratre commodum marcus et suis praeceptis et [et] magnorum atque optimorum virorum erudire conatus est.
habuit litteratorem grecum onesicraten, la- tinum capellam antistium; orator ei ateius sanctus fuit.
sed tot disciplinarum magistri nihil ei profu- erunt.
tantum valet aut ingenii vis aut eorum, qui in aula institutores habentur.
nam a prima statim pueritia turpis, improbus, crudelis, libidinosus, ore quo- que pollutus et constupatus fuit, iam in his artifex, quae stationis imperatoriae non erant, ut calices fin- geret, saltaret, cantaret, sibilaret, scurram denique et gladiatorem perfectum ostenderet.
auspicium crude- litatis apud centumcellas dedit anno aetatis duode- cimo; nam cum tepidus forte lotus esset, balnea- torem in fornacem conici iussit; quando a peda- gogo, cui hoc iussum fuerat, verecina pellis in fornace consumpta est, ut fidem poene de fetore nidoris impleret.