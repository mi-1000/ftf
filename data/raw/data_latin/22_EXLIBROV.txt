rareae, argenti fodinae pulcherrimae, mons ex sale mero magnus, quantum demas, tantum adcrescit.
uentus cercius, cum loquare, buc- cam implet, armatum hominem, plaustrum oneratum percellit.
dotes filiabus suis non dant.
scio solere plerisque hominibus rebus secundis atque prolixis atque prosperis animum excellere atque superbiam atque ferociam augescere atque crescere.
quo mihi nunc magnae curae est, quod haec res tam secunde processit, ne quid in consulendo aduorsi eue- niat, quod nostras secundas res confutet, neue haec laetitia nimis luxuriose eueniat.
aduorsae res edomant et docent, quid opus siet facto.
secundae res laetitia transuorsum trudere solent a recte con- sulendo atque intellegendo.
quo maiore opere dico suadeoque, uti haec res aliquot dies proferatur, dum ex tanto gaudio in potestatem nostram redeamus.
atque ego quidem arbitror rodienses noluisse nos ita de- pugnare, uti depugnatum est, neque regem persen uinci.
sed non rodienses modo id noluere sed multos populos atque multas nationes idem noluisse arbitror.
atque haut scio an partim eorum fuerint, qui non nostrae contumeliae causa id noluerint euenire.
sed enim id metuere, , si nemo esset homo quem uereremur, quidquid luberet faceremus.
ne sub solo imperio nostro in seruitute nostra essent, libertatis suae causa in ea sententia fuisse arbitror.
atque rodienses tamen persen publice numquam adiuuere.
cogitate, quanto nos inter nos priuatim cautius facimus.
nam unus quisque nostrum, si quis aduorsus rem suam quid fieri arbitrantur, summa ui contra nititur, ne aduorsus eam fiat: quod illi tamen perpessi.
ea nunc derepente tanta beneficia ultro citroque, tantam ami- citiam relinquemus?
quod illos dicimus uoluisse facere, id nos prio- res facere occupabimus?
qui acerrime aduorsus eos dicit, ita dicit 'hostes uoluisse fieri'.
ecquis est tandem, qui uestrorum, quod ad sese attineat, aequum censeat poenas dare ob eam rem, quod arguatur male facere uoluisse?
nemo opinor.
nam ego, quod ad me attinet, nolim.
quid nunc?
ecqua tandem lex est tam acerba, quae dicat 'si quis illud facere uoluerit, mille minus dimidium familiae multa esto; si quis plus quingenta iugera habere uoluerit, tanta poena esto; si quis maiorem pecuum numerum habere uoluerit, tantum damnas esto'?
atqui nos omnia plura habere uolumus, et id nobis impune est.
sed si honorem non aequum est haberi ob eam rem, quod bene facere uoluisse quis dicit neque fecit tamen, rodiensibus oberit, quod non male fecerunt sed quia uoluisse dicuntur facere?
rodiensis superbos esse aiunt, id obiectantes, quod mihi et liberis meis minime dici uelim.
sint sane superbi.
quid id ad nos attinet?
idne irascimini, si quis superbior est quam nos?
urbes insulasque omnis pro agro illyrio esse.
fluuium naronem magnum, pulchrum, pisculentum .
quod eorum nemo quisquam quicquam mihi ignoturus est .
postridie signis conlatis aequo fronte peditatu, equitibus atque alis cum hostium legionibus pugnauimus.
recto .
fronte exercitum .
suum pransum, paratum, cohortatum eduxit foras atque in- struxit.
lapis candidior quam pelastes.
sed protelo trini boues unum aratrum ducent.
illi polliciti sese facturum omnia .