acutus est, quem oxian dicunt, aut gravis, quem barian, aut circumflexus, quem perispomenon.
omnia igitur nomina sive verba sive quae alia pars orationis fuerit, hanc rationem enuntiationis recipient.
monosyllaba aliquid significantia, si fuerint natura longa, id est produci potuerint, circumflexa voce efferuntur, ut spes flos mos ros; si positione longa fuerint aut certe brevia, acuta voce pronuntiabuntur, ut [non] nec quis quid hic nux.
in disyllabis autem, si prima [loco] producta fuerit syllaba, habebit in se circumflexum accentum,  roma rhetor bruma vita prima.
si vero prima syllaba positione longa fuerit aut brevis, acutum tonum in prima reperies, ut canto condo curro salto pinna secta.
sed ne opponi nobis a nimium diligentioribus illa possint, quae acuta syllaba novissima efferuntur, ut cochlis dryas thyas, illud est respondendum, omnia verba peregrina secundum suam positionem, quomodo lecta sunt, ita enuntiari debere.
nam cum in nostram consuetudinem transeunt, rationi nostrae quoque * * * ceterum nullum est verbum sive disyllabum sive trium pluriumve sylla- barum quod novissima syllaba acute enuntietur.
super istud de trisyllabis dicamus, in quibus haec erit observatio: si media syllaba positione longa fuerit, acuto tono enuntiabitur, ut metellus cancelli lanistae fenestrae.
explicit de accentibus.