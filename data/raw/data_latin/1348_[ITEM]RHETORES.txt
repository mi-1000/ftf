l.
voltacilius pilutus m.
epidius sex.
clodius c.
albucius silus l.
caestius pius m.
porcius latro q.
curtius rufus l.
valerius primanus verg flavus l.
statius ursulus p.
clodius quirinalis m.
antonius liberalis sex.
iulius gabinianus m.
fabius quintilianus iulius tiro] grammatica romae ne in usu quidem olim, nedum in honore ullo erat, rudi scilicet ac bellicosa etiam tum civitate, necdum magnopere liberalibus disciplinis va- cante.
initium quoque eius mediocre exstitit, siquidem antiquissimi doctorum qui idem et poetae et semigraeci erantlivium et ennium dico quos utraque lingua domi forisque docuisse adnotatum estnihil amplius quam graecos interpretabantur, aut si quid ipsi latine conposuissent praelegebant.
nam quod nonnulli tradunt duos libros de litteris syllabisque, item de metris ab eodem ennio editos, iure arguit l.
cotta non poetae sed poste- rioris ennii esse cuius etiam de augurali disciplina volu- mina ferantur.
primus igitur, quantum opinamur, studium gram- maticae in urbem intulit crates mallotes, aristarchi aequalis, qui missus ad senatum ab attalo rege inter se- cundum ac tertium punicum bellum sub ipsam ennii mortem, cum regione palatii prolapsus in cloacae fora- men crus fregisset, per omne legationis simul et valitu- dinis tempus plurimas acroasis subinde fecit adsidueque disseruit ac nostris exemplo fuit ad imitandum.
hactenus tamen imitati ut carmina parum adhuc divulgata vel defunctorum amicorum vel si quorum aliorum probas- sent diligentius retractarent ac legendo commentan- doque etiam ceteris nota facerent, ut c.
octavius lam- padio naevii punicum bellum quod uno volumine et continenti scriptura expositum divisit in septem libros, ut postea q.
vargunteius annales ennii quos certis die- bus in magna frequentia pronuntiabat, ut laelius arche- laus vettiusque philocomus lucilii saturas familiaris sui quas legisse se apud archelaum pompeius lenaeus, apud philocomum valerius cato praedicant.
instruxerunt auxeruntque ab omni parte gramma- ticam l.
aelius lanuvinus generque aelii ser.
clodius, uterque eques romanus multique ac varii et in doctrina et in re publica usus.
aelius cognomine duplici fuit: nam et praeconinus, quod pater eius praeconium fecerat, vocabatur, et stilo, quod orationes nobilissimo cuique scribere solebat; tantum optimatium fautor ut metellum numidicum in exilium comitatus sit.
servius, cum librum soceri nondum editum fraude intercepisset et ob hoc re- pudiatus pudore ac taedio secessisset ab urbe, in poda- grae morbum incidit cuius inpatiens veneno sibi perunxit pedes et enecuit ita ut parte ea corporis quasi praemor- tua viveret.
posthac magis ac magis et gratia et cura artis increvit ut ne clarissimi quidem viri abstinuerint quo minus et ipsi aliquid de ea scriberent utque temporibus quibusdam super viginti celebres scholae fuisse in urbe tradantur.
pretia vero grammaticorum tanta mercedesque tam magnae ut constet lutatium daphnidem quem laevius melissus per cavillationem nominis panos agasma dicit, dcc milibus nummum a q.
catulo emptum ac brevi manumissum, l.
apuleium ab aeficio calvino equite romano praedivite quadringenis annuis conductum ut oscae doceret.
nam in provincias quoque grammatica penetraverat ac nonnulli de notissimis doctoribus peregre docuerunt, maxime in gallia togata, inter quos octa- vius teucer et sescenius iacchus et oppius chares, hic quidem ad ultimam aetatem et cum iam non ingressu modo deficeretur sed et visu.
appellatio grammaticorum graeca consuetudine invaluit sed initio litterati vocabantur.
cornelius quoque nepos libello quo distinguit litteratum ab erudito, litte- ratos vulgo quidem appellari ait eos qui aliquid diligenter et acute scienterque possint aut dicere aut scribere, ceterum proprie sic appellandos poetarum interpretes, qui a graecis grammatici nominentur.
eosdem litteratores vocitatos mes- salla corvinus in quadam epistula ostendit, non esse sibi dicens rem cum furio bibaculo, ne cum ticida quidem aut litteratore catone: significat enim haud dubie valerium catonem poetam simul grammaticumque notissimum.
sunt qui litteratum a litteratore distinguant, ut graeci grammaticum a grammatista, et illum quidem absolute, hunc mediocriter doctum existiment.
quorum opinionem orbilius etiam exemplis confirmat: namque apud maiores ait cum familia alicuius venalis produceretur, non temere quem litteratum in titulo sed litteratorem inscribi solitum esse, quasi non perfectum litteris sed imbutum.
veteres grammatici et rhetoricam docebant ac multo- rum de utraque arte commentarii feruntur.
secundum quam consuetudinem posteriores quoque existimo, quam- quam iam discretis professionibus, nihilo minus vel reti- nuisse vel instituisse et ipsos quaedam genera meditatio- num ad eloquentiam praeparandam, ut problemata, paraphrasis, adlocutiones, aetiologias atque alias hoc genus, ne scilicet sicci omnino atque aridi pueri rhetoribus traderentur.
quae quidem omitti iam video desidia quo- rundam et infantia: non enim fastidio putem.
me quidem adulescentulo, repeto quendam principem nomine alter- nis diebus declamare, alternis disputare, nonnullis mane vero disserere, post meridiem remoto pulpito declamare solitum.
audiebam etiam memoria patrum quosdam e grammatici statim ludo transiisse in forum atque in nu- merum praestantissimorum patronorum receptos.
clari professores et de quibus prodi possit aliquid dum- taxat a nobis fere hi fuerunt.
sevius nicanor primus ad famam dignationemque docendo pervenit fecitque praeter commentarios quorum tamen pars maxima intercepta dicitur saturam quoque in qua libertinum se ac duplici cognomine esse per haec indicat sevius nicanor marci libertus negabit: sevius nicanor pothos idem ac marcus docebit.
sunt qui tradant ob infamiam quandam eum in sardiniam secessisse ibique diem obiisse.
aurelius opillus epicurei cuiusdam libertus philo- sophiam primo, deinde rhetoricam, novissime gramma- ticam docuit.
dimissa autem schola, rutilium rufum damnatum in asiam secutus, ibidem zmyrnae simul con- senuit conposuitque variae eruditionis aliquot volumina ex quibus novem unius corporis quae, quia scriptores ac poetas sub clientela musarum iudicaret non absurde et fecisse et scripsisse se ait ex numero divarum et appel- latione.
huius cognomen in plerisque indicibus et titulis per unam  litteram scriptum animadverto, verum ipse id per duas effert in parastichide libelli qui inscribitur pinax.
m.
antonius gnipho ingenuus in gallia natus sed expositus, a nutritore suo manumissus institutusque alexandriae quidem, ut aliqui tradunt, in contubernio dionysii scytobrachionis, quod equidem non temere crediderim cum temporum ratio vix congruatfuisse dicitur ingenii magni, memoriae singularis nec minus graece quam latine doctus, praeterea comi facilique natura nec umquam de mercedibus pactus eoque plura ex liberalitate discentium consecutus.
docuit primum in divi iulii domo pueri adhuc, deinde in sua privata.
do- cuit autem et rhetoricam ita ut cotidie praecepta elo- quentiae traderet, declamaret vero nonnisi nundinis.
scholam eius claros quoque viros frequentasse aiunt, in his m.
ciceronem, etiam cum praetura fungeretur.
scrip- sit multa quamvis annum aetatis quinquagesimum non excesserit, etsi ateius philologus duo tantum volumina de latino sermone reliquisse eum tradit: nam cetera scripta discipulorum eius esse, non ipsius, in quibus et suum ali- cubi reperiri nomen athoc m.
pompilius andronicus natione syrus, studio epicureae sectae desidiosior in professione grammatica habebatur minusque idoneus ad tuendam scholam.
ita- que, cum se in urbe non solum antonio gniphoni sed ce- teris etiam deterioribus postponi videret, cumas transiit ibique in otio vixit et multa conposuit, verum adeo inops atque egens ut coactus sit praecipuum illud opusculum suum annalium ennii elenchorum xvi milibus nummum cuidam vendere, quos libros orbilius suppressos redemisse se dicit vulgandosque curasse nomine auctoris.
orbilius pupillus beneventanus morte paren- tum una atque eadem die inimicorum dolo interempto- rum destitutus primo apparituram magistratibus fecit, deinde in macedonia corniculo, mox equo meruit functus- que militia studia repetiit quae iam inde a puero non le- viter attigerat ac professus diu in patria quinquagesimo demum anno romam consule cicerone transiit docuitque maiore fama quam emolumento.
namque iam persenex pauperem se et habitare sub tegulis quodam scripto fatetur.
librum etiam cui est titulus peri algeos edidit continentem querelas de iniuriis quas professores neglegentia aut am- bitione parentum acciperent.
fuit autem naturae acerbae non modo in antisophistas quos omni in occasione lacera- vit sed etiam in discipulos ut et horatius significat pla- gosum eum adpellans et domitius marsus scribens si quos orbilius ferula scuticaque cecidit.
ac ne principum quidem virorum insectatione abstinuit, siquidem ignotus adhuc cum iudicio frequenti testimo- nium diceret, interrogatus a varrone diversae partis ad- vocato quidnam ageret et quo artificio uteretur, gibbero- sos se de sole in umbram transferre respondit quod mure- na gibber erat.
vixit prope ad centesimum aetatis annum amissa iam pridem memoria ut versus bibaculi docet orbilius ubinam est litterarum oblivio?
statua eius beneventi ostenditur in capitolio ad sinistrum latus marmorea habitu sedentis ac palliati, adpositis duo- bus scriniis.
reliquit filium orbilium, et ipsum gramma- ticum professorem.
ateius philologus libertinus athenis est natus.
hunc capito ateius notus iuris consultus inter grammaticos rhetorem, inter rhetores grammaticum fuisse ait.
de eodem asinius pollio, in libro quo sallustii scripta reprehendit ut nimia priscorum verborum adfectatione oblita, ita tradit: 'in eam rem adiutorium ei fecit maxime quidam ateius praetextatus nobilis grammaticus latinus declamantium deinde auditor atque praeceptor ad summam philologus ab semet nominatus.
' ipse ad laelium hermam scripsit se in graecis litteris magnum processum habere et in latinis nonnullum, audiisse antonium gniphonem eiusque here- dem postea docuisse.
praecepisse autem multis et claris iuvenibus in quis appio quoque et pulchro claudiis fra- tribus quorum etiam comes in provincia fuerit.
philologi adpellationem adsumpsisse videtur quia, sic ut erato- sthenes qui primus hoc cognomen sibi vindicavit, multi- plici variaque doctrina censebatur.
quod sane ex commen- tariis eius adparet quamquam paucissimi exstent: de quorum tamen copia sic altera ad eundem hermam epi- stula significat: 'hylen nostram aliis memento commendare quam omnis generis coegimus uti scis octingentos in libros.
' coluit postea familiarissime c.
sallustium et, eo defuncto, asinium pollionem, quos historiam conponere adgressos, alterum breviario rerum omnium romanarum ex quibus quas vellet eligeret instruxit, alterum praeceptis de ra- tione scribendi.
quo magis miror asinium credidisse antiqua eum verba et figuras solitum esse colligere sallustio cum sibi sciat nihil aliud suadere quam ut noto civilique et proprio sermone utatur vitetque maxime obscuritatem sallustii et audaciam in translationibus.
p.
valerius cato, ut nonnulli tradiderunt burseni cuiusdam libertus ex gallia, ipse libello cui est titulus in- dignatio ingenuum se natum ait et pupillum relictum eoque facilius licentia sullani temporis exutum patrimonio.
do- cuit multos et nobiles visusque est peridoneus praeceptor maxime ad poeticam tendentibus ut quidem adparere vel his versiculis potest.
cato grammaticus latina siren qui solus legit ac facit poetas.
scripsit praeter grammaticos libellos etiam poemata ex quibus praecipue probantur lydia et diana.
lydiae ti- cida meminit lydia doctorum maxima cura liber.
dianae cinna saecula permaneat nostri dictynna catonis.
vixit ad extremam senectam sed in summa pauperie et paene inopia, abditus modice gurgustio postquam tus- culana villa creditoribus cesserat, ut auctor est bibaculus si quis forte mei domum catonis depictas minio assulas et illos custodis videt hortulos priapi, miratur quibus ille disciplinis tantam sit sapientiam assecutus quem tres cauliculi, selibra farris, racemi duo tegula sub una ad summam prope nutriant senectam.
et rursus catonis modo, galle, tusculanum tota creditor urbe venditabat.
mirati sumus unicum magistrum, summum grammaticum, optimum poetam omnes solvere posse quaestiones, unum difficile expedire nomen.
en cor zenodoti en iecur cratetis.
cornelius epicadus, l.
cornelii sullae dictatoris libertus calatorque in sacerdotio augurali, filio quoque eius fausto gratissimus fuit, quare numquam non utrius- que se libertum edidit.
librum autem quem sulla novissi- mum de rebus suis inperfectum reliquerat ipse supplevit.
staberius eros nomine, thrax emptus de catasta et propter litterarum studium manumissus, docuit inter ceteros brutum et cassium.
sunt qui tradant tanta eum honestate praeditum ut temporibus sullanis proscripto- rum liberos gratis et sine mercede ulla in disciplinam re- ceperit.
curtius nicia haesit cn.
pompeio et c.
memmio sed cum codicillos memmii ad pompeii uxorem de stupro pertulisset, proditus ab ea pompeium offendit domoque ei interdictum est.
fuit et m.
ciceronis familiaris in cuius epistula ad dolabellam haec de eo legimus: 'nihil romae geritur quod te putem scire curare nisi forte scire vis me inter niciam nostrum et vidium iudicem esse.
profert alter, opinor, duobus versiculis expensum .
alter arist- archus hos .
ego tamquam criticus antiquos iudica- turus sum utrum sint  .
' item ad atticum: 'de nicia quod scribis si ita me haberem ut eius humanitate frui possem in primis vellem mecum illum habere.
sed mihi solitudo et recessus provincia est.
praeterea nosti niciae nostri imbecillitatem, mollitiam, con- suetudinem victus.
cur ergo illi molestus esse  non possit?
voluntas tamen eius mihi grata est.
' huius de lucilio libros etiam santra con- probat.
lenaeus magni pompeii libertus et paene omnium expeditionum comes, defuncto eo filiisque eius, schola se sustentavit docuitque in carinis ad telluris in qua regione pompeiorum domus fuerat ac tanto amore erga patroni memoriam exstitit ut sallustium historicum quod eum oris probi animo inverecundo scripsisset acerbissima sa- tura laceraverit lastaurum et lurconem et nebulonem popinonemque adpellans et vita scriptisque monstrosum, prae- terea priscorum catonisque verborum ineruditissimum furem.
traditur autem puer adhuc catenis subreptus refugisse in patriam perceptisque liberalibus disciplinis pretium suum domino rettulisse, verum ob ingenium atque doc- trinam gratis manumissus.
q.
caecilius epirota tusculi natus, libertus atti-  equitis romani ad quem sunt ciceronis epistulae cum filiam patroni nuptam m.
agrippae doceret, suspec- tus in ea et ob hoc remotus ad cornelium gallum se con- tulit vixitque una familiarissime quod ipsi gallo inter gravissima crimina ab augusto obicitur.
post deinde damnationem mortemque galli scholam aperuit sed ita ut paucis et tantum adulescentibus praeciperet, prae- textato nemini nisi si cuius parenti hoc officium negare non posset.
primus dicitur latine ex tempore disputasse primusque vergilium et alios poetas novos praelegere coepisse, quod etiam domitii marsi versiculis indicat epirota tenellorum nutricula vatum  verrius flaccus libertinus docendi genere maxime inclaruit.
namque ad exercitanda discentium ingenia aequales inter se conmittere solebat, proposita non solum materia quam scriberent sed et praemio quod victor auferret: id erat liber aliquis antiquus pulcher aut rarior.
quare ab augusto quoque nepotibus eius praecep- tor electus transiit in palatium cum tota schola, verum ut ne quem amplius posthac discipulum reciperet docuit- que in atrio catulinae domus quae pars palatii tunc erat et centena sestertia in annum accepit.
decessit aetatis exactae sub tiberio.
statuam habet praeneste in supe- riore fori parte circa hemicyclium in quo fastos a se ordi- natos et marmoreo parieti incisos publicarat.
l.
crassicius genere tarentinus ordinis libertini cognomine pasicles, mox pansam se transnominavit.
hic initio circa scenam versatus est dum mimographos adiu- vat, deinde in pergula docuit donec commentario zmyr- nae edito adeo inclaruit ut haec de eo scriberentur uni crassicio se credere zmyrna probavit desinite indocti coniugio hanc petere.
soli crassicio se dixit nubere velle intima cui soli nota sua extiterint.
sed cum edoceret iam multos ac nobiles in his iullum antonium triumviri filium ut verrio quoque flacco con- pararetur, dimissa repente schola, transiit ad q.
sextii philosophi sectam.
scribonius aphrodisius orbilii servus atque dis- cipulus, mox a scribonia libonis filia quae prior augusti uxor fuerat redemptus et manumissus docuit quo verrius tempore, cuius etiam libris de orthographia rescripsit non sine insectatione studiorum morumque eius.
c.
iulius hyginus augusti libertus, natione his- panus,nonnulli alexandrinum putant et a caesare puerum romam adductum alexandria captastudiose et audiit et imitatus est cornelium alexandrum gramma- ticum graecum quem propter antiquitatis notitiam poly- historem multi, quidam historiam vocabant.
praefuit palatinae bibliothecae nec eo secius plurimos docuit fuit- que familiarissimus ovidio poetae et clodio licino con- sulari historico qui eum admodum pauperem decessisse tradit et liberalitate sua quoad vixerit sustentatum.
huius libertus fuit iulius modestus in studiis atque doctrina vestigia patroni secutus.
c.
melissus spoleti natus, ingenuus sed ob discor- diam parentum expositus, cura et industria educatoris sui altiora studia percepit ac maecenati pro grammatico muneri datus est.
cui cum se gratum et acceptum in mo- dum amici videret, quamquam adserente matre perman- sit tamen in statu servitutis praesentemque condicionem verae origini anteposuit, quare cito manumissus augusto etiam insinuatus est.
quo delegante, curam ordinandarum bibliothecarum in octaviae porticu suscepit.
atque, ut ipse tradit, sexagesimum aetatis annum agens libellos inep- tiarum qui nunc iocorum scribuntur componere instituit absolvitque centum et quinquaginta quibus et alios di- versi operis postea addidit.
fecit et novum genus togata- rum inscripsitque trabeatas.
m.
pomponius marcellus sermonis latini exactor molestissimus, in advocatione quadamnam interdum et causas agebatsoloecismum ab adversario factum usque adeo arguere perseveravit quoad cassius severus, interpellatis iudicibus, dilationem petiit ut litigator suus alium grammaticum adhiberet 'quando non putat is cum adversario de iure sibi sed de soloecismo controversiam fu- turam.
' hic idem cum ex oratione tiberii verbum repre- hendisset, adfirmante ateio capitone et esse illud latinum et si non esset futurum certe iam inde, 'mentitur,' inquit, capito.
tu enim, caesar, civitatem dare potes hominibus, verbo non potes.
' pugilem olim fuisse asinius gallus hoc in eum epigrammate ostendit qui caput ad laevam didicit glossemata nobis praecipit.
os nullum vel potius pugilis.
q.
remmius palaemon vicetinus, mulieris verna primo, ut ferunt, textrinum, deinde erilem filium dum comitatur in scholam litteras didicit.
postea manumissus docuit romae ac principem locum inter grammaticos te- nuit quamquam infamis omnibus vitiis palamque et ti- berio et mox claudio praedicantibus nemini minus insti- tutionem puerorum vel iuvenum conmittendam.
sed ca- piebat homines cum memoria rerum tum facilitate ser- monis nec non etiam poemata faciebat ex tempore.
scrip- sit vero variis nec vulgaribus metris.
adrogantia fuit tanta ut m.
varronem porcum adpellaret, secum et natas et mori- turas litteras iactaret, nomen suum in bucolicis non temere positum sed praesagante vergilio fore quandoque omnium poetarum ac poematum palaemonem iudicem.
gloriabatur etiam latrones quondam sibi propter nominis celebritatem parsisse.
luxuriae ita indulsit ut saepius in die lavaret nec sufficeret sumptibus quamquam ex schola quadringena annua caperet ac non multo minus ex re familiari cuius diligentissimus erat cum et officinas promercalium vestium exerceret et agros adeo coleret ut vitem manu eius insti- tutam satis constet ccclx uvas edidisse.
sed maxime flagrabat libidinibus in mulieres usque ad infamiam oris: dicto quoque non infaceto notatum ferunt cuiusdam qui eum in turba osculum sibi ingerentem quamquam refu- giens devitare non posset, 'vis tuinquitmagister, quotiens festinantem aliquem vides abligurire?
'.
m.
valerius probus berytius diu centuriatum petiit donec taedio ad studia se contulit.
legerat in pro- vincia quosdam veteres libellos apud grammatistam, du- rante adhuc ibi antiquorum memoria necdum omnino abo- lita sicut romae.
hos cum diligentius repetere atque alios deinceps cognoscere cuperet, quamvis omnes contemni magisque obprobrio legentibus quam gloriae et fructui esse animadverteret, nihilo minus in proposito mansit multaque exemplaria contracta emendare ac distinguere et adnotare curavit, soli huic nec ulli praeterea gramma- ticae parti deditus.
hic non tam discipulos quam secta- tores aliquot habuit.
numquam enim ita docuit ut ma- gistri personam substineret: unum et alterum vel, cum plurimum, tres aut quattuor postmeridianis horis admittere solebat cubansque inter longos ac vulgares sermones le- gere quaedam idque perraro.
nimis pauca et exigua de quibusdam minutis quaestiunculis edidit.
reliquit autem non mediocrem silvam observationum sermonis antiqui.
rhetorica quoque apud nos perinde atque gram- matica sero recepta est paululo etiam difficilius quippe quam constet nonnumquam etiam prohibitam exerceri.
quod ne cui dubium sit vetus  item censorum edic- tum subiciam: ' fannio strabone m.
valerio - salla coss.
m.
pomponius praetor senatum consuluit.
quod verba facta sunt de philosophis et  rhetoribus de ea re ita censuerunt, ut m.
pomponius praetor animadverteret curaretque uti ei e re publica fideque sua videretur uti romae ne essent.
' de iisdem interiecto tempore cn.
domitius aenobarbus  l.
licinius crassus censores ita edi- xerunt: 'renuntiatum  nobis esse homines qui novum genus disciplinae instituerunt ad quos iuventus in ludum conveniat: eos sibi nomen imposuisse latinos rhetoras.
ibi homines adolescentulos dies totos desidere.
maiores nostri quae liberos suos discere et quos in ludos itare vellent insti- tuerunt.
haec nova quae praeter consuetudinem ac morem maiorum fiunt neque placent neque recta videntur.
qua- propter et iis qui eos ludos habent et iis qui eo venire con- suerunt videtur faciundum ut ossenderemus nostram sen- tentiam nobis non placere.
' paulatim et ipsa utilis honesta- que adparuit multique eam et praesidii causa et gloriae adpetiverunt.
cicero ad praeturam usque etiam graece declamitavit, latine vero senior quoque et quidem cum consulibus hirtio et pansa quos discipulos et grandis praetextatos vocabat.
cn.
pompeium quidam historici tradiderunt sub ipsum civile bellum quo facilius c.
curioni promptissimo iuveni causam caesaris defendenti contradi- ceret repetiisse declamandi consuetudinem, m.
antonium item augustum ne mutinensi quidem bello omisisse.
nero caesar primo imperii anno, publice quoque bis an- tea declamavit.
plerique autem oratorum etiam declama- tiones ediderunt.
quare, magno studio hominibus iniecto, magna etiam professorum ac doctorum profluxit copia adeoque floruit ut nonnulli ex infima fortuna in ordinem senatorium atque ad summos honores processerint.
sed ratio docendi nec una omnibus nec singulis eadem semper fuit quando vario modo quisque discipulos exercuerunt.
nam et dicta praeclare per omnes figuras, per casus et apologos aliter atque aliter exponere et narrationes cum breviter ac presse tum latius et uberius explicare consue- rant, interdum graecorum scripta convertere ac viros in- lustres laudare vel vituperare, quaedam etiam ad usum conmunis vitae instituta tum utilia et necessaria tum perniciosa et supervacanea ostendere, saepe fabulis fidem firmare aut demere quod genus thesis et anasceuas et catasceuas graeci vocant: donec sensim haec exoluerunt et ad controversiam ventum est.
veteres controversiae aut ex historiis trahebantur sicut sane nonnullae usque adhuc aut ex veritate ac re, si qua forte recens accidisset: itaque locorum etiam appellationibus additis proponi solebant.
sic certe conlectae editaeque se habent ex qui- bus non alienum fuerit unam et alteram exempli causa ad verbum referre: 'aestivo tempore adulescentes urbani cum ostiam venissent litus ingressi, piscatores trahentes rete adierunt et pepigerunt bolum quanti emerent.
nummos solverunt.
diu expectaverunt dum retia extraherentur.
ali- quando extractis piscis nullus infuit sed sporta auri obsuta.
tum emptores bolum suum aiunt, piscatores suum.
' 'vena- licius cum brundusi gregem venalium e navi educeret, for- moso et pretioso puero quod portitores verebatur bullam et praetextam togam inposuit.
facile fallaciam celavit.
romam venitur, res cognita est, petitur puer quod domini voluntate fuerit liber in libertatem.
' olim autem eas [appellatione] graeci  vocabant, mox controversias quidem, sed aut fictas aut iudiciales.
inlustres professores et quorum memoria aliqua exstet non temere alii reperientur quam de quibus tradam.
l.
plotius gallus.
de hoc cicero in epistula ad m.
titinium sic refert: 'equidem memoria teneo pueris nobis primum latine docere coepisse plotium quendam.
ad quem cum fieret concursus quod studiosissimus quisque apud eum exerceretur, dolebam mihi idem non licere.
con- tinebar autem doctissimorum hominum auctoritate qui existimabant graecis exercitationibus ali melius ingenia posse.
' hunc eundemnam diutissime vixitm.
caelius in oratione quam pro se de vi habuit significat dictasse atratino accusatori suo actionem subtractoque nomine hordearium eum rhetorem appellat deridens ut inflatum ac levem et sordidum.
l.
voltacilius pilutus serviisse dicitur atque etiam ostiarius vetere more in catena fuisse donec ob ingenium ac studium litterarum manumissus accusanti patrono subscripsit.
deinde rhetoricam professus, cn.
pompeium magnum docuit patrisque eius res gestas nec minus ipsius conpluribus libris exposuit, primus omnium libertinorum ut cornelius nepos opinatur scribere historiam orsus non- nisi ab honestissimo quoque scribi solitam ad id tempus.
epidius calumnia notatus, ludum dicendi aperuit docuitque inter ceteros m.
antonium et augu- stum: quibus quondam cannutius obicientibus sibi quod in re publica administranda potissimum consularis isaurici sectam sequeretur: malleresponditisaurici esse discipulum quam epidii calumniatoris.
hic epidius ortum se a c.
epidio nucerino praedicabat, quem ferunt olim praecipitatum in fontem fluminis sarni ac statim non conparuisse, paulo post cum cornibus aureis exstitisse in numeroque deorum habitum.
sextus clodius e sicilia latinae simul graecaeque eloquentiae professor male oculatus et dicax, par oculorum in amicitia m.
antonii triumviri extrivisse se aiebat.
eius- dem uxorem fulviam cui altera bucca inflatior erat acu- men stili temptare dixit nec eo minus immo vel magis ob hoc antonio gratus.
a quo mox consule ingens etiam congiarium accepit ut ei in philippicis cicero obicit: 'hibes ioci causa magistrum suffragio tuo et compotorum tuorum rhetorem  concessisti ut in  quae vellet diceret salsum omnino hominem sed materia facilis  et in tuos  dicere.
at quanta merces rhetori est data!
audi- te, audite, p.
c.
et cognoscite rei publicae volnera.
duo milia iugerum campi leontini sex.
clodio rhetori assignasti et quidem immuni ut tanta mercede nihil sapere disceres.
' c.
albucius silus novariensis, cum aedilitate in patria fungeretur, cum forte ius diceret ab iis contra quos pronuntiabat pedibus e tribunali detractus est.
quod in- digne ferens statim contendit ad portam et inde romam receptusque in planci oratoris contubernium cui declama- turo mos erat prius aliquem qui ante diceret excitare, sus- cepit eas partes atque ita inplevit ut planco silentium inponeret non audenti in conparationem se demittere.
sed ex eo clarus propria auditoria instituit, solitus pro- posita controversia sedens incipere et calore demum pro- vectus consurgere ac perorare, declamare aut genere vario, modo splendide atque adornate tum ne usque quaque scholasticus existimaretur circumcise ac sordide et tantum non trivialibus verbis.
egit et causas, verum rarius dum amplissimam quamque sectatur nec alium in ulla locum quam perorandi.
postea renuntiavit foro partim pudore partim metu: nam cum in lite quadam centumvirali ad- versario quem ut inpium erga parentes incessebat ius iurandum quasi per figuram sic obtulisset: 'iura per patris matrisque cineres qui inconditi iacent', et alia in hunc modum, adripiente eo condicionem nec iudicibus aspernantibus, non sine magna sua invidia negotium ad- flixit.
et rursus in cognitione caedis mediolani apud l.
pisonem proconsulem defendens reum cum cohiberent lictores nimias laudantium voces et ita excanduisset ut, deplorato italiae statu, quasi iterum in formam provin- ciae redigeretur, m.
insuper brutum cuius statua in con- spectu erat invocaret legum ac libertatis auctorem et vin- dicem, paene poenas luit.
iam autem senior ob vitium vomicae novariam rediit convocataque plebe, causis propter quas mori destinasset diu ac more contionantis redditis, abstinuit cibo * * *