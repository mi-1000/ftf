parentem habere auarum inlepidum, in liberos difficilem, qui te nec amet nec studeat tui.
aut tu illum furto fallas aut per litteras auertas aliquod nomen aut per seruolum percutias pauidum, postremo a parco patre quod sumas quanto dissipes libentius!
quem neque quo pacto fallam nec quid inde auferam, nec quem dolum ad eum aut machinam commoliar scio quicquam: ita omnis meos dolos fallacias praestrigias praestrinxit commoditas patris.
serit arbores, quae saeclo prosint alteri.
pro deum, popularium omnium, omnium adulescentium clamo postulo obsecro oro ploro atque inploro fidem!
in ciuitate fiunt facinora capitalia:  ab amico amante argentum accipere meretrix noenu uolt.
ad restim res redit.
immo collus, non res: nam ille argentum habet.