liceat quo iure sum usus adulescentior, novas qui exactas feci ut inveterascerent, ne cum poeta scriptura evanesceret.
in is quas primum caecili didici novas partim sum earum exactu', partim vix steti.
quia scibam dubiam fortunam esse scaenicam, spe incerta certum mihi laborem sustuli, novas, studiose n llum ab studio abducerem.
perfeci ut spectarentur: ubi sunt cognitae, placitae sunt.
ita poetam restitui in locum prope iam remmotum iniuria advorsarium ab studio atque ab labore atque arte musica.
quod si scripturam sprevissem in praesentia et n deterrendo voluissem operam sumere, ut in otio esset potiu'quam in negotio, deterruissem facile ne alias scriberet.
nunc quid petam me causa aequo animo attendite.
hecyram ad vos refero, quam mihi per silentium numquam agere licitumst; ita eam oppressit calamitas.
sedabit, si erit adiutrix nostrae industriae.
quom primum eam agere coepi, pugilum gloria comitum conventu', strepitu', clamor mulierum fecere ut ante tempus exirem foras.
vetere in nova coepi uti consuetudine in experiundo ut essem; refero denuo.
primo actu placeo; quom interea rumor venit datum iri gladiatores, populu'convolat, tumultuantur clamant, pugnant de loco: ego nterea mem non potui tutari locum.
nunc turba nulla est: otium et silentiumst: agendi tempu'mihi datumst; vobis datur potestas condecorandi ludos scaenicos.
nolite sinere per vos artem musicam recidere ad paucos: facite ut vostra auctoritas meae actoritati fautrix adiutrixque sit.
si numquam avare pretium statui arti meae et eum sse quaestum in animum induxi maxumum quam maxume servire vostris commodis, sinite impetrare me, qui in tutelam meam studium suom et se in vostram commisit fidem, me causa causam accipite et date silentium, ut lubeat scribere aliis mihique ut discere novas expediat posthac pretio emptas meo.