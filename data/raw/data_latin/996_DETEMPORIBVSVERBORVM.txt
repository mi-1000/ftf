nullum omnino diremptum est, cum per se in se reuoluatur et sit perpetuum unitum et indiuiduum.
sed quoniam actus noster uariatur nec idem semper est, indiuiduo tempori per metonymiam partes temporis inponere solemus, non tempus diuidentes.
etenim aut agimus aut acturi sumus.
hinc quod agimus in tres portiones diuidimus et dicimus instans praeteritum futurum.
instans est, quod et praesens, cum quid maxime agimus; prae- teritum, cum facere desinimus et actum perficimus; futurum, cum non adhuc agere instituimus, sed acturos nos promittimus.
in praeterito duo tempora sunt artificalia.
artes enim exi- gentibus fabulis et rebus actis saecula reperierunt.
inper- fectum scilicet, id est non iam perfectum, ut si aliquid agimus quod non perficientes agere desinimus, unde hoc tempus in- choatiuum dicitur; perfectum, hoc est cum facere desinimus et actum perficimus, quod alii absolutiuum, alii infinitiuum dicunt; plus quam autem perfectum, quod uetustissimum dicunt, cum non solum quid egimus, sed longa intercapedine in- ueterauerit nobis.
tempus nullum per se direptum omnino est, cum per se in se reuoluatur et sit perpetuum initium.
verum quoniam differt noster actus nec semper idem est, aut enim facimus aut fecimus aut facturi sumus, hac ex re indiuiduo tempori partes inponimus temporis, tempus non diuidentes et actum nostrum diuersum significantes.
uniuersa enim  agimus procul dubio in tres diuiduntur portiones; diuerso igitur agendi tempore tempus ipsud diuidimus; ergo abusiue operum gratia tempora tria dicuntur, quae aut per- ficiuntur aut perfecta sunt aut perficienda exspectantur.
inde tempora dicuntur spatia, in quibus opera aguntur.
ex praeterito perfecto distinguitur inperfectum id est praeteritum  tam perfectum,  quasi prae- terisse tempus adfirmamus, cum aliquid coepimus nec perfeci- mus quasi legebam.
inperfecta autem ideo dicitur quia non actus sui deficit prius quam iam praesens adfuerit; non sic perfecta inperfectum est, quod statim dimittimus,  perfectum, quod dudum dimisimus et ideo dicitur, quia quasi uetustissima esse uidetur.