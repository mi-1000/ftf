cum genere summo ortus essem et cum fratrem propter vos amisissem, nec quisquam de p.
africani et tiberi gracchi familia nisi ego et puer restaremus, ut pateremini hoc tempore me quiescere, ne a stirpe genus nostrum interiret et uti aliqua propago generis nostri reliqua esset: haud  an lubentibus a vobis impetrassem.
nuper teanum sidicinum consul venit.
uxor eius dixit se in balneis virilibus lavari velle.
quaestori sidi- cino m.
mario datum est negotium uti balneis exigerentur qui lavabantur.
uxor renuntiat viro parum cito sibi balneas traditas esse et parum lautas fuisse.
idcirco palus destitutus est in foro eoque adductus suae civitatis nobilissimus homo m.
marius.
vestimenta detracta sunt, virgis caesus est.
caleni, ubi id audierunt, edixerunt ne quis in balneis lavisse vellet cum magistratus romanus ibi esset.
ferentini ob eandem causam praetor noster quaestores abripi iussit: alter se de muro deiecit, alter prensus et virgis caesus est.
quanta libido quantaque intemperantia sit hominum adulescentium, unum exemplum vobis ostendam.
his annis paucis ex asia missus est, qui per id tempus magi- stratum non ceperat, homo adulescens pro legato.
is in lectica ferebatur.
ei obviam bubulcus de plebe venusina advenit et per iocum, cum ignoraret qui ferretur, rogavit num mortuum ferrent.
ubi id audivit, lecticam iussit deponi, struppis, quibus lectica deligata erat, usque adeo verberari iussit, dum animam efflavit.
ea luxurii causa aiunt institui.
non est ea luxuries, quae necessario parentur vitae causa.
quod unum nobis in ostentum, ipsis in usum adportatur.