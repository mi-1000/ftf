quiritium tuorum opus, natos apud me proxima fetura licentiore epistla narrare constitui tibi, iucundissime im- perator; sit enim haec tui praefatio, verissima, dum ma- xim consenescit in patre.
"namque tu solebas nugas esse aliquid meas putare," ut obiter emolliam catullum conterraneum meum (agnoscis et hoc castrense verbum): ille enim, ut scis, permutatis prioribus syllabis duriusculum se fecit quam volebat existimari, a veraniolis uis et fa- ulis.
simul ut hac mea petulantia fiat quod proxime non fieri questus es in alia procaci epistla nostra, ut in quaedam acta exeat sciantque omnes quam ex aequo tecum vivat imperium.
triumphalis et censorius tu sexiesque consul ac tribuniciae potestatis particeps et, quod his no- bilius fecisti, dum illud patri pariter et equestri ordini praestas, praefectus praetorii eius omniaque haec rei pu- blicae es: nobis quidem qualis in castrensi contubernio, nec quicquam in te mutavit fortunae amplitudo, nisi ut prodesse tantundem posses t velles.
itaque cum ceteris in veneratione tui pateant omnia lia, nobis ad colendum te familiarius audacia sola superest: hanc igitur tibi im- putabis et in nostra culpa tibi ignosces.
perfricui faciem nec tamen profeci, quoniam alia via occurris ingens et longius etiam summoves ingenii fascibus.
fulgurar in nullo umquam verius dicta vis eloquentiae, tribunicia potestas facundiae.
quanto tu ore patris laudes tonas!
quanto fratris amas!
quantus in poetica es!
o magna fecunditas animi!
quem ad modum fratrem quoque imitareris exco- gitasti.