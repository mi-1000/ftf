brute, testificatur pater se tibi privernatem fundum reliquisse.
sapiens videlicet homo cum primis nostrae civitatis no- rat hunc gurgitem; metuebat, ne cum is nihil haberet, nihil esse ei relictum putaretur.
ubi sunt hi fundi, brute, quos tibi pater publicis commentariis consignatos reliquit?
quod nisi puberem te, inquit, iam haberet, quartum li- brum composuisset et se etiam in balneis lotum cum filio scriptum reliquisset.
brute quid sedes?
quid illam anum patri nuntiare vis tuo?
quid illis omnibus, quorum imagines duci vides?
quid maioribus tuis?
quid l.
bruto, qui hunc populum dominatu regio liberavit?
quid te agere?
cui rei, cui gloriae, cui virtuti studere?
patrimonione augendo?
at id non est nobilitatis.
sed fac esse, nihil superest; lubidines totum dissupaverunt.
an iuri civili?
est pater- num.
sed dicet te, cum aedes venderes, ne in rutis quidem et caesis solium tibi paternum recepisse.
an rei militari?
qui numquam castra videris!
an eloquen- tiae?
quae neque est in te et, quidquid est vocis ac linguae, omne in istum turpissimum calumniae quaestum contulisti!
tu lucem aspicere audes?
tu hos intueri?
tu in foro, tu in urbe, tu in civium esse conspectu?
tu illam mortuam, tu imagines ipsas non perhorrescis?
qui- bus non modo imitandis, sed ne collocandis quidem tibi locum ullum reliquisti.
per tuam nobilitatem, per vestram familiam!
per tuas statuas!