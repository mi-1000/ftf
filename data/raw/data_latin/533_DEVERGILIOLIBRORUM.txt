dentes octo, sed ex his duo ceteris altiores, per quos appareat ex minore aetate in maiorem tran- scendisse.
et ora tristia temptantum sensus torquebit amaror ipse quirinali lituo parvaque sedebat subcinctus trabea laevaque ancile gerebat.
nam si nihil .
deesse animadverterimus, videtur ita dictum, ut fiat 'lituo et trabea subcinctus', quod est .
ab- surdissimum; quippe cum lituus sit virga brevis in parte, qua robustior est, incurva, qua augures utuntur, quonam modo 'subcinctus lituo' videri potest?
daedalus, ut fama est, fugiens minoia regna praepetibus pennis ausus se credere caelo.
nam praepetes .
aves ab auguribus appel- lantur, quae aut opportune praevolant aut idoneas sedes capiunt.
eripe me his, invicte, malis, aut tu mihi terram inice, namque potes, portusque require velinos.
quo .
modo aut palinurus novisse et nominare potuit portus velinos aut aeneas ex eo nomine locum invenire, cum velia oppidum, a quo portum, qui in eo loco est, velinum dixit, servio tullio romae regnante post annum amplius sescentesi- mum, quam aeneas in italiam venit, conditum in agro lucano et eo nomine appellatum est?
nam qui ab harpalo .
regis cyri praefecto ex terra phocaide fugati sunt, alii veliam, partim massiliam condiderunt.
inscitissime igitur petit, ut aeneas portum velinum requirat, cum id nomen eo tem- pore fuerit nusquam gentium.
neque simile .
illud videri debet, quod est in primo carmine italiam fato profugus lavinaque venit litora, et aeque in sexto libro chalcidicaque levis tandem super astitit arce, quoniam poetae ipsi quaedam   historiae dicere ex sua persona concedi solet, quae facta ipse postea scire potuit, sicut vergilius scivit de lavinio oppido et de colonia chalcidicensi.
sed palinuros qui potuit .
scire ea, quae post annos sescentos facta sunt, nisi quis eum divinasse aput inferos putat, proinde ut animae defunctorum solent?
sed et si ita accipias, quamquam non ita dicitur, aeneas tamen, qui non divinabat, quo pacto potuit requirere portum velinum, cui nomen tunc, sicut diximus, nullum usquam fuit?
nam cum thesea .
inter eos nominasset, qui ad inferos adissent ac redissent, dixissetque quid thesea, magnum quid memorem alciden?
et mi genus ab iove summo est, postea tamen infert: sedet aeternumque sedebit infelix theseus.
qui autem .
fieri potest, ut aeternum aput inferos sedeat, quem supra cum is nominat, qui descenderint illuc atque inde rur- sum evaserint, praesertim cum ita sit fabula de theseo atque si hercules eum evellerit e petra et in lucem ad superos eduxerit?
eruet ille argos agamemnoniasque mycenas ipsumque aeaciden, genus armipotentis achilli ultus avos troiae, templa intemerata minervae.
confudit .
et personas diversas et tempora; nam neque eodem tempore neque per eosdem homines cum achaeis et cum pyrro bellatum est.
pyrrus enim, quem dicit aeaciden, de epiro in italiam transgressus cum romanis depugnavit adversus manium curium in eo bello ducem.
argivum autem bellum id est achaicum multis post annis a l.
mummio imperatore gestum est.
potest igitur .
medius eximi versus, qui de pyrro inportune inmissus est, quem vergilius procul dubio exempturus .
fuit.
'velati limo'