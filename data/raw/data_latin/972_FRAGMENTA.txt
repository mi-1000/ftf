pollice usque ad periculum roso.
animam nostro amplexam pectore.
matutinus sol tectis arrisit.
cerberus forensis erat causidicus.
postquam ferculum allatum est.
obtorto valgiter labello.
nam contubernalem alucitae molestabant.
tot regum manubies penes fugitivum repertae.
in aumatium memet ipsum conieci.
quid est, iudices, dolus?
nimirum ubi aliquid factum est quod legi dolet.
habetis dolum, accipite nunc malum.
gloss.
s.
dionysii petauroque iubente modo superior .
satis constaret eos nisi inclinatos non solere transire cryptam neapolitanam.
memphitides puellae sacris deum paratae.
tinctus colore noctis manu puer loquaci.
aegyptias choreas.
triplici vides ut ortu triviae rotetur ignis volucrique phoebus axe rapidum pererret orbem.
anus recocta vino trementibus labellis.
hic quirites.
freta nereidum.
non bene olet qui bene semper olet.
qui voltur iecur intimum pererrat pectusque eruit intimasque fibras, non est quem lepidi vocant poetae, sed cordis , livor atque luxus.
sic contra rerum naturae munera nota corvus maturis frugibus ova refert.
sic format lingua fetum cum protulit ursa, et piscis nullo iunctus amore parit.
sic phoebea chelys victo resoluta parentis lucinae tepidis naribus ova fovet.
sic sine concubitu textis apis excita ceris fervet et audaci milite castra replet.
non uno contenta valet natura tenore, sed permutatas gaudet habere vices.
primus in orbe deos fecit timor, ardua caelo fulmina cum caderent discussaque maenala flammis atque ictus flagraret athos, mox phoebus ad ortus lustrata devectus humo lunaeque senectus et reparatus honos, hinc signa effusa per orbem et permutatis distinctus mensibus annus.
profecit vitium iamque error iussit inanis agricolas primos cereri dare messis honores, palmitibus plenis bacchum vincire, palemque pastorum gaudere manu.
nutat obrutus omnis neptunus demersus aqua, pallasque tabernas vindicat.
et voti reus et qui vendidit orbem, iam sibi quisque deos avido certamine fingit.
nam citius flammas mortales ore tenebunt quam secreta tegant.
quicquid demittis in aurem, effluit et subitis rumoribus oppida pulsat.
nec satis est vulgasse fidem: cumulatius exit proditionis opus famamque onerare laborat.
sic commissa verens avidus reserare minister fodit humum regisque latentes prodidit aures; concepit nam terra sonos calamique loquentes incinuere midam, qualem narraverat index.
fallunt nos oculi, vagique sensus oppressa ratione mentiuntur.
nam turris, prope quae quadrata surgit, detritis procul angulis rotatur.
hyblaeum refugit satur liquorem, et naris casiam frequenter odit.
hoc illo magis aut minus placere non posset, nisi lite destinata pugnarent dubio tenore sensus.
somnia, quae mentes ludunt volitantibus umbris, non delubra deum nec ab aethere numina mittunt, sed sibi quisque facit.
nam cum prostrata sopore urguet membra quies et mens sine pondere ludit, quicquid luce fuit, tenebris agit.
oppida bello qui quatit et flammis miserandas eruit urbes, tela videt versasque acies et funera regum atque exundantes profuso sanguine campos.
qui causas orare solent, legesque forumque et pavidi cernunt inclusum chorte tribunal.
condit avarus opes defossumque invenit aurum.
venator saltus canibus quatit.
eripit undis aut premit eversam periturus navita puppem.
scribit amatori meretrix, dat adultera munus .
et canis in somnis leporis vestigia latrat [in noctis spatium miserorum vulnera durant].