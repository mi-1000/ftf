vocis articulatae pars minima.
vox autem dicitur articulata quae scribi potest, confusa quae scribi non potest.
litterae accidunt iii, nomen figura potestas.
nomen est quo vocatur, figura qua scribitur, potestas qua quid possit apparet.
litterarum nomina declinationibus carent neutrique sunt generis, unde cicero in verrinis 'usque ad alterum r'.
litterae omnes aut vocales dicuntur aut consonantes.
vocales sunt quae et sonis singu- laribus constant et solae syllabas faciunt, sine quibus nulla syllaba pro- creatur.
sunt autem numero v, a e i o u.
quae licet omnes dichronae sint, id est et produci et corripi possint, tamen a i u in utroque tempore similem possident sonum, ut acer amor itur iter unus ubi.
e vero et o dupliciter proferuntur: nam cum corripitur e, pro  graeco est, ut ego; cum producitur, pro , ut leda: itemque o cum corripitur, pro  graeco est, ut polus; cum producitur, pro , ut roma.
praeterea i et u tran- seunt in consonantium potestatem, cum primae in syllabis positae vel ipsae inter se cohaerent, ut iuno vita, vel aliis vocalibus copulantur, ut ianus venus.
sed u cum est consonans, digammae, aeolicae litterae, fungitur sono, ut venus.
sed u cum inter q et quamcumque aliam vocalem ponitur, pro nihilo est, ut quoniam: nam non potest esse consonans, quia non est prior, et prohibetur esse vocalis a sequente vocali.
sane i inter duas vocales posita in una parte orationis, si consonans fiet, duplicis loco fungitur, ut troia.
consonae sunt quae sono naturae suae vocalibus miscentur: non ut liberae sonant, sed ut obnixae consonant, nec umquam solae syllabas faciunt, quamvis velut syllabae proferantur.
hae vero bifariam divi- duntur: aut enim semivocales dicuntur aut mutae.
semivocales sunt quae detracta vocali a qua inchoant dimidium sonant.
sunt autem numero vii, f l m n r s x.
sed x duarum consonantium fungitur loco, ut nix.
s ali- quando sibilus, non littera iudicatur, ut 'ponite spes sibi quisque'.
l m n r liquidae vocantur, quia in metro saepe deficiunt: l, ut 'neve flagella', m, ut 'distincta smaragdo', n, ut 'nuda lacaena cygno', r, ut 'ne desere frater'.
mutae sunt quae detracta vocali in quam desinunt penitus non sonant.
sunt  numero viiii, b c d  h k p q t.
ex his c, si collidatur, etiam sola longam syllabam facit, ut 'hoc erat alma parens'.
k nisi in paucis iam non utimur, ut in kalendis.
q tunc praeponimus, cum sequitur u et alia quaecumque vocalis, ut quidam; si non sequatur, c antefertur, ut currit.
h raro in versu pro littera ponitur, ut 'terga fatigamus hasta'; crebro aspirationis est nota, ut 'quisquis honos tumuli'.
y et z graecae sunt litterae propter nomina suae gentis admissae, quarum y vocalis est, z consonans duplex.
antiqui xvii litteras solas habebant.
h k q x y z, quod neque vocales essent neque ab e inchoarent, ut semivocales, neque in e desi- nerent, ut mutae, tenax artis vetustas respuit, sed inlecebra suavitatis admisit.