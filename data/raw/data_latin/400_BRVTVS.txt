dedi sopore placans artus languidos: visum est in somnis pastorem ad me adpellere pecus lanigerum eximia pulchritudine, duos consanguineos arietes inde eligi praeclarioremque alterum immolare me.
deinde eius germanum cornibus conitier, in me arietare, eoque ictu me ad casum dari: exin prostratum terra, grauiter saucium, resupinum in caelo contueri maximum mirificum facinus: dextrorsum orbem flammeum radiatum solis linquier cursu nouo.
rex, quae in uita usurpant homines, cogitant curant uident, quaeque agunt uigilantes agitantque, ea si cui in somno accidunt, minus mirum est, sed di rem tantam haut temere inprouiso offerunt.
proin uide, ne quem tu esse hebetem deputes aeque ac pecus, is sapientia munitum pectus egregie gerat teque regno expellat: nam id quod de sole ostentum est tibi, populo commutationem rerum portendit fore perpropinquam.
haec bene uerruncent populo!
nam quod dexterum cepit cursum ab laeua signum praepotens, pulcherrume auguratum est rem romanam publicam summam fore.
qui recte consulat, consul cluat.
tullius, qui libertatem ciuibus stabiliuerat lvcretianocte intempesta nostram deuenit domum.