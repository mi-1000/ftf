Qui in triremibus erant Pompeiani, eiulatu qui  
in terram usque exaudiretur edito, sublatis ancoris summa  
celeritate fugerunt, uentusque mari alto incumbens eos  
iuuit, ut ne uolentibus quidem persequi Aegyptiis licuisset.  
Illi capite Pompeii amputato, truncum nudum ex  
cymba proiecerunt, spectandum iis duos haec spectacula  
delectarent. Philippus tamdiu, dum saturati aspectu discederent,  
trunco astitit; inde aqua marina abluit suaque  
tunica inuoluit, et quum lignum in promptu non esset,  
per littus circumspiciens, fragmenta nauiculae piscatoriae 
inuenit, uetusta quidem, sed quae ad necessarium rogum  
nudo eique mutilato cadaueri sufficerent. Haec ei  
fragmenta comportanti pyramque struenti quidam Romanus  
iam grandi natu occurrit, qui iuuenis etiamnum prima  
sub Pompeio stipendia meruerat, et, Quisnam, inquit,  
hominum es, qui Pompeium Magnum funerare aggrediaris?  
Respondit Philippes, libertum se eius esse. Tum senex: 
At non proprium hoc decus habebis ; quin tu me quoque  
huius tanquam pii inuenti consortem accipe, ne peregrinationem  
meam prorsus culpem, qua inter tot molestias id  
saltem reperi, ut manibus meis contingam et rogo imponam  
maximum Romanorum imperatorem. Hoc Pompeii funus  
fuit. Postridie L. Lentulus quid factum esset ignarus,  
quum a Cypro nauigans praeter terram ueheretur, rogum et  
Philippum ei astantem, necdum ipse uirum conspicatus :  
Ecquisnam, inquit, hominum hic fato fondus quiescit?  
paululumque inhibita uoce et edito gemitu, addidit: Fortassis  
tu, Pompei Magne ? paullo post egressum in terram comprehenderunt  
atque necauerunt. Hic exitus Pompeii fuit.  
Paucis post diebus Caesar in Aegyptum tanto piaculo ita  
pollutam quum uenisset, caput Pompeii sibi afferentem uti  
scelestum auersatus est, annuloque Pompeii, in quo leo gladium  
tenens insculptus erat, accepto fleuit. Achillam et  
Pothinum necauit ; ipse rex praelio uictus ad fluuium periit.  
Theodotus rhetor Caesaris manus effugit, per Aegyptum  
uagando abiecta conditions et omnium odio. M autem Brutus  
quum Caesare interfecto rerum potitus in Asia cum deprehendisset,  
omni prius cruciatu uexatum occidit.  
Reliquias Pompeii sibi allatas Cornelia in Albano humauit.
