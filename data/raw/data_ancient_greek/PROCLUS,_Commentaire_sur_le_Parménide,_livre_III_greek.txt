"Νέος γὰρ εἶ ἔτι, φάναι τὸν Παρμενίδην, 
ὦ Σώκρατες, καὶ οὔπω σου ἀντείληπται
φιλοσοφία ὡς τότε ἀντιλήψεται
κατ´ ἐμὴν δόξαν, ὅτε οὐδὲν αὐτῶν
ἀτιμάσεις· νῦν δὲ ἔτι πρὸς ἀνθρώπων
ἀποβλέπεις δόξας διὰ τὴν ἡλικίαν".
Ταῦτα ὁ Παρμενίδης ἐπιπλήττων ἀποροῦντι
τῷ Σωκράτει δόξειεν ἄν τισιν αὐτὸς ἰδέας ὑποτίθεσθαι.
πάντων, καὶ ὅσα σμικρὰ καὶ ὅσα ἐνυλότατα
καὶ ὅσα παρὰ φύσιν· τί γὰρ ἂν ἐπέπληττεν, 
εἰ μὴ καὶ τούτων αὐτὸς τὴν ὑπόστασιν
τῆς εἰδητικῆς αἰτίας ἐξῆπτεν; Ἐμοὶ δὲ δοκεῖ
μὴ πρὸς τοῦτον πεποιῆσθαι τὴν ἐπίπληξιν,
ἀλλὰ τοὺς ὡς σμικρῶν τούτων καὶ φαύλων ἀναίτιον
ἡγησαμένους τὴν γένεσιν. 
Ὁ Παρμενίδης ταύτην αὐτοῦ τὴν ἔννοιαν ἐπιδιορθοῦται, τὸ
ἀναίτιον οὐδαμῶς προσιέμενος· πᾶν γὰρ τὸ γιγνόμενον
ὑπ´ αἰτίου τινὸς ἐξ ἀνάγκης γίγνεσθαί
φησι καὶ ὁ Τίμαιος· παντὶ γὰρ ἀδύνατον χωρὶς αἰτίου
γένεσιν ἔχειν. Οὐδὲν οὖν ἐστιν οὕτως
ἄτιμον καὶ φαῦλον, ὃ μὴ μετέχει τοῦ ἀγαθοῦ
κἀκεῖθεν ἔχει τὴν γένεσιν, ἐπεὶ, κἂν τὴν ὕλην
εἴποις, εὑρήσεις καὶ ταύτην ἀγαθὸν, κἂν αὐτὸ
τὸ κακὸν, εὑρήσεις καὶ τοῦτο μετέχον ἀγαθοῦ
τινος, καὶ οὐδὲ ἄλλως ὑποστῆναι δυνάμενον.
τῷ ἀγαθῷ χρωννύμενον καὶ μεταλαμβάνον ἀγαθοῦ τινος. 
Ἀλλ´ αἱ μὲν τῶν ἀνθρώπων δόξαι
τὰ σμικρὰ καὶ εὐτελῆ τῆς θείας αἰτίας ἐξάπτειν ἐξαισχύνονται, 
πρὸς τὴν τούτων
ἀποβλέπουσαι φύσιν, οὐ πρὸς τὴν ἐκείνης δύναμιν, καὶ
ὅτι τῶν μειζόνων οὖσα γεννητικὴ πολλῷ πλέον
ἐστὶ καὶ τῶν ἐλαττόνων, ὥς πού φησι καὶ.
Ἀθηναῖος ξένος. Οἱ δὲ ὄντως φιλόσοφοι, πάντα
ὅσαπέρ ἐστιν ἐν τῷ κόσμῳ καὶ μεγάλα καὶ
σμικρὰ προνοίας ἐξάψαντες, οὐδὲν ἄτιμον οὐδὲ
ἀπόβλητον ἐν τῷ οἴκῳ τοῦ Διὸς ὁρῶσιν, ἀλλὰ
πάντα ἀγαθὰ καθόσον ἐκ προνοίας ὑφέστηκε,
καὶ καλὰ κατ´ αἰτίαν γεγονότα τὴν θείαν. Ὅτι
δὲ ὁ Σωκράτης ἀναιρῶν ἀπὸ τούτων τῶν σμικρῶν καὶ ἐνυλοτάτων
τὴν εἰδητικὴν αἰτίαν ἀνῄρει καὶ πᾶσαν αἰτίαν, ἔλαβεν ὁ Παρμενίδης
ἐκ τοῦ προειπεῖν ἐκεῖνον ὅτι ταῦτά ἐστι μόνον
"ἅπερ ὁρῶμεν"· εἰ γὰρ ἐπεσκέπτετο ὡς οὐδὲν
ἀναιτίως ἐστὶν, οὐκ ἂν ταύτην ἀφῆκε τὴν φωνὴν αὐτίκα. 
Ἡ θρὶξ μὴ ἐχέτω μὲν παράδειγμα
νοερὸν, ἐχέτω δὲ φυσικὸν λόγον αἴτιον. Ἆρ´ οὖν.
οὐκ ἀνάγκη μὴ ταύτην εἶναι τρίχα μόνον ἣν
ὁρῶμεν, ἀλλὰ κἀκείνην τὴν ἐν τῷ λόγῳ τῆς
φύσεως; δηλοῖ δὲ τοῦ ἀγαθοῦ ἕνεκα καὶ τρίχας
ποιοῦσα ἐν τοῖς ζώοις, καὶ οὐ μάτην οὐδὲ ταύτας ὑποστήσασα· 
καὶ ἡ ἔκλειψις ἡ τούτων παρὰ
φύσιν, διατιθεῖσα τὰ δεόμενα τῆς ἀπ´ αὐτῶν
βοηθείας. Πάλιν ὁ πηλὸς, εἰ ἐκ τέχνης γέγονεν, 
ἔστιν αὐτοῦ τὸ εἶδος ἐν τῇ διανοίᾳ τοῦ
τεχνίτου· εἰ δὲ καὶ πνεύματα ἄττα χαίρει τούτοις ῥύπῳ καὶ πηλῷ, 
πρὸς ἃ καὶ οἱ γόητες βλέποντες χρῶνται τούτοις εἰς τὰς ἑαυτῶν
πράξεις, καὶ τῆς γοητείας διὰ τῶν δαιμόνων οὔσης, ὡς
ἐν Συμποσίῳ μεμαθήκαμεν, τί θαυμαστὸν τοὺς
χαίροντας αὐτοῖς δαίμονας ἔχειν τὰ εἴδη καὶ
τούτων, ὡς καὶ τοὺς τῶν μορίων προστάτας τῆς
ἰδίας τούτων περιγραφῆς τοὺς λόγους περιειληφέναι φαμέν; 
Καὶ εἰ ἀπορήσειας δὲ τῶν προσεχῶν αἰτιῶν, ἐπ´ αὐτὴν
ἀνάδραμε τὴν μίαν τοῦ ὄντος αἰτίαν, ἀφ´ ἧς πάντα τὰ ὄντα
προελήλυθε, καὶ ἐκείνην φάθι καὶ τούτοις παρέχειν τὴν
γένεσιν, ὡς μηδὲ τούτων ἀναίτιον εἶναι τὴν
ὑπόστασιν. Καὶ ἴσως ἔπρεπε τῷ Παρμενίδῃ τῷ
τὸ ἓν ὂν τὸ πρὸ τῶν εἰδῶν ὁρῶντι τὸ κατ´ αἰτίαν
προτιθέναι τοῦ κατ´ εἶδος, καὶ διὰ τοῦτο καὶ
αὐτὸς ἐπιπλήττει τῷ Σωκράτει, μετὰ τῶν εἰδῶν ἀναιροῦντι
καὶ τὴν ἄλλην πᾶσαν αἰτίαν,
δέον μὴ κατ´ εἶδος μὲν νοερὸν αὐτὸν ὑποτίθεσθαι τὴν γένεσιν, 
κατ´ αἰτίαν δὲ πρεσβυτέραν
τῶν εἰδῶν, ἐπεὶ καὶ ὅταν ἡμεῖς τὰ τεχνητὰ
ποιῶμεν, ποιεῖ ταῦτα καὶ ὁ νοῦς· πᾶν γὰρ τὸ
ὑπὸ τῶν δευτέρων γιγνόμενον μειζόνως ὑπὸ τῶν
πρώτων ἀποτελεῖται, ἀλλ´ οὐκ εἰδητικῶς, ἀλλὰ
κατὰ τὸ ὂν αὐτὸ μόνον. Καί τοί γε ἡμεῖς κατά
τινας λόγους ἰδίους αὐτὰ ποιοῦμεν, ἀλλ´ εἰδοποιοὶ
μὲν καὶ ἡμεῖς ἐν τούτοις, οὐσιοποιὸς δὲ
ὁ νοῦς, καὶ ὧν εἰδοποιὸς ὁ νοῦς, οὐσιοποιὸς.
μονὴ τῶν ὄντων· κρείττων γὰρ ἐκείνη τῆς εἰδητικῆς
πάσης αἰτίας. Ὡσαύτως καὶ ὁ Σωκράτης.
οὖν πρὸς τὴν εἰδοποιὸν αἰτίαν τεταμένος εἰκότως
οἷον ἀναίτιον αὐτῶν ὑπέλαβε τὴν γένεσιν,
καὶ ὁ Παρμενίδης εἰς τὴν πρὸ τῶν εἰδῶν αἰτίαν
ἀναδραμὼν ἐκεῖθεν καὶ τούτοις τὴν οὐσίαν
ἐκδιδομένην ἐθεώρησε· πάντα γὰρ τὰ ὄντα ἐκεῖθεν.
