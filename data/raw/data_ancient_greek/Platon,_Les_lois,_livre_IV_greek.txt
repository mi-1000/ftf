οὐκοῦν περὶ θεῶν μὲν καὶ τῶν μετὰ θεοὺς καὶ γονέων ζώντων τε πέρι καὶ
τελευτησάντων τότε ἱκανῶς προοιμιασάμεθα, ὡς νῦν λέγομεν· τὸ δὲ
ἀπολειπόμενον ἔτι τοῦ τοιούτου φαίνῃ μοι σὺ διακελεύεσθαι τὰ νῦν οἷον
πρὸς τὸ φῶς ἐπανάγειν.
παντάπασι μὲν οὖν.
ἀλλὰ μὴν μετά γε τὰ τοιαῦτα, ὡς χρὴ τὰ περὶ τὰς αὑτῶν ψυχὰς καὶ τὰ
σώματα καὶ τὰς οὐσίας σπουδῆς  τε πέρι καὶ ἀνέσεως ἴσχειν, 
προσῆκόν τ'ἐστὶ καὶ κοινότατον ἀναπεμπαζομένους τόν τε λέγοντα καὶ
τοὺς ἀκούοντας παιδείας γίγνεσθαι κατὰ δύναμιν ἐπηβόλους· ταῦτ'οὖν
ἡμῖν αὐτὰ μετ'ἐκεῖνα ὄντως ἐστὶν ῥητέα τε καὶ ἀκουστέα.
ὀρθότατα λέγεις.
