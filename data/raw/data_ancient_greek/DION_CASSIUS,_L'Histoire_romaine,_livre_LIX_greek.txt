Γάιος μὲν δὴ ταῦτα ἐν ἔτεσι τρισὶ καὶ μησὶν ἐννέα ἡμέραις τε
ὀκτὼ καὶ εἴκοσι πράξας τοῖς ἔργοις αὐτοῖς ὡς οὐκ ἦν θεὸς ἔμαθεν.
μεμνημένοι καὶ τοῦ λεχθέντος ποτὲ ὑπ´ αὐτοῦ, ὅτε ὀργισθεὶς τῷ δήμῳ ἔφη
"εἴθε ἕνα αὐχένα εἴχετε", καὶ ἐπιλέγοντες ὅτι "σὺ μὲν ἕνα ἔχεις αὐχένα, ἡμεῖς δὲ
χεῖρας πολλάς."   .
διαθεόντων δέ τινων ὀλίγων καὶ θορυβούντων βοώντων τε "τίς Γάιον ἀπέσφα ξεν"; 
Οὐαλλέριος Ἀσιατικὸς ἀνὴρ ὑπατευκώς ἀνῆλθεν εἰς ἄποπτόν τι χωρίον καὶ ἐκβοήσας
ἔφη "εἴθε ἐγὼ αὐτὸν ἤμην ἀπεκτονώς". καὶ οὕτω καταπλαγέντες οἱ θορυβοῦντες
ἡσύχασαν.
