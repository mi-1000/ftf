Θάρρει· καὶ συνευωχήσομαι ὑμῖν καὶ ὁ Ζεὺς
λύσει με οὐκ ἀντὶ μικρᾶς εὐεργεσίας.
Τίνος ταύτης; μὴ γὰρ ὀκνήσῃς εἰπεῖν.
Οἶσθα, ὦ Ἑρμῆ, τὴν Θέτιν; ἀλλ´ οὐ χρὴ
λέγειν· φυλάττειν γὰρ ἄμεινον τὸ ἀπόρρητον, ὡς
μισθὸς εἴη καὶ λύτρα μοι ἀντὶ τῆς καταδίκης.
Ἀλλὰ φύλαττε, ὦ Τιτάν, εἰ τοῦτ´ ἄμεινον.
ἡμεῖς δὲ ἀπίωμεν, ὦ Ἥφαιστε· καὶ γὰρ ἤδη
πλησίον οὑτοσὶ ὁ ἀετός. ὑπόμενε οὖν καρτερῶς·
εἴη δέ γε ἤδη σοι τὸν Θηβαῖον ὃν φὴς τοξότην ἐπιφανῆναι, 
ὡς παύσειέ σε ἀνατεμνόμενον ὑπὸ τοῦ ὀρνέου.
