Ψύλλα καὶ βοῦς.
Ψύλλα δέ ποτε τὸν βοῦν οὕτως ἠρώτα·  
Τὶ δή {παθὼν} ἀνθρώποις ὁσημέραι δουλεύεις,  
καὶ ταῦτα ὑπερμεγέθης καὶ ἀνδρεῖος {τυγχάνων},  
μοῦ σάρκας αὐτῶν οἰκτίστως διασπώσης
καὶ τὸ αἷμα αὐτῶν χανδόθεν πινούσης;  
Ὁ δ'· Οὐκ ἄχαρίς εἰμι μερόπων γένει·  
στέργομαι γὰρ παρὰ αὐτῶν καὶ φιλοῦμαι {ἐκτόπως},  
τρίβομαί τε συχνῶς μέτωπόν  καὶ ὤμους.  
Ἡ δέ· Ἀλλ' ἐμοὶ γοῦν τέως τῇ δειλαίᾳ
ἡ σοὶ φίλη τρίψις οἴκτιστος δὴ μόρος,  
Ὅτε καὶ τύχῃ συμβαίνει μοι ἁλῶναι. 
Ὅτι οἱ διὰ τοῦ λόγου ἀλαζόνες καὶ ὑπὸ τοῦ εὐτελοῦς ἡττῶνται.
