Quae quum essent Romam allata, Antonius, qui 
tum forte comitia habebat, andita re et uisis membris,  
exclamauit : finitas iam esse proscriptiones, ac pro rostris  
poni manus caputque Ciceronis iussit, horrendum Romanis  
spectaculum : non enim Ciceronis se uidere faciem, sed  
imaginem animi Antonii putabant. Unum tamen id Antonii 
factum inter ista aequum uidetur, quod Philologum Pomponiae  
Q Ciceronis uxori dedidit, quae eum quum aliis  
grauibus cruciatibus ulta est, tum ut suas ipse carnes paulatim  
abscinderet, assaret atque comederet, coegit. Sic  
enim nonnulli scriptores tradiderunt, quum Tiro libertus  
Ciceronis ne uerbum quidem de proditione Philologi scripserit.  
Audio Caesarem longo post tempore ad sobrinum  
quendam ingressum, eumque Ciceronis librum quendam  
in manibus habuisse, perterritumque ueste eum inuoluisse,  
Caesarem autem, quum id animaduertisset, librum arripuisse,  
ac stantem magnam eius partem perlegisse, tum adolescenti  
reddidisse, atque ita fatum : Doctus hic uir fuit, fili, doctus  
et patriae amans. Sane ut primum debellauit Antonium,  
consul creatus collegam assumpsit Ciceronis filium, 
quibus consulibus et Antonii statuas senatus deiecit, et honores  
ei antea decretos rescidit, decreuitque ne quis unquam  
Antoniae gentis Marci praenomen ferret. lta fatum 
finem poenaram, quas Antonius luit, in Ciceronis domum intulit.
