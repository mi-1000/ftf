Νεφροὺς δὲ καὶ κύστιντὰ μὲν ζῳοτόκα τῶν τετραπόδων πάντ´ ἔχει· 
ὅσα δ´ ᾠοτοκεῖ, τῶν μὲν ἄλλων οὐδὲν ἔχει, οἷον οὔτ´ ὄρνις οὔτ´ ἰχθύς, τῶν
δὲ τετραπόδων μόνη χελώνη ἡ θαλαττία μέγεθος κατὰ λόγον τῶν ἄλλων
μορίων. Ὁμοίους δ´ ἔχει τοὺς νεφροὺς ἡθαλαττία χελώνη τοῖς βοείοις· ἔστι
δ´ ὁ τοῦ βοὸς οἷον ἐκπολλῶν μικρῶν εἷς συγκείμενος. Ἔχει δὲ καὶ ὁ
βόνασος τὰἐντὸς ἅπαντα ὅμοια βοΐ.
Τῇ δὲ θέσει, ὅσα ἔχει ταῦτα τὰ μόρια, ὁμοίως κείμενα ἔχει, τήν τε
καρδίαν περὶ τὸ μέσον, πλὴν ἐν ἀνθρώπῳ·  οὗτος δ´ ἐν τῷ ἀριστερῷ
μᾶλλον μέρει, καθάπερ ἐλέχθη πρότερον. 3 Ἔχει δὲ καὶ τὸ ὀξὺ ἡ καρδία
πάντων εἰς τὸπρόσθεν· πλὴν ἐπὶ τῶν ἰχθύων οὐκ ἂν δόξειεν· οὐ γὰρ
πρὸςτὸ στῆθος ἔχει τὸ ὀξύ, ἀλλὰ πρὸς τὴν κεφαλὴν καὶ τὸστόμα. 
Ἀνήρτηται δ´ αὐτῶν τὸ ἄκρον ᾗ συνάπτει τὰ βράγχια ἀλλήλοις τὰ δεξιὰ καὶ
τὰ ἀριστερά. Εἰσὶ δὲ καὶ ἄλλοι πόροι τεταμένοι ἐξ αὐτῆς εἰς ἕκαστον τῶν
βραγχίων, μείζους μὲν τοῖς μείζοσιν, ἐλάττους δὲ τοῖς ἐλάττοσιν· ὁ δ´ἐπ´
ἄκρας τῆς καρδίας τοῖς μεγάλοις αὐτῶν σφόδρα παχὺς αὐλός ἐστι καὶ
λευκός. 4 Στόμαχον δ´ ὀλίγοι ἔχουσι τῶν ἰχθύων, οἷον γόγγρος καὶ ἔγχελυς, 
καὶ οὗτοι μικρόν. 
Καὶτὸ ἧπαρ τοῖς ἔχουσι τοῖς μὲν ἀσχιδὲς ἔχουσίν ἐστιν ἐν τοῖςδεξιοῖς
ὅλον, τοῖς δ´ ἐσχισμένον ἀπ´ ἀρχῆς τὸ μεῖζονἐν τοῖς δεξιοῖς. Ἐνίοις γὰρ
ἑκάτερον τὸ μόριον ἀπήρτηταικαὶ οὐ συμπέφυκεν ἡ ἀρχή, οἷον τῶν τ´
ἰχθύων τοῖς γαλεώδεσι, καὶ δασυπόδων τι γένος ἐστὶ καὶ ἄλλοθι καὶ
περὶτὴν λίμνην τὴν Βόλβην ἐν τῇ καλουμένῃ Συκίνῃ, οὓς ἄν τις δόξειε δύο
ἥπατα ἔχειν διὰ τὸ πόρρω τοὺς πόρους συνάπτειν, ὥσπερ καὶ ἐπὶ τοῦ τῶν
ὀρνίθων πλεύμονος.
Καὶ ὁ σπλὴν δ´ἐστὶ πᾶσιν ἐν τοῖς ἀριστεροῖς κατὰ φύσιν, καὶ οἱ
νεφροὶτοῖς ἔχουσι κείμενοι τὸν αὐτὸν τρόπον· ἤδη δὲ διανοιχθέν τιτῶν
τετραπόδων ὤφθη ἔχον τὸν σπλῆνα μὲν ἐν τοῖς δεξιοῖς, τὸ δ´ ἧπαρ ἐν τοῖς
ἀριστεροῖς· ἀλλὰ τὰ τοιαῦτα ὡς τέρατα κρίνεται. 7 Τείνει δ´ ἡ μὲν ἀρτηρία
πᾶσιν εἰς τὸν πλεύμονα , ὁ δὲ στόμαχος
εἰςτὴν κοιλίαν διὰ τοῦ διαζώματος, ὅσα ἔχει στόμαχον· οἱ γὰρ ἰχθύες, 
ὥσπερ εἴρηται πρότερον, οἱ πλεῖστοι οὐκ ἔχουσιν, ἀλλ´εὐθὺς πρὸς τὸ
στόμα συνάπτει ἡ κοιλία, διὸ πολλάκις ἐνίοις τῶν μεγάλων διώκουσι τοὺς
ἐλάττους προπίπτει ἡ κοιλία εἰςτὸ στόμα.
Ἔχει δὲ κοιλίαν πάντα μὲν τὰ εἰρημένα, καὶ κειμένην ὁμοίως (κεῖται
γὰρ ὑπὸ τὸ διάζωμα εὐθύς), καὶ τὸ ἔντερον ἐχόμενον καὶ τελευτῶν πρὸς
τὴν ἔξοδον τῆς τροφῆςκαὶ τὸν καλούμενον ἀρχόν. 9 Ἀνομοίας δ´ ἔχουσι τὰς
κοιλίας. Πρῶτον μὲν γὰρ τῶν τετραπόδων καὶ ζῳοτόκων ὅσα  μὴ
ἔστιν ἀμφώδοντα τῶν κερατοφόρων, τέτταρας ἔχει τοὺς τοιούτους πόρους· 
ἃ δὴ καὶ λέγεται μηρυκάζειν. Διήκει γὰρ ὁ μὲνστόμαχος ἀπὸ τοῦ στόματος
ἀρξάμενος ἐπὶ τὰ κάτω παρὰ (τὸν πλεύμονα, ἀπὸ τοῦ διαζώματος ἐπὶ τὴν
κοιλίαν τὴν μεγάλην· αὕτη δ´ ἐστὶ τὰ ἔσω τραχεῖα καὶ διειλημμένη. 10 
Συνήρτηται δ´ αὐτῇ πλησίον τῆς τοῦ στομάχου προσβολῆς ὁκαλούμενος
κεκρύφαλος ἀπὸ τῆς ὄψεως· ἔστι γὰρ τὰ μὲν ἔξωθεν ὅμοιος τῇ κοιλίᾳ, τὰ δ´
ἐντὸς ὅμοιος τοῖς πλεκτοῖς κεκρυφάλοις· μεγέθει δὲ πολὺ ἐλάττων ἐστὶν ὁ
κεκρύφαλος τῆς κοιλίας. Τούτου δ´ ἔχεται ὁ ἐχῖνος, τὰ ἐντὸς ὢν τραχὺς καὶ
πλακώδης, τὸ δὲ μέγεθος παραπλήσιος τῷ κεκρυφάλῳ. Μετὰ δὲ τοῦτον τὸ
καλούμενον ἤνυστρόν ἐστι, τῷ μὲν μεγέθει τοῦ ἐχίνου μεῖζον, τὸ δὲ σχῆμα
προμηκέστερον· ἔχει δ´ ἐντὸς πλάκας πολλὰς καὶ μεγάλας καὶ λείας. Ἀπὸ
δὲ τούτουτὸ ἔντερον ἤδη.
Τὰ μὲν οὖν κερατοφόρα καὶ μὴ ἀμφώδοντα τοιαύτην ἔχει τὴν
κοιλίαν, διαφέρει δὲ πρὸς ἄλληλα τοῖςσχήμασι καὶ τοῖς μεγέθεσι τούτων τε
καὶ τῷ τὸν στόμαχον εἰς μέσην ἢ πλαγίαν τείνειν τὴν κοιλίαν. 
Τὰ δ´ ἀμφώδοντα μίαν ἔχει κοιλίαν, οἷον ἄνθρωπος, ὗς, κύων, 
ἄρκτος, λέων, λύκος. Ἔχει δὲ καὶ ὁ θὼς πάντα τὰ ἐντὸς ὅμοια λύκῳ. Πάντα
μὲν οὖν ἔχει μίαν κοιλίαν, καὶ μετὰ ταῦτα τὸ ἔντερον· ἀλλὰ τὰ μὲν ἔχει μείζω
τὴν κοιλίαν, ὥσπερ ὗς καὶ ἄρκτος (καὶ ἥ γε τῆς ὑὸς ὀλίγας ἔχει λείας
πλάκας), τὰ δὲ πολὺ ἐλάττω καὶ οὐ πολλῷ μείζω τοῦ ἐντέρου, καθάπερ
λέων καὶ κύων καὶ ἄνθρωπος. 13 Καὶ τῶν ἄλλων δὲ τὰεἴδη διέστηκε πρὸς
τὰς τούτων κοιλίας· τὰ μὲν γὰρ ὑῒ ὁμοίαν ἔχει τὰ δὲ κυνί, καὶ τὰ μείζω καὶ τὰ
ἐλάττω τῶν ζῴων ὡσαύτως. Διαφορὰ δὲ καὶ ἐν τούτοις κατὰ τὰ μεγέθη
καὶτὰ σχήματα καὶ πάχη καὶ λεπτότητας ὑπάρχει τὰς τῆςκοιλίας, καὶ κατὰ
τὴν τοῦ στομάχου τῇ θέσει σύντρησιν.
Διαφέρει δὲ καὶ ἡ τῶν ἐντέρων φύσις ἑκατέροις τῶν εἰρημένων
ζῴων, τοῖς τε μὴ ἀμφώδουσι καὶ τοῖς ἀμφώδουσι, τῷ μεγέθει καὶ πάχει καὶ
ταῖς ἐπαναδιπλώσεσιν. Πάντα δὲ μείζω τὰ τῶν μὴ ἀμφωδόντων ἐστίν· καὶ
γὰρ αὐτὰ πάντα μείζω· μικρὰ μὲν γὰρ ὀλίγα, πάμπαν δὲ μικρὸν οὐδένἐστι
κερατοφόρον. 15 Ἔχουσι δ´ ἔνια καὶ ἀποφυάδας τῶν ἐντέρων, εὐθυέντερον
δ´ οὐδέν ἐστι μὴ ἀμφώδουν. Ὁ δ´ ἐλέφας ἔντερον ἔχει συμφύσεις ἔχον, 
ὥστε φαίνεσθαι τέτταρας κοιλίας ἔχειν. Ἐν τούτῳ καὶ ἡ τροφὴ ἐγγίνεται, 
χωρὶς δ´ οὐκ ἔχει ἀγγεῖον. Καὶ τὰ σπλάγχνα ἔχει παραπλήσια τοῖς ὑείοις, 
πλὴν τὸ μὲν ἧπαρ τετραπλάσιον τοῦ βοείου καὶ τἆλλα, τὸν δὲ
σπλῆνα ἐλάττω ἢ κατὰ λόγον. 16 Τὸν αὐτὸν δὲ τρόπον ἔχει τὰ περὶ τὴν
κοιλίαν καὶ τὴν τῶν ἐντέρων φύσιν καὶ τοῖς τετράποσι μὲν τῶν ζῴων
ᾠοτόκοις δέ, οἷον χελώνῃ χερσαίᾳ καὶ χελώνῃ θαλαττίᾳ καὶ σαύρᾳ καὶ τοῖς
κροκοδείλοις ἀμφοῖν καὶ πᾶσιν ὅλως τοῖς τοιούτοις· ἁπλῆντε γὰρ ἔχουσι
καὶ μίαν τὴν κοιλίαν, καὶ τὰ μὲν ὁμοίαν τῇ ὑείᾳ, τὰ δὲ τῇ τοῦ κυνός.
Τὸ δὲ τῶν ὄφεων γένος ὅμοιόν ἐστι καὶ ἔχει παραπλήσια σχεδὸν
πάντα τῶν πεζῶν καὶ ᾠοτόκων τοῖς σαύροις, εἴ τις μῆκος ἀποδοὺς αὐτοῖς
ἀφέλοιτοὺς πόδας. Φολιδωτόν τε γάρ ἐστι, καὶ τὰ πρανῆ καὶ τὰ ὕπτια
παραπλήσια τούτοις ἔχει· πλὴν ὄρχεις οὐκ ἔχει, ἀλλ´ὥσπερ ἰχθὺς δύο
πόρους εἰς ἓν συνάπτοντας καὶ τὴν ὑστέρανμακρὰν καὶ δικρόαν. 18 Τὰ δ´
ἄλλα τὰ ἐντὸς τὰ αὐτὰ τοῖς σαύροις, πλὴν ἅπαντα διὰ τὴν στενότητα καὶ τὸ
μῆκος στενὰ καὶ μακρὰ τὰ σπλάγχνα, ὥστε καὶ λανθάνειν διὰ τὴν
ὁμοιότητα τῶν σχημάτων· τήν τε γὰρ ἀρτηρίαν ἔχει σφόδρα μακράν, ἔτι δὲ
μακρότερον τὸν στόμαχον. Ἀρχὴ δὲ τῆς ἀρτηρίας πρὸς αὐτῷ ἐστι τῷ
στόματι, ὥστε δοκεῖν ὑπὸ ταύτην εἶναι τὴν γλῶτταν. 19 Προέχειν δὲ δοκεῖ
τῆς γλώττης ἡ ἀρτηρία διὰ τὸ συσπᾶσθαι τὴν γλῶτταν καὶ μὴ μένειν ὥσπερ
τοῖς ἄλλοις. Ἔστι δ´ ἡ γλῶττα λεπτὴ καὶ μακρὰ καὶ μέλαινα, καὶ ἐξέρχεται
μέχρι πόρρω. Ἴδιον δὲ παρὰ τὰςτῶν ἄλλων γλώττας ἔχουσι καὶ οἱ ὄφεις καὶ
οἱ σαῦροι τὸ δικρόαν αὐτῶν εἶναι τὴν γλῶτταν ἄκραν, πολὺ δὲ μάλιστα οἱ
ὄφεις· τὰ γὰρ ἄκρα αὐτῶν ἐστι λεπτὰ ὥσπερ τρίχες. Ἔχει δὲ καὶ ἡ φώκη
ἐσχισμένην τὴν γλῶτταν. 20 Τὴν δὲ κοιλίαν ὁ ὄφις ἔχει οἷον ἔντερον
εὐρυχωρέστερον, ὁμοίαν τῇ τοῦ κυνός· εἶτα τὸ ἔντερον μακρὸν καὶ λεπτὸν
καὶ μέχρι τοῦ τέλους ἕν. 21 Ἐπὶ δὲ τοῦ φάρυγγος ἡ καρδία, μικρὰ δὲ καὶ
νεφροειδής· διὸ δόξειεν ἂν ἐνίοτε οὐ πρὸς τὸ στῆθος ἔχειν τὸ ὀξύ. Εἶθ´ ὁ
πλεύμων ἁπλοῦς, ἰνώδει πόρῳ διηρθρωμένος καὶ μακρὸς σφόδρα καὶ
πολὺ ἀπηρτημένος τῆς καρδίας. Καὶ τὸ ἧπαρ μακρὸν καὶ ἁπλοῦν, σπλῆνα
δὲ μικρὸν καὶ στρογγύλον, ὥσπερ καὶ οἱ σαῦροι. Χολὴν δ´ ἔχει ὁμοίως τοῖς 
ἰχθύσιν· οἱ μὲν γὰρ ὕδροι πρὸς τῷ ἥπατι ἔχουσιν, οἱ δ´ἄλλοι πρὸς
τοῖς ἐντέροις ὡς ἐπὶ τὸ πολύ. 
Καρχαρόδοντες δὲ πάντες εἰσίν. Πλευρὰς δ´ ἔχουσιν ἴσας ταῖς ἐν
τῷ μηνὶ ἡμέραις· τριάκοντα γὰρ ἔχουσιν. Λέγουσι δέ τινες συμβαίνειν περὶ
τοὺς ὄφεις τὸ αὐτὸ ὅπερ καὶ περὶ τοὺς νεοττοὺς τῶν χελιδόνων· ἐὰν γάρ τις
ἐκκεντήσῃ τὰ ὄμματα τῶν ὄφεων, φασὶ φύεσθαι πάλιν. Καὶ αἱ κέρκοι δὲ
ἀποτεμνόμεναι τῶν τεσαύρων καὶ τῶν ὄφεων φύονται.
Ὡσαύτως δὲ καὶ τοῖς ἰχθύσιν ἔχει τὰ περὶ τὰ ἔντερα καὶ τὴν κοιλίαν· 
μίαν γὰρ καὶ ἁπλῆν ἔχουσι, διαφέρουσαν τοῖς σχήμασιν. Ἔνιοι γὰρ
πάμπαν ἐντεροειδῆ ἔχουσιν, οἷον ὃν καλοῦσι σκάρον, ὃς δὴ καὶδοκεῖ
μόνος ἰχθὺς μηρυκάζειν. Καὶ τὸ τοῦ ἐντέρου δὲ μέγεθος ἁπλοῦν, καὶ
ἀναδίπλωσιν ἔχει, ὃ ἀναλύεται εἰς ἕν. 24 Ἴδιον δὲτῶν ἰχθύων ἐστὶ καὶ τῶν
ὀρνίθων τῶν πλείστων τὸ ἔχειν ἀποφυάδας· ἀλλ´ οἱ μὲν ὄρνιθες κάτωθεν
καὶ ὀλίγας, οἱ δ´ ἰχθύες ἄνωθεν περὶ τὴν κοιλίαν, καὶ ἔνιοι πολλάς, οἷον
κωβιός, γαλεός, πέρκη, σκορπίος, κίθαρος, τρίγλη, σπάρος·ὁ δὲ κεστρεὺς
ἐπὶ μὲν θάτερα τῆς κοιλίας πολλάς, ἐπὶδὲ θάτερα μίαν. Ἔνιοι δ´ ἔχουσι μὲν
ὀλίγας δέ, οἷον ἥπατος, γλαῦκος· ἔχει δὲ καὶ ὁ χρύσοφρυς ὀλίγας. 
Διαφέρουσι δὲκαὶ αὐτοὶ αὑτῶν, οἷον χρύσοφρυς ἔχει ὁ μὲν πλείους ὁ
δ´ἐλάττους. 25 Εἰσὶ δὲ καὶ οἳ ὅλως οὐκ ἔχουσιν, οἷον οἱ πλεῖστοιτῶν
σελαχωδῶν· τῶν δ´ ἄλλων οἱ μὲν ὀλίγας, οἱ δὲ καὶ πάνυ πολλάς. Πάντες δὲ
παρ´ αὐτὴν ἔχουσι τὴν κοιλίαν τὰς ἀποφυάδας οἱ ἰχθύες.
Οἱ δ´ ὄρνιθες ἔχουσι καὶ πρὸς ἀλλήλους καὶ πρὸς τἆλλα ζῷα περὶ
τὰ ἐντὸς μέρη διαφοράν. Οἱμὲν γὰρ ἔχουσι πρὸ τῆς κοιλίας πρόλοβον, οἷον
ἀλεκτρυών, φάττα, περιστερά, πέρδιξ· ἔστι δ´ ὁ πρόλοβος δέρμα κοῖλον
καὶ μέγα, ἐν ᾧ ἡ τροφὴ πρώτη εἰσιοῦσα ἄπεπτός ἐστιν. Ἔστι δ´ αὐτόθι μὲν
ἀπὸ τοῦ στομάχου στενότερος, ἔπειτα εὐρύτερος, ᾗ δὲ καθήκει πάλιν πρὸς
τὴν κοιλίαν, λεπτότερος.27 Τὴν δὲ κοιλίαν σαρκώδη καὶ στιφρὰν οἱ
πλεῖστοι ἔχουσι, καὶ ἔσωθεν δέρμα ἰσχυρὸν καὶ ἀφαιρούμενον ἀπὸ τοῦ
σαρκώδους. Οἱ δὲ πρόλοβον μὲν οὐκ ἔχουσιν, ἀλλ´ ἀντὶ τούτου τὸν
στόμαχονεὐρὺν καὶ πλατύν, ἢ δι´ ὅλου ἢ τὸ πρὸς τὴν κοιλίαν τεῖνον, οἷον 
κολοιὸς καὶ κόραξ καὶ κορώνη. Ἔχει δὲ καὶ ὁ ὄρτυξ τοῦ στομάχου τὸ
πλατὺ κάτω, καὶ ὁ αἰγοκέφαλος μικρὸν εὐρύτερον τὸ κάτω καὶ ἡ γλαύξ. 
Νῆττα δὲ καὶ χὴν καὶ λάρος καὶ καταρράκτης καὶ ὠτὶς τὸν στόμαχον εὐρὺν
καὶ πλατὺν ὅλον, καὶ ἄλλοι δὲ πολλοὶ τῶν ὀρνίθων ὁμοίως.28 Ἔνιοι δὲ τῆς
κοιλίας αὐτῆς τι ἔχουσιν ὅμοιον προλόβῳ, οἷον ἡ κεγχρηΐς. Ἔστι δ´ ἃ οὐκ
ἔχει οὔτε τὸν στόμαχον οὔτε τὸν πρόλοβον εὐρύν, ἀλλὰ τὴν κοιλίαν
μακράν, ὅσα μικρὰ τῶν ὀρνίθων, οἷον χελιδὼν καὶ στρουθός. Ὀλίγοι δ´
οὔτε τὸν πρόλοβον ἔχουσιν οὔτε τὸν στόμαχον εὐρύν, ἀλλὰ σφόδρα
μακρόν, ὅσοι τὸν αὐχένα μακρὸν ἔχουσιν, οἷον πορφυρίων· σχεδὸν δ´
οὗτοι καὶ τὸ περίττωμα ὑγρότερον τῶν ἄλλων προΐενται πάντες. 29 Ὁ δ´
ὄρτυξ ἰδίως ἔχει ταῦτα πρὸς τοὺς ἄλλους· ἔχει γὰρ καὶ πρόλοβονκαὶ πρὸ
τῆς γαστρὸς τὸν στόμαχον εὐρὺν καὶ πλάτος ἔχοντα· διέχει δ´ ὁ πρόλοβος
τοῦ πρὸ τῆς γαστρὸς στομάχουσυχνὸν ὡς κατὰ μέγεθος.
Ἔχουσι δὲ καὶ λεπτὸν τὸ ἔντερον οἱ πλεῖστοι καὶ ἁπλοῦν
ἀναλυόμενον. Τὰς δ´ ἀποφυάδαςἔχουσιν οἱ ὄρνιθες, καθάπερ εἴρηται, 
ὀλίγας, καὶ οὐκ ἄνωθενὥσπερ οἱ ἰχθύες, ἀλλὰ κάτωθεν κατὰ τὴν τοῦ
ἐντέρου τελευτήν. Ἔχουσι δ´ οὐ πάντες ἀλλ´ οἱ πλεῖστοι, οἷον
ἀλεκτρυών,πέρδιξ, νῆττα, νυκτικόραξ, λόκαλος, ἀσκάλαφος, χήν,κύκνος, 
ὠτίς, γλαύξ. Ἔχουσι δὲ καὶ τῶν μικρῶν τινές, ἀλλὰ μικρὰ πάμπαν, οἷον
στρουθός.
