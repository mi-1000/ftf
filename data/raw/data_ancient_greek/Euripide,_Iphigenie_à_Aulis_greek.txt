λιπόντας ἡμᾶς Αὐλίδος κοιλοὺς μυχοὺς
Αἴγαιον οἶδμα διαπερᾶν. ἐπεὶ δ´ ἅπαν
κατηνθρακώθη θῦμ´ ἐν Ἡφαίστου φλογί,
τὰ πρόσφορ´ ηὔξαθ´, ὡς τύχοι νόστου στρατός.
πέμπει δ´ Ἀγαμέμνων μ´ ὥστε σοι φράσαι τάδε
λέγειν θ´ ὁποίας ἐκ θεῶν μοίρας κυρεῖ
καὶ δόξαν ἔσχεν ἄφθιτον καθ´ Ἑλλάδα.
ἐγὼ παρών τε καὶ τὸ πρᾶγμ´ ὁρῶν λέγω·
ἡ παῖς σαφῶς σοι πρὸς θεοὺς ἀφίπτατο.
λύπης δ´ ἀφαίρει καὶ πόσει πάρες χόλον·
ἀπροσδόκητα δὲ βροτοῖς τὰ τῶν θεῶν,
σώιζουσί θ´ οὓς φιλοῦσιν· ἦμαρ γὰρ τόδε
θανοῦσαν εἶδε καὶ βλέπουσαν παῖδα σήν.
ὡς ἥδομαί τοι ταῦτ´ ἀκούσας´ ἀγγέλου·
ζῶν δ´ ἐν θεοῖσι σὸν μένειν φράζει τέκος.
ὦ παῖ, θεῶν τοῦ κλέμμα γέγονας;
πῶς σε προσείπω; πῶς δ´ οὐ φῶ
παραμυθεῖσθαι τούσδε μάτην
1618a μύθους, ὥς σου
πένθους λυγροῦ παυσαίμην;
καὶ μὴν Ἀγαμέμνων ἄναξ στείχει,
τούσδ´ αὐτοὺς ἔχων σοι φράζειν μύθους.
γύναι, θυγατρὸς ἕνεκ´ ὄλβιοι γενοίμεθ´ ἄν·
ἔχει γὰρ ὄντως ἐν θεοῖς ὁμιλίαν.
χρὴ δέ σε λαβοῦσαν τόνδε μόσχον νεαγενῆ
στείχειν πρὸς οἴκους· ὡς στρατὸς πρὸς πλοῦν ὁρᾶι.
καὶ χαῖρε· χρόνιά γε τἀμά σοι προσφθέγματα
Τροίηθεν ἔσται· καὶ γένοιτό σοι καλῶς.
χαίρων, Ἀτρείδη, γῆν ἱκοῦ
Φρυγίαν, χαίρων δ´ ἐπάνηκε,
κάλλιστά μοι σκῦλ´ ἀπὸ Τροίας ἑλών.
