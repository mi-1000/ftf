οὐδὲν γὰρ ἡμῖν ἐστιν ἀγαθὸν ὅτι ἂν μὴ ἐκεῖνοι δῶσιν. Ἃ δὲ
παρ᾽ ἡμῶν λαμβάνουσιν, τί ὠφελοῦνται; ἢ τοσοῦτον αὐτῶν πλεονεκτοῦμεν κατὰ
τὴν ἐμπορίαν, ὥστε πάντα τὰ ἀγαθὰ παρ᾽ αὐτῶν λαμβάνομεν, ἐκεῖνοι δὲ παρ᾽ 
ἡμῶν οὐδέν;  Ἀλλ᾽ οἴει, ὦ Σώκρατες, τοὺς θεοὺς ὠφελεῖσθαι ἀπὸ
τούτων ἃ παρ᾽ ἡμῶν λαμβάνουσιν;  Ἀλλὰ τί δήποτ᾽ ἂν εἴη ταῦτα, ὦ.
, τὰ παρ᾽ ἡμῶν δῶρα τοῖς θεοῖς;  Τί δ᾽ οἴει ἄλλο ἢ τιμή τε
καὶ γέρα καί, ὅπερ ἐγὼ ἄρτι ἔλεγον, χάρις;   Κεχαρισμένον ἄρα
ἐστίν, ὦ Εὐθύφρων, τὸ ὅσιον, ἀλλ᾽ οὐχὶ ὠφέλιμον οὐδὲ φίλον τοῖς θεοῖς; 
Οἶμαι ἔγωγε πάντων γε μάλιστα φίλον.  Τοῦτο ἄρ᾽ ἐστὶν
αὖ, ὡς ἔοικε, τὸ ὅσιον, τὸ τοῖς θεοῖς φίλον.  Μάλιστά γε. 
Θαυμάσῃ οὖν ταῦτα λέγων ἐάν σοι οἱ λόγοι φαίνωνται μὴ μένοντες
ἀλλὰ βαδίζοντες, καὶ ἐμὲ αἰτιάσῃ τὸν Δαίδαλον βαδίζοντας αὐτοὺς ποιεῖν, αὐτὸς
ὢν πολύ γε τεχνικώτερος τοῦ Δαιδάλου καὶ κύκλῳ περιιόντα ποιῶν; ἢ οὐκ
αἰσθάνῃ ὅτι ὁ λόγος ἡμῖν περιελθὼν πάλιν εἰς ταὐτὸν ἥκει;  μέμνησαι γάρ
που ὅτι ἐν τῷ πρόσθεν τό τε ὅσιον καὶ τὸ θεοφιλὲς οὐ ταὐτὸν ἡμῖν ἐφάνη ἀλλ᾽ 
ἕτερα ἀλλήλων· ἢ οὐ μέμνησαι;  Ἔγωγε.  Νῦν οὖν οὐκ
ἐννοεῖς ὅτι τὸ τοῖς θεοῖς φίλον φὴς ὅσιον εἶναι; τοῦτο δ᾽ ἄλλο τι ἢ θεοφιλὲς
γίγνεται; ἢ οὔ;  Πάνυ γε.  Οὐκοῦν ἢ ἄρτι οὐ καλῶς
ὡμολογοῦμεν, ἢ εἰ τότε καλῶς, νῦν οὐκ ὀρθῶς τιθέμεθα.  Ἔοικεν. 
Ἐξ ἀρχῆς ἄρα ἡμῖν πάλιν σκεπτέον τί ἐστι τὸ ὅσιον, ὡς ἐγὼ πρὶν ἂν
μάθω ἑκὼν εἶναι οὐκ ἀποδειλιάσω.  Ἀλλὰ μή με ἀτιμάσῃς ἀλλὰ παντὶ
τρόπῳ προσσχὼν τὸν νοῦν ὅτι μάλιστα νῦν εἰπὲ τὴν ἀλήθειαν· οἶσθα γὰρ εἴπερ
τις ἄλλος ἀνθρώπων, καὶ οὐκ ἀφετέος εἶ ὥσπερ ὁ Πρωτεὺς πρὶν ἂν εἴπῃς. Εἰ γὰρ
μὴ ἤιδησθα σαφῶς τό τε ὅσιον καὶ τὸ ἀνόσιον, οὐκ ἔστιν ὅπως ἄν ποτε
ἐπεχείρησας ὑπὲρ ἀνδρὸς θητὸς ἄνδρα πρεσβύτην πατέρα διωκάθειν φόνου, 
ἀλλὰ καὶ τοὺς θεοὺς ἂν ἔδεισας παρακινδυνεύειν μὴ οὐκ ὀρθῶς αὐτὸ ποιήσοις, 
καὶ τοὺς ἀνθρώπους ᾐσχύνθης· νῦν δὲ εὖ οἶδα ὅτι σαφῶς οἴει εἰδέναι τό τε ὅσιον
καὶ μή.  Εἰπὲ οὖν, ὦ βέλτιστε , καὶ μὴ ἀποκρύψῃ ὅτι αὐτὸ ἡγῇ. 
Εἰς αὖθις τοίνυν, ὦ Σώκρατες· νῦν γὰρ σπεύδω ποι, καί μοι ὥρα
ἀπιέναι.  Οἷα ποιεῖς, ὦ ἑταῖρε. Ἀπ᾽ ἐλπίδος με καταβαλὼν μεγάλης
ἀπέρχῃ ἣν εἶχον, ὡς παρὰ σοῦ μαθὼν τά τε ὅσια καὶ μὴ καὶ τῆς πρὸς Μέλητον
γραφῆς ἀπαλλάξομαι, ἐνδειξάμενος ἐκείνῳ ὅτι σοφὸς ἤδη παρ᾽ Εὐθύφρονος τὰ
θεῖα γέγονα  καὶ ὅτι οὐκέτι ὑπ᾽ ἀγνοίας αὐτοσχεδιάζω οὐδὲ καινοτομῶ περὶ
αὐτά, καὶ δὴ καὶ τὸν ἄλλον βίον ὅτι ἄμεινον βιωσοίμην.
