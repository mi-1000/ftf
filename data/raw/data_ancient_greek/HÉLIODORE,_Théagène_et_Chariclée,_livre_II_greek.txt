Ταῦτα μὲν ὡς ἀνεῖπεν ὁ θεός, ἀμηχανία
πλείστη τοὺς περιεστῶτας εἰσεδύετο τὸν χρησμὸν ὅ τι
βούλοιτο φράζειν ἀποροῦντας· ἄλλος γὰρ πρὸς ἄλλο τι τὸ
λόγιον ἔσπα καὶ ὡς ἕκαστος εἶχε βουλήσεως, οὕτω καὶ
ὑπελάμβανεν.  Οὔπω δὲ οὐδεὶς τῶν ἀληθῶν ἐφήπτετο,
χρησμοὶ γὰρ καὶ ὄνειροι τὰ πολλὰ τοῖς τέλεσι κρίνονται,
καὶ ἄλλως οἱ Δελφοὶ πρὸς τὴν πομπὴν ἐπτοημένοι
μεγαλοπρεπῶς ηὐτρεπισμένην ἠπείγοντο, τὰ χρησθέντα πρὸς τὸ
ἀκριβὲς ἀνιχνεύειν ἀμελήσαντες.«
