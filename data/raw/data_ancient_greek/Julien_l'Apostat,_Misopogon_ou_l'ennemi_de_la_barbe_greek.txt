Ὁ λόγος οὖν μοι καὶ ἐνταῦθα περιίσταται πάλιν
εἰς ὅπερ βούλομαι. Πάντων γὰρ ἐμαυτῷ τῶν
κακῶν αἴτιος γίγνομαι, εἰς ἀχάριστα καταθέμενος
ἤθη τὰς χάριτας. Ἀνοίας οὖν ἐστι τῆς ἐμῆς τοῦτο
καὶ οὐ τῆς ὑμετέρας ἐλευθερίας. Ἐγὼ μὲν δὴ τὰ
πρὸς ὑμᾶς εἶναι πειράσομαι τοῦ λοιποῦ
συνετώτερος· ὑμῖν δὲ οἱ θεοὶ τῆς εἰς ἡμᾶς εὐνοίας
καὶ τιμῆς, ἣν ἐτιμήσατε δημοσίᾳ, τὰς ἀμοιβὰς ἀποδοῖεν.
