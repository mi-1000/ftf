Οὐκ ἂν μάθοις τοῦτο οὐδεμιᾷ μηχανῇ. πλὴν
ἀλλὰ ἐπείπερ Εὔφορβος ἐγενόμηνἐπάνειμι γὰρ
ἐπ´ ἐκεῖναἐμαχόμην ἐν Ἰλίῳ καὶ ἀποθανὼν ὑπὸ
Μενελάου χρόνῳ ὕστερον ἐς Πυθαγόραν ἧκον.
τέως δὲ περιέμενον ἄοικος ἑστώς, ἄχρι δὴ.
Μνήσαρχος ἐξεργάσηταί μοι τὸν οἶκον.
Ἄσιτος ὤν, ὦ τάν, καὶ ἄποτος;
Καὶ μάλα· οὐδὲ γὰρ ἔδει τούτων ἢ μόνῳ τῷ σώματι.
Οὐκοῦν τὰ ἐν Ἰλίῳ μοι πρότερον εἰπέ. τοιαῦτα
ἦν οἷά φησιν Ὅμηρος γενέσθαι αὐτά;
Πόθεν ἐκεῖνος ἠπίστατο, ὦ Μίκυλλε, ὃς γινομένων
ἐκείνων κάμηλος ἐν Βάκτροις ἦν; ἐγὼ δὲ
τοσοῦτόν σοί φημι, ὑπερφυὲς μηδὲν γενέσθαι
τότε, μήτε τὸν Αἴαντα οὕτω μέγαν μήτε τὴν
Ἑλένην αὐτὴν οὕτω καλὴν ὡς οἴονται. εἶδον γὰρ
λευκὴν μέν τινα καὶ ἐπιμήκη τὸν τράχηλον, ὡς
εἰκάζειν κύκνου θυγατέρα εἶναι, τἆλλα δὲ πάνυ
πρεσβῦτιν, ἡλικιῶτιν σχεδὸν τῆς Ἑκάβης, ἥν
γε Θησεὺς πρῶτον ἁρπάσας ἐν Ἀφίδναις εἶχε
κατὰ τὸν Ἡρακλέα γενόμενος, ὁ δὲ Ἡρακλῆς
πρότερον εἷλε Τροίαν κατὰ τοὺς πατέρας ἡμῶν
τοὺς τότε μάλιστα. διηγεῖτο γάρ μοι ὁ Πάνθους
ταῦτα, κομιδῇ μειράκιον ὢν ἑωρακέναι λέγων τὸν
Ἡρακλέα.
Τί δέ; ὁ Ἀχιλλεὺς τοιοῦτος ἦν, ἄριστος τὰ
πάντα, ἢ μῦθος ἄλλως καὶ ταῦτα;
Ἐκείνῳ μὲν οὐδὲ συνηνέχθην, ὦ Μίκυλλε, οὐδ´
ἂν ἔχοιμί σοι οὕτως ἀκριβῶς τὰ παρὰ τοῖς
Ἀχαιοῖς λέγειν· πόθεν γάρ, πολέμιος ὤν; τὸν
μέντοι ἑταῖρον αὐτοῦ τὸν Πάτροκλον οὐ χαλεπῶς
ἀπέκτεινα διελάσας τῷ δορατίῳ.
Εἶτά σε ὁ Μενέλαος μακρῷ εὐχερέστερον.
ἀλλὰ ταῦτα μὲν ἱκανῶς, τὰ Πυθαγόρου δὲ ἤδη λέγε.
Τὸ μὲν ὅλον, ὦ Μίκυλλε, σοφιστὴς ἄνθρωπος
ἦν· χρὴ γάρ, οἶμαι, τἀληθῆ λέγειν· ἄλλως δὲ
οὐκ ἀπαίδευτος οὐδὲ ἀμελέτητος τῶν καλλίστων
μαθημάτων· ἀπεδήμησα δὲ καὶ εἰς Αἴγυπτον,
ὡς συγγενοίμην τοῖς προφήταις ἐπὶ σοφίᾳ, καὶ
ἐς τὰ ἄδυτα κατελθὼν ἐξέμαθον τὰς βίβλους τὰς
Ὥρου καὶ Ἴσιδος, καὶ αὖθις εἰς Ἰταλίαν ἐκπλεύσας
οὕτω διέθηκα τοὺς κατ´ ἐκεῖνα Ἕλληνας,
ὥστε θεὸν ἦγόν με.
Ἤκουσα ταῦτα καὶ ὡς δόξειας ἀναβεβιωκέναι
ἀποθανὼν καὶ ὡς χρυσοῦν τὸν μηρὸν ἐπιδείξαιό
ποτε αὐτοῖς. ἐκεῖνο δέ μοι εἰπέ, τί σοι ἐπῆλθε
νόμον ποιήσασθαι μήτε κρεῶν μήτε κυάμων ἐσθίειν;
Μὴ ἀνάκρινε ταῦτα, ὦ Μίκυλλε.
Διὰ τί, ὦ ἀλεκτρυών;
Ὅτι αἰσχύνομαι λέγειν πρὸς σὲ τὴν ἀλήθειαν
περὶ αὐτῶν.
Καὶ μὴν οὐδὲν ὀκνεῖν χρὴ λέγειν πρὸς ἄνδρα
σύνοικον καὶ φίλον· δεσπότην γὰρ οὐκ ἂν ἔτι εἴποιμι.
Οὐδὲν ὑγιὲς οὐδὲ σοφὸν ἦν, ἀλλ´ ἑώρων ὅτι
εἰ μὲν τὰ συνήθη καὶ ταὐτὰ τοῖς πολλοῖς νομίζοιμι,
ἥκιστα ἐπισπάσομαι τοὺς ἀνθρώπους ἐς
τὸ θαῦμα, ὅσῳ δ´ ἂν ξενίζοιμι, τοσούτῳ σεμνότερος
ᾤμην αὐτοῖς ἔσεσθαι. διὰ τοῦτο καινοποιεῖν
εἱλόμην ἀπόρρητον ποιησάμενος τὴν
αἰτίαν, ὡς εἰκάζοντες ἄλλος ἄλλως ἅπαντες
ἐκπλήττωνται καθάπερ ἐπὶ τοῖς ἀσαφέσι τῶν
χρησμῶν. ὁρᾷς; καταγελᾷς μου καὶ σὺ ἐν τῷ μέρει.
Οὐ τοσοῦτον ὅσον Κροτωνιατῶν καὶ Μεταποντίνων
καὶ Ταραντίνων καὶ τῶν ἄλλων ἀφώνων
σοι ἑπομένων καὶ προσκυνούντων τὰ ἴχνη ἃ σὺ
πατῶν ἀπολιμπάνοις.
ἀποδυσάμενος δὲ τὸν Πυθαγόραν
τίνα μετημφιέσω μετ´ αὐτόν;
Ἀσπασίαν τὴν ἐκ Μιλήτου ἑταίραν·
Φεῦ τοῦ λόγου, καὶ γυνὴ γὰρ σὺν τοῖς ἄλλοις
ὁ Πυθαγόρας ἐγένετο, καὶ ἦν ποτε χρόνος ὅτε
καὶ σὺ ᾠοτόκεις, ὦ ἀλεκτρυόνων γενναιότατε, καὶ
συνῆσθα Περικλεῖ Ἀσπασία οὖσα καὶ ἐκύεις
ἀπ´ αὐτοῦ καὶ ἔρια ἔξαινες καὶ κρόκην κατῆγες
καὶ ἐγυναικίζου ἐς τὸ ἑταιρικόν;
Πάντα ταῦτα ἐποίουν οὐ μόνος, ἀλλὰ καὶ Τειρεσίας
πρὸ ἐμοῦ καὶ ὁ Ἐλάτου παῖς ὁ Καινεύς,
ὥστε ὁπόσα ἂν ἀποσκώψῃς εἰς ἐμὲ, καὶ εἰς ἐκείνους
ἀποσκώψας ἔσῃ.
Τί οὖν; πότερος ἡδίων ὁ βίος σοι ἦν, ὅτε ἀνὴρ
ἦσθα ἢ ὅτε σε ὁ Περικλῆς ὤπυιεν;
Ὁρᾷς οἷον τοῦτο ἠρώτησας, οὐδὲ τῷ Τειρεσίᾳ
συνενεγκοῦσαν τὴν ἀπόκρισιν;
Ἀλλὰ κἂν σὺ μὴ εἴπῃς, ἱκανῶς ὁ Εὐριπίδης
διέκρινε τὸ τοιοῦτον, εἰπὼν ὡς τρὶς ἂν ἐθέλοι παρ´
ἀσπίδα στῆναι ἢ ἅπαξ τεκεῖν.
Καὶ μὴν ἀναμνήσω σε, ὦ Μίκυλλε, οὐκ εἰς μακρὰν
ὠδίνουσαν· ἔσῃ γὰρ γυνὴ καὶ σὺ ἐν πολλῇ τῇ
περιόδῳ πολλάκις.
Οὐκ ἀπάγξῃ, ὦ ἀλεκτρυών, ἅπαντας οἰόμενος
Μιλησίους ἢ Σαμίους εἶναι; σὲ γοῦν φασι καὶ
Πυθαγόραν ὄντα τὴν ὥραν λαμπρὸν πολλάκις
Ἀσπασίαν γενέσθαι τῷ τυράννῳ.
τίς δὲ δὴ μετὰ τὴν Ἀσπασίαν ἀνὴρ ἢ γυνὴ αὖθις
ἀνεφάνης;
Ὁ κυνικὸς Κράτης.
Ὢ Διοσκόρω τῆς ἀνομοιότητος, ἐξ ἑταίρας
φιλόσοφος.
Εἶτα βασιλεύς, εἶτα πένης, καὶ μετ´ ὀλίγον σατράπης,
εἶτα ἵππος καὶ κολοιὸς καὶ βάτραχος καὶ
ἄλλα μυρία· μακρὸν ἂν γένοιτο καταριθμήσασθαι
ἕκαστα· τὰ τελευταῖα δὲ ἀλεκτρυὼν πολλάκις,
ἥσθην γὰρ τῷ τοιούτῳ βίῳ. καὶ παρὰ πολλοῖς
ἄλλοις δουλεύσας καὶ πένησι καὶ πλουσίοις, τὰ
τελευταῖα καὶ σοὶ νῦν σύνειμι καταγελῶν ὁσημέραι
ποτνιωμένου καὶ οἰμώζοντος ἐπὶ τῇ πενίᾳ καὶ τοὺς
πλουσίους θαυμάζοντος ὑπ´ ἀγνοίας τῶν ἐκείνοις
προσόντων κακῶν. εἰ γοῦν ᾔδεις τὰς φροντίδας
ἃς ἔχουσιν, ἐγέλας ἂν ἐπὶ σαυτῷ πρῶτον οἰηθέντι
ὑπερευδαίμονα εἶναι τὸν πλοῦτον.
Οὐκοῦν, ὦ Πυθαγόρακαίτοι τί μάλιστα χαίρεις
καλούμενος, ὡς μὴ ἐπιταράττοιμι τὸν λόγον
ἄλλοτε ἄλλον καλῶν;
Διοίσει μὲν οὐδὲν ἤν τε Εὔφορβον ἢ Πυθαγόραν,
ἤν τε Ἀσπασίαν καλῇς ἢ Κράτητα· πάντα
γὰρ ἐγὼ ταῦτά εἰμι. πλὴν τὸ νῦν ὁρώμενον τοῦτο
ἀλεκτρυόνα ὀνομάζων ἄμεινον ἂν ποιοῖς, ὡς μὴ
ἀτιμάζοις εὐτελὲς εἶναι δοκοῦν τὸ ὄρνεον, καὶ
ταῦτα τοσαύτας ἐν αὑτῷ ψυχὰς ἔχον.
Οὐκοῦν, ὦ ἀλεκτρυών, ἐπειδὴ ἁπάντων σχεδὸν
ἤδη τῶν βίων ἐπειράθης καὶ πάντα οἶσθα, λέγοις
ἂν ἤδη σαφῶς ἰδίᾳ μὲν τὰ τῶν πλουσίων ὅπως
βιοῦσιν, ἰδίᾳ δὲ τὰ πτωχικά, ὡς μάθω εἰ ἀληθῆ
ταῦτα φὴς εὐδαιμονέστερον ἀποφαίνων με τῶν πλουσίων.
Ἰδοὺ δὴ οὕτως ἐπίσκεψαι, ὦ Μίκυλλε· σοὶ μὲν
οὔτε πολέμου πολὺς λόγος, ἢν λέγηται ὡς οἱ πολέμιοι
προσελαύνουσιν, οὐδὲ φροντίζεις μὴ τὸν
ἀγρὸν τέμωσιν ἐμβαλόντες ἢ τὸν παράδεισον
συμπατήσωσιν ἢ τὰς ἀμπέλους δῃώσωσιν, ἀλλὰ
τῆς σάλπιγγος ἀκούων μόνον, εἴπερ ἄρα, περιβλέπεις
τὸ κατὰ σεαυτόν, οἷ τραπόμενον χρὴ
σωθῆναι καὶ τὸν κίνδυνον διαφυγεῖν· οἱ δ´ εὐλαβοῦνται
μὲν καὶ ἀμφ´ αὑτοῖς, ἀνιῶνται δὲ ὁρῶντες
ἀπὸ τῶν τειχῶν ἀγόμενα καὶ φερόμενα ὅσα εἶχον
ἐν τοῖς ἀγροῖς. καὶ ἤν τε εἰσφέρειν δέῃ, μόνοι
καλοῦνται, ἤν τε ἐπεξιέναι, προκινδυνεύουσι στρατηγοῦντες
ἢ ἱππαρχοῦντες· σὺ δὲ οἰσυΐνην ἀσπίδα
ἔχων, εὐσταλὴς καὶ κοῦφος εἰς σωτηρίαν, ἕτοιμος
ἑστιᾶσθαι τὰ ἐπινίκια, ἐπειδὰν θύῃ ὁ στρατηγὸς
νενικηκώς.
Ἐν εἰρήνῃ τε αὖ σὺ μὲν τοῦ δήμου ὢν ἀναβὰς
εἰς ἐκκλησίαν τυραννεῖς τῶν πλουσίων, οἱ δὲ
φρίττουσι καὶ ὑποπτήσσουσι καὶ διανομαῖς ἱλάσκονταί
σε. λουτρὰ μὲν γὰρ ὡς ἔχοις καὶ θεάματα
καὶ τἆλλα διαρκῆ ἅπαντα, ἐκεῖνοι πονοῦσι,
σὺ δὲ ἐξεταστὴς καὶ δοκιμαστὴς πικρὸς ὥσπερ
δεσπότης, οὐδὲ λόγου μεταδιδοὺς ἐνίοτε, κἄν σοι
δοκῇ κατεχαλάζησας αὐτῶν ἀφθόνους τοὺς λίθους
ἢ τὰς οὐσίας αὐτῶν ἐδήμευσας· οὔτε δὲ συκοφάντην
δέδιας αὐτὸς οὔτε λῃστὴν μὴ ὑφέληται
τὸ χρυσίον ὑπερβὰς τὸ θριγκίον ἢ διορύξας τὸν
τοῖχον, οὔτε πράγματα ἔχεις λογιζόμενος ἢ ἀπαιτῶν
ἢ τοῖς καταράτοις οἰκονόμοις διαπυκτεύων
καὶ πρὸς τοσαύτας φροντίδας μεριζόμενος,
ἀλλὰ κρηπῖδα συντελέσας ἑπτὰ ὀβολοὺς τὸν
μισθὸν ἔχων, ἀπαναστὰς περὶ δείλην ὀψίαν λουσάμενος,
ἢν δοκῇ, σαπέρδην τινὰ ἢ μαινίδας
ἢ κρομμύων κεφαλίδας ὀλίγας πριάμενος εὐφραίνεις
σεαυτὸν ᾄδων τὰ πολλὰ καὶ τῇ βελτίστῃ
Πενίᾳ προσφιλοσοφῶν.
Ὥστε διὰ ταῦτα ὑγιαίνεις τε καὶ ἔρρωσαι τὸ
σῶμα καὶ διακαρτερεῖς πρὸς τὸ κρύος· οἱ πόνοι
γάρ σε παραθήγοντες οὐκ εὐκαταφρόνητον ἀνταγωνιστὴν
ἀποφαίνουσι πρὸς τὰ δοκοῦντα τοῖς
ἄλλοις ἄμαχα εἶναι. ἀμέλει οὐδέν σοι τῶν χαλεπῶν
τούτων νοσημάτων πρόσεισιν, ἀλλ´ ἤν ποτε
κοῦφος πυρετὸς ἐπιλάβηται, πρὸς ὀλίγον ὑπηρετήσας
αὐτῷ ἀνεπήδησας εὐθὺς ἀποσεισάμενος
τὴν ἄσην, ὁ δὲ φεύγει αὐτίκα φοβηθείς, ψυχροῦ
σε ὁρῶν ἐμφορούμενον καὶ μακρὰ οἰμώζειν
λέγοντα ταῖς ἰατρικαῖς περιόδοις· οἱ δὲ ὑπ´
ἀκρασίας ἄθλιοι τί τῶν κακῶν οὐκ ἔχουσι,
ποδάγρας καὶ φθόας καὶ περιπλευμονίας καὶ
ὑδέρους; αὗται γὰρ τῶν πολυτελῶν ἐκείνων
δείπνων ἀπόγονοι.
Τοιγαροῦν οἱ μὲν αὐτῶν ὥσπερ ὁ Ἴκαρος ἐπὶ
πολὺ ἄραντες αὑτοὺς καὶ πλησιάσαντες τῷ ἡλίῳ
οὐκ εἰδότες ὅτι κηρῷ ἥρμοστο αὐτοῖς ἡ πτέρωσις,
μέγαν ἐνίοτε τὸν πάταγον ἐποίησαν ἐπὶ κεφαλὴν
ἐς πέλαγος ἐμπεσόντες· ὅσοι δὲ κατὰ τὸν Δαίδαλον
μὴ πάνυ μετέωρα μηδὲ ὑψηλὰ ἐφρόνησαν
ἀλλὰ πρόσγεια, ὡς νοτίζεσθαι ἐνίοτε τῇ ἅλμῃ
τὸν κηρόν, ὡς τὸ πολὺ οὗτοι ἀσφαλῶς διέπτησαν.
Ἐπιεικεῖς τινας καὶ συνετοὺς λέγεις.
Τῶν μέντοι γε ἄλλων, ὦ Μίκυλλε, τὰς ναυαγίας
αἰσχρὰς ἴδοις ἄν, ὅταν ὁ Κροῖσος περιτετιλμένος
τὰ πτερὰ γέλωτα παρέχῃ Πέρσαις ἀναβαίνων
ἐπὶ τὴν πυρὰν ἢ Διονύσιος καταλυθεὶς τῆς
τυραννίδος ἐν Κορίνθῳ γραμματιστὴς βλέπηται,
μετὰ τηλικαύτην ἀρχὴν παιδία συλλαβίζειν διδάσκων.
Εἰπέ μοι, ὦ ἀλεκτρυών, σὺ δὲ ὁπότε βασιλεὺς
ἦσθαφὴς γὰρ καὶ βασιλεῦσαί ποτεποίου
τινὸς ἐπειράθης ἐκείνου τοῦ βίου; ἦ που πανευδαίμων
ἦσθα, τὸ κεφάλαιον ὅ τι πέρ ἐστι τῶν
ἀγαθῶν ἁπάντων ἔχων;
Μηδὲ ἀναμνήσῃς με, ὦ Μίκυλλε, οὕτω τρισάθλιος
ἦν τότε, τοῖς μὲν ἔξω πᾶσιν ὅπερ
ἔφησθα πανευδαίμων εἶναι δοκῶν, ἔνδοθεν δὲ
μυρίαις ἀνίαις συνών.
Τίσι ταύταις; παράδοξα γὰρ καὶ οὐ πάνυ τι
πιστὰ φής.
Ἦρχον μὲν οὐκ ὀλίγης χώρας, ὦ Μίκυλλε,
παμφόρου τινὸς καὶ πλήθει ἀνθρώπων καὶ κάλλει
πόλεων ἐν ταῖς μάλιστα θαυμάζεσθαι ἀξίας
ποταμοῖς τε ναυσιπόροις καταρρεομένης καὶ θαλάττῃ
εὐόρμῳ χρωμένης, καὶ στρατιὰ ἦν πολλὴ
καὶ ἵππος συγκεκροτημένη καὶ δορυφορικὸν οὐκ
ὀλίγον καὶ τριήρεις καὶ χρημάτων πλῆθος ἀνάριθμον
καὶ χρυσὸς πάμπολυς καὶ ἡ ἄλλη τῆς
ἀρχῆς τραγῳδία πᾶσα ἐς ὑπερβολὴν ἐξωγκωμένη,
ὥστε ὁπότε προΐοιμι, οἱ μὲν πολλοὶ προσεκύνουν
καὶ θεόν τινα ὁρᾶν ᾤοντο καὶ ἄλλοι ἐπ´ ἄλλοις
συνέθεον ὀψόμενοί με, οἱ δὲ καὶ ἐπὶ τὰ τέγη
ἀνιόντες ἐν μεγάλῳ ἐτίθεντο ἀκριβῶς ἑωρακέναι
τὸ ζεῦγος, τὴν ἐφεστρίδα, τὸ διάδημα, τοὺς
προπομπεύοντας, τοὺς ἑπομένους. ἐγὼ δὲ εἰδὼς
ὁπόσα με ἠνία καὶ ἔστρεφεν, ἐκείνοις μὲν τῆς
ἀνοίας συνεγίνωσκον, ἐμαυτὸν δὲ ἠλέουν ὅμοιον
ὄντα τοῖς μεγάλοις ἐκείνοις κολοσσοῖς, οἵους.
Φειδίας ἢ Μύρων ἢ Πραξιτέλης ἐποίησεν· κἀκείνων
γὰρ ἕκαστος ἔκτοσθεν μὲν Ποσειδῶν τις
ἢ Ζεύς ἐστι πάγκαλος ἐκ χρυσίου καὶ ἐλέφαντος
συνειργασμένος, κεραυνὸν ἢ ἀστραπὴν ἢ τρίαιναν
ἔχων ἐν τῇ δεξιᾷ, ἢν δὲ ὑποκύψας ἴδῃς τά γ´
ἔνδον, ὄψει μοχλούς τινας καὶ γόμφους καὶ
ἥλους διαμπὰξ πεπερονημένους καὶ κορμοὺς καὶ
σφῆνας καὶ πίτταν καὶ πηλὸν καὶ τοιαύτην
τινὰ πολλὴν ἀμορφίαν ὑποικουροῦσαν· ἐῶ λέγειν
μυῶν πλῆθος ἢ μυγαλῶν ἐμπολιτευόμενον αὐτοῖς
ἐνίοτε. τοιοῦτόν τι καὶ βασιλεία ἐστίν.
Οὐδέπω ἔφησθα τὸν πηλὸν καὶ τοὺς γόμφους
καὶ μοχλοὺς οἵτινες εἶεν τῆς ἀρχῆς, οὐδὲ τὴν
ἀμορφίαν ἐκείνην τὴν πολλὴν ἥτις ἐστίν· ὡς τό
γε ἐξελαύνειν ἀποβλεπόμενον καὶ τοσούτων ἄρχοντα
καὶ προσκυνούμενον δαιμονίως ἔοικέ σου
τῷ κολοσσιαίῳ παραδείγματι· θεσπέσιον γάρ
τι καὶ τοῦτο. σὺ δὲ τὰ ἔνδον ἤδη τοῦ κολοσσοῦ λέγε.
Τί πρῶτον εἴπω σοι, ὦ Μίκυλλε; τοὺς φόβους
καὶ τὰ δείματα καὶ ὑποψίας καὶ μῖσος τὸ παρὰ
τῶν συνόντων καὶ ἐπιβουλάς, καὶ διὰ ταῦτα
ὕπνον τε ὀλίγον, ἐπιπόλαιον κἀκεῖνον, καὶ ταραχῆς
μεστὰ ὀνείρατα καὶ ἐννοίας πολυπλόκους
καὶ ἐλπίδας ἀεὶ πονηράς, ἢ τὴν ἀσχολίαν καὶ
χρηματισμοὺς καὶ δίκας καὶ ἐκστρατείας καὶ
προστάγματα καὶ συνθήματα καὶ λογισμούς; ὑφ´
ὧν οὐδὲ ὄναρ ἀπολαῦσαί τινος ἡδέος ἐγγίνεται,
ἀλλ´ ἀνάγκη ὑπὲρ ἁπάντων μόνον διασκοπεῖσθαι
καὶ μυρία ἔχειν πράγματα·
οὐδὲ γὰρ Ἀτρείδην Ἀγαμέμνονα
ὕπνος ἔχε γλυκερὸς πολλὰ φρεσὶν ὁρμαίνοντα,
καὶ ταῦτα ῥεγκόντων Ἀχαιῶν ἁπάντων. λυπεῖ δὲ
τὸν μὲν Λυδὸν υἱὸς κωφὸς ὤν, τὸν Πέρσην δὲ
Κλέαρχος Κύρῳ ξενολογῶν, ἄλλον δὲ Δίων πρὸς
οὖς τισι τῶν Συρακουσίων κοινολογούμενος, καὶ
ἄλλον Παρμενίων ἐπαινούμενος καὶ Περδίκκαν
Πτολεμαῖος καὶ Πτολεμαῖον Σέλευκος· ἀλλὰ κἀκεῖνα
λυπεῖ, ὁ ἐρώμενος πρὸς ἀνάγκην συνὼν καὶ
παλλακὶς ἄλλῳ χαίρουσα καὶ ἀποστήσεσθαί τινες
λεγόμενοι καὶ δύ´ ἢ τέτταρες τῶν δορυφόρων
πρὸς ἀλλήλους διαψιθυρίζοντες. τὸ δὲ μέγιστον,
ὑφορᾶσθαι δεῖ μάλιστα τοὺς φιλτάτους κἀξ
ἐκείνων ἀεί τι δεινὸν ἐλπίζειν ἥξειν. ἐγὼ γοῦν
ὑπὸ τοῦ παιδὸς ἀπέθανον ἐκ φαρμάκων, ὁ δὲ
καὶ αὐτὸς ὑπὸ τοῦ ἐρωμένου, τὸν δὲ ἄλλος ἴσως
ὁμοιότροπος θάνατος κατέλαβεν.
Ἄπαγε, δεινὰ ταῦτα φής, ὦ ἀλεκτρυών. ἐμοὶ
γοῦν πολὺ ἀσφαλέστερον σκυτοτομεῖν ἐπικεκυφότα
ἢ πίνειν ἀπὸ χρυσῆς φιάλης κωνείῳ.
ἀκονίτῳ συνανακραθεῖσαν φιλοτησίαν· ὁ γοῦν
κίνδυνος ἐμοὶ μέν, εἰ παρολίσθοι τὸ σμιλίον καὶ
ἁμάρτοι τῆς τομῆς τῆς ἐπ´ εὐθύ, ὀλίγον τι
αἱμάξαι τοὺς δακτύλους ἐντεμόντα· οἱ δέ, ὡς
φής, θανάσιμα εὐωχοῦνται, καὶ ταῦτα μυρίοις
κακοῖς συνόντες. εἶτ´ ἐπειδὰν πέσωσιν, ὅμοιοι
μάλιστα φαίνονται τοῖς τραγικοῖς ὑποκριταῖς,
ὧν πολλοὺς ἰδεῖν ἔνεστι τέως μὲν Κέκροπας δῆθεν
ὄντας ἢ Σισύφους ἢ Τηλέφους, διαδήματα ἔχοντας
καὶ ξίφη ἐλεφαντόκωπα καὶ ἐπίσειστον κόμην
καὶ χλαμύδα χρυσόπαστον, ἢν δέ, οἷα πολλὰ
γίνεται, κενεμβατήσας τις αὐτῶν ἐν μέσῃ τῇ
σκηνῇ καταπέσῃ, γέλωτα δηλαδὴ παρέχει τοῖς
θεαταῖς τοῦ προσωπείου μὲν συντριβέντος αὐτῷ
διαδήματι, ᾑμαγμένης δὲ τῆς ἀληθοῦς κεφαλῆς
τοῦ ὑποκριτοῦ καὶ τῶν σκελῶν ἐπὶ πολὺ γυμνουμένων,
ὡς τῆς τε ἐσθῆτος τὰ ἔνδοθεν φαίνεσθαι
ῥάκια δύστηνα ὄντα καὶ τῶν ἐμβατῶν τὴν ὑπόδεσιν
ἀμορφοτάτην καὶ οὐχὶ κατὰ λόγον τοῦ
ποδός. ὁρᾷς ὅπως με καὶ εἰκάζειν ἐδίδαξας ἤδη,
ὦ βέλτιστε ἀλεκτρυών; ἀλλὰ τυραννὶς μὲν τοιοῦτόν
τι ὤφθη οὖσα. ἵππος δὲ ἢ κύων ἢ ἰχθὺς.
βάτραχος ὁπότε γένοιο, πῶς ἔφερες ἐκείνην τὴν διατριβήν;
Μακρὸν τοῦτον ἀνακινεῖς τὸν λόγον καὶ οὐ τοῦ
παρόντος καιροῦ· πλὴν τό γε κεφάλαιον, οὐδεὶς
ὅστις οὐκ ἀπραγμονέστερος τῶν βίων ἔδοξέ μοι
τοῦ ἀνθρωπείου, μόναις ταῖς φυσικαῖς ἐπιθυμίαις
καὶ χρείαις συμμεμετρημένος· τελώνην δὲ ἵππον.
συκοφάντην βάτραχον ἢ σοφιστὴν κολοιὸν ἢ ὀψοποιὸν
κώνωπα ἢ κίναιδον ἀλεκτρυόνα καὶ τἆλλα
ὅσα ὑμεῖς ἐπιτηδεύετε, οὐκ ἂν ἴδοις ἐν ἐκείνοις.
Ἀληθῆ ἴσως ταῦτα, ὦ ἀλεκτρυών. ἐγὼ δὲ.
πέπονθα οὐκ αἰσχύνομαι πρὸς σὲ εἰπεῖν· οὐδέπω
δύναμαι ἀπομαθεῖν τὴν ἐπιθυμίαν ἣν ἐκ παίδων
εἶχον πλούσιος γενέσθαι, ἀλλὰ μὴν καὶ τοὐνύπνιον
ἔτι πρὸ τῶν ὀφθαλμῶν ἕστηκεν ἐπιδεικνύμενον τὸ
χρυσίον, καὶ μάλιστα ἐπὶ τῷ καταράτῳ Σίμωνι
ἀποπνίγομαι τρυφῶντι ἐν ἀγαθοῖς τοσούτοις.
Ἐγώ σε ἰάσομαι, ὦ Μίκυλλε· καὶ ἐπείπερ ἔτι
νύξ ἐστιν, ἐξαναστὰς ἕπου μοι· ἀπάξω γάρ σε παρ´
αὐτὸν ἐκεῖνον τὸν Σίμωνα καὶ εἰς τὰς τῶν ἄλλων
πλουσίων οἰκίας. ὡς ἴδοις οἷα τὰ παρ´ αὐτοῖς ἐστι.
Πῶς τοῦτο, κεκλεισμένων τῶν θυρῶν; εἰ μὴ
καὶ τοιχωρυχεῖν γε σύ με ἀναγκάσεις.
Οὐδαμῶς, ἀλλ´ ὁ Ἑρμῆς, οὗπερ ἱερός εἰμι, ἐξαίρετον
ἔδωκέ μοι τοῦτο, ἤν τις τὸ οὐραῖον πτερὸν τὸ
μήκιστον, ὃ δι´ ἁπαλότητα ἐπικαμπές ἐστι
Δύο δ´ ἔστι σοι τοιαῦτα.
Τὸ δεξιὸν τοίνυν ὅτῳ ἂν ἐγὼ ἀποσπάσαι παράσχω
καὶ ἔχειν, ἐς ὅσον ἂν βούλωμαι ἀνοίγειν τε.
τοιοῦτος πᾶσαν θύραν δύναται καὶ ὁρᾶν ἅπαντα
οὐχ ὁρώμενος αὐτός.
Ἐλελήθεις με, ὦ ἀλεκτρυών, καὶ σὺ γόης ὤν.
ἐμοὶ δ´ οὖν ἢν τοῦτο ἅπαξ παράσχῃς, ὄψει τὰ
Σίμωνος πάντα ἐν βραχεῖ δεῦρο μετενηνεγμένα·
μετοίσω γὰρ αὐτὰ παρεισελθών, ὁ δὲ αὖθις περιτρώξεται
ἀποτείνων τὰ καττύματα.
Οὐ θέμις γενέσθαι τοῦτο· παρήγγειλε γὰρ.
Ἑρμῆς, ἤν τι τοιοῦτον ἐργάσηται ὁ ἔχων τὸ πτερόν,
ἀναβοήσαντά με καταφωρᾶσαι αὐτόν.
Ἀπίθανον λέγεις, κλέπτην τὸν Ἑρμῆν αὐτὸν
ὄντα τοῖς ἄλλοις φθονεῖν τοῦ τοιούτου. ἀπίωμεν
δ´ ὅμως· ἀφέξομαι γὰρ τοῦ χρυσίου, ἢν δύνωμαι.
Ἀπότιλον, ὦ Μίκυλλε, πρότερον τὸ πτίλον ...
τί τοῦτο; ἄμφω ἀπέτιλας.
Ἀσφαλέστερον οὕτως, ὦ ἀλεκτρυών, καὶ σοὶ
ἧττον ἂν ἄμορφον τὸ πρᾶγμα εἴη, ὡς μὴ χωλεύοις
διὰ θάτερον τῆς οὐρᾶς μέρος.
Εἶεν. ἐπὶ τὸν Σίμωνα πρῶτον ἄπιμεν ἢ παρ´
ἄλλον τινὰ τῶν πλουσίων;
Οὐ μὲν οὖν, ἀλλὰ παρὰ τὸν Σίμωνα, ὃς ἀντὶ
δισυλλάβου τετρασύλλαβος ἤδη πλουτήσας εἶναι
ἀξιοῖ. καὶ δὴ πάρεσμεν ἐπὶ τὰς θύρας. τί οὖν ποιῶ
τὸ μετὰ τοῦτο;
Ἐπίθες τὸ πτερὸν ἐπὶ τὸ κλεῖθρον.
Ἰδοὺ δή. ὦ Ἡράκλεις, ἀναπέπταται ὥσπερ
ὑπὸ κλειδὶ ἡ θύρα.
Ἡγοῦ ἐς τὸ πρόσθεν. ὁρᾷς αὐτὸν ἀγρυπνοῦντα
καὶ λογιζόμενον;
Ὁρῶ νὴ Δία πρὸς ἀμαυράν γε καὶ διψῶσαν
τὴν θρυαλλίδα, καὶ ὠχρὸς δὲ ἐστὶν οὐκ οἶδ´ ὅθεν,
ἀλεκτρυών, καὶ κατέσκληκεν ὅλος ἐκτετηκώς, ὑπὸ
φροντίδων δηλαδή· οὐ γὰρ νοσεῖν ἄλλως ἐλέγετο.
Ἄκουσον ἅ φησιν· εἴσῃ γὰρ ὅθεν οὕτως ἔχει.
Οὐκοῦν τάλαντα μὲν ἑβδομήκοντα ἐκεῖνα πάνυ
ἀσφαλῶς ὑπὸ τῇ κλίνῃ κατορώρυκται καὶ οὐδεὶς
ἄλλος οἶδε, τὰ δὲ ἑκκαίδεκα εἶδεν, οἶμαι, Σωσύλος
ὁ ἱπποκόμος ὑπὸ τῇ φάτνῃ κατακρύπτοντά με·
ὅλος γοῦν περὶ τὸν ἱππῶνά ἐστιν, οὐ πάνυ
ἐπιμελὴς ἄλλως οὐδὲ φιλόπονος ὤν. εἰκὸς δὲ
ἡρπάσθαι πολλῷ πλείω τούτων, ἢ πόθεν γὰρ
ὁ Τίβειος τάριχος αὑτῷ οὕτω μέγα ὠψωνηκέναι
χθὲς ἐλέγετο ἢ τῇ γυναικὶ ἐλλόβιον ἐωνῆσθαι
πέντε δραχμῶν ὅλων; τἀμὰ οὗτοι σπαθῶσι τοῦ
κακοδαίμονος. ἀλλ´ οὐδὲ τὰ ἐκπώματα ἐν ἀσφαλεῖ
μοι ἀπόκειται τοσαῦτα ὄντα· δέδια γοῦν μή
τις ὑπορύξας τὸν τοῖχον ὑφέληται αὐτά· πολλοὶ
φθονοῦσι καὶ ἐπιβουλεύουσί μοι, καὶ μάλιστα.
γείτων Μίκυλλος.
Νὴ Δία· σοὶ γὰρ ὅμοιος ἐγὼ καὶ τὰ τρύβλια
ὑπὸ μάλης ἄπειμι ἔχων.
Σιώπησον, Μίκυλλε, μὴ καταφωράσῃ παρόντας ἡμᾶς.
Ἄριστον γοῦν ἄγρυπνον αὐτὸν φυλάττειν· ἅπασαν
περίειμι διαναστὰς ἐν κύκλῳ τὴν οἰκίαν.
τίς οὗτος; ὁρῶ σέ γε, τοιχωρύχε ... μὰ Δία,
ἐπεὶ κίων γε ὢν τυγχάνεις, εὖ ἔχει. ἀριθμήσω
αὖθις ἀνορύξας τὸ χρυσίον, μή τί με πρῴην
διέλαθεν. ἰδοὺ πάλιν ἐψόφηκέ τις· ἐπ´ ἐμὲ
δηλαδή· πολιορκοῦμαι καὶ ἐπιβουλεύομαι πρὸς
ἁπάντων. ποῦ μοι τὸ ξιφίδιον; ἂν λάβω τινά
θάπτωμεν αὖθις τὸ χρυσίον.
Τοιαῦτα μέν σοι, ὦ Μίκυλλε, τὰ Σίμωνος.
ἀπίωμεν δὲ καὶ παρ´ ἄλλον τινά, ἕως ἔτι ὀλίγον
τῆς νυκτὸς λοιπόν ἐστιν.
Ὁ κακοδαίμων, οἷον βιοῖ τὸν βίον. ἐχθροῖς
οὕτω πλουτεῖν γένοιτο. κατὰ κόρρης δ´ οὖν
πατάξας αὐτὸν ἀπελθεῖν βούλομαι.
Τίς ἐπάταξέ με; λῃστεύομαι ὁ δυστυχής.
Οἴμωζε καὶ ἀγρύπνει καὶ ὅμοιος γίγνου τὸ
χρῶμα τῷ χρυσῷ προστετηκὼς αὐτῷ. ἡμεῖς δὲ
παρὰ Γνίφωνα, εἰ δοκεῖ, τὸν δανειστὴν ἴωμεν. οὐ
μακρὰν δὲ καὶ οὗτος οἰκεῖ. ἀνέῳγε καὶ αὕτη ἡμῖν
ἡ θύρα.
Ὁρᾷς ἐπαγρυπνοῦντα καὶ τοῦτον ἐπὶ φροντίδων,
ἀναλογιζόμενον τοὺς τόκους καὶ τοὺς δακτύλους
κατεσκληκότα, ὃν δεήσει μετ´ ὀλίγον πάντα
ταῦτα καταλιπόντα σίλφην ἢ ἐμπίδα ἢ κυνόμυιαν γενέσθαι;
Ὁρῶ κακοδαίμονα καὶ ἀνόητον ἄνθρωπον οὐδὲ
νῦν πολὺ τῆς σίλφης ἢ ἐμπίδος ἄμεινον βιοῦντα.
ὡς δὲ καὶ οὗτος ἐκτέτηκεν ὅλος ὑπὸ τῶν λογισμῶν.
ἐπ´ ἄλλον ἀπίωμεν.
Παρὰ τὸν σὸν Εὐκράτην, εἰ δοκεῖ. καὶ ἰδοὺ
γάρ, ἀνέῳγε καὶ αὕτη ἡ θύρα· ὥστε εἰσίωμεν.
Ἅπαντα ταῦτα μικρὸν ἔμπροσθεν ἐμὰ ἦν.
Ἔτι γὰρ σὺ ὀνειροπολεῖς τὸν πλοῦτον; ὁρᾷς
δ´ οὖν τὸν Εὐκράτην αὐτὸν μὲν ὑπὸ τοῦ οἰκέτου
πρεσβύτην ἄνθρωπον ...;
Ὁρῶ νὴ Δία καταπυγοσύνην καὶ πασχητιασμόν
τινα καὶ ἀσέλγειαν οὐκ ἀνθρωπίνην·
τὴν γυναῖκα δὲ ἑτέρωθι ὑπὸ τοῦ μαγείρου καὶ
αὐτήν ...
Τί οὖν; ἐθέλοις ἂν καὶ τούτων κληρονομεῖν,
ὦ Μίκυλλε, καὶ πάντα ἔχειν τὰ Εὐκράτους;
Μηδαμῶς, ὦ ἀλεκτρυών· λιμῷ ἀπολοίμην πρότερον.
χαιρέτω τὸ χρυσίον καὶ τὰ δεῖπνα, δύο
ὀβολοὶ ἐμοί γε πλοῦτός ἐστι μᾶλλον ἢ τοιχωρυχεῖσθαι
πρὸς τῶν οἰκετῶν.
Ἀλλὰ νῦν γὰρ ἡμέρα ἤδη ἀμφὶ τὸ λυκαυγὲς
αὐτό, ἀπίωμεν οἴκαδε παρ´ ἡμᾶς· τὰ λοιπὰ δὲ
εἰσαῦθις ὄψει, ὦ Μίκυλλε.
