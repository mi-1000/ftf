Δαφνοῦς δὲ νῦν μὲν κατέσκαπται· ἦν δέ ποτε
τῆς Φωκίδος πόλις ἁπτομένη τῆς Εὐβοϊκῆς θαλάττης,
διαιροῦσα τοὺς Ἐπικνημιδίους Λοκρούς, τοὺς μὲν ἐπὶ
τὸ πρὸς Βοιω{τίαν μέρος τοὺς δὲ πρὸς} Φωκίδα τὴν
ἀπὸ θαλάττης καθήκ{ουσαν τότε ἐπὶ θάλατταν}. τεκμήριον
δὲ τὸ ἐν αὐτῷ Σχεδιεῖον, ὅ φασιν εἶναι τάφον
Σχεδίου. {εἴρη}ται δὲ ὁ Δαφνοῦς ἐφ´ ἑκάτερα τὴν Λοκρίδα 
{σχίσαι, ὥστ}ε μηδαμοῦ ἅπτεσθαι ἀλλήλων τούς
τ´ Ἐπικνημι{δίους καὶ το}ὺς Ὀπουντίους· ὕστερον δὲ
προσωρίσθη τοῖς {Ὀπουντίοις ὁ τό}πος. περὶ μὲν δὴ
τῆς Φωκίδος ἀπόχρη.
