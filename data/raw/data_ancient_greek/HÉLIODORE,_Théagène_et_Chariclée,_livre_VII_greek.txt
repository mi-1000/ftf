Ταῦτα εἶπε καὶ ὑπ´ ὀργῆς ἅμα καὶ ζηλοτυπίας
καὶ ἔρωτος καὶ ἀποτυχίας οἰστρηθείς, ἱκανῶν καὶ
ἄλλον τινὰ διαταράξαι πραγμάτων, μή τί γε δὴ βάρβαρον, 
τὴν προσπεσοῦσαν ἔννοιαν ἐπιλογισμῷ μὴ διακρίνας ἐκ δὲ
τῆς πρώτης ὁρμῆς κρατύνας,  ἑσπέρας ἐπελθούσης
ἵππον τε Ἀρμένιον τῶν εἰς πομπὰς καὶ πανηγύρεις τῷ
σατράπῃ φατνιζομένων ὑφελέσθαι δυνηθείς, ἀφιππάσατο
ὡς τὸν Ὀροονδάτην κατὰ Θήβας τότε τὰς μεγάλας τὴν
ἐπ´ Αἰθίοπας συγκροτοῦντα στρατείαν καὶ πᾶν εἶδος πολέμου
καὶ χεῖρα παντοίαν ἀθροίζοντα καὶ τὴν ἐπ´ αὐτοὺς
ἔξοδον ἤδη συσκευαζόμενον.
