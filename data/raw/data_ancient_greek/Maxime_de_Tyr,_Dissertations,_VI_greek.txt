Ἐγὼ δὲ καὶ τοὺς Μίνω νόμους ἐπιστήμην καλῶ,
ἣν ἐδίδασκεν μὲν ὁ Ζεὺς ἐν ἐνναετεῖ χρόνῳ, ἐμάνθανεν
δὲ ὁ Μίνως, εὐδαιμόνει δὲ τὸ Κρητῶν γένος.
Καὶ τὴν Κύρου ἐπιστήμην, ἀρετήν καλῶ βασιλικήν,
ἣν ἐδίδασκεν μὲν Κῦρος, Καμβύσης δὲ οὐκ ἐμάνθανεν,
οὐδὲ Ξέρξης ἐμάνθανεν. Κῦρος μὲν γὰρ ἡγεῖτο Περσῶν, 
ὡς ποιμὴν θρεμμάτων, σώζων τὸ αἰπόλιον καὶ
τρέφων, καὶ Μήδοις πολεμῶν, καὶ Βαβυλωνίους λαμβάνων, 
καὶ μηδενὶ ἐφιεὶς λύκῳ βαρβάρῳ καὶ ἀργίᾳ
ἀναμιχθῆναι τῇ ἀγέλῃ. Καμβύσης δ´ ἦν καὶ αὖθις
Ξέρξης ἐκ ποιμένων ἀγαθῶν πονηροὶ λύκοι, κείροντες
τὴν ἀγέλην, καὶ τῆς ἐπιστήμης ἀπεληλαμένοι. Ἐγὼ
καὶ τοὺς Λυκούργου νόμους ἐπιστήμην καλῶ μουσικήν.
