Ὅτι κατὰ τοὺς τῆς παλαιᾶς ἡλικίας καιρούς, 
διεληλυθότων σχεδὸν ἐτῶν ἑκατόν, θεασάμενος τὴν
Κόρινθον Γάιιος Ἰούλιος Καῖσαρ ὁ διὰ τὰς πράξεις
ὀνομασθεὶς θεὸς εἰς τοιαύτην ἦλθε συμπάθειαν καὶ
φιλοδοξίαν ὥστε μετὰ πολλῆς σπουδῆς πάλιν αὐτὴν
ἀναστῆσαι. Διόπερ τὸν ἄνδρα τοῦτον καὶ τὴν ὑπερβολὴν τῆς
περὶ αὐτὸν ἐπιεικείας δίκαιόν ἐστι μεγάλης ἀποδοχῆς
ἀξιοῦσθαι καὶ διὰ τῆς ἱστορίας ἀπονέμειν αὐτῷ τὸν αἰώνιον
τῆς χρηστότητος ἔπαινον.
