<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Bible</title>
      <title type="formal">bibleberze</title>
      <title type="reference">bibleberze</title>
      <title type="DEAF">BibleBerzéL</title>
      <title type="gmd">transcription électronique</title>
      <author xml:id="HBerze" key="Hugues de Berzé (1170?-1216)" ref="http://www.idref.fr/074314696">Hugues de Berzé</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
      <funder>ANR (projet ELICO)</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>formatage des guillemets et balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="proofreader2">
        <resp>révision de tout le texte et vérification du balisage</resp>
        <name xml:id="BS">Bérénice Stoll</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="ES">Ekaterina Shcherbina</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="PL">Pierre Levron</name>
      </respStmt>
      <respStmt xml:id="encoder2">
        <resp>validation finale</resp>
        <name xml:id="VO">Vanessa Obry</name>
      </respStmt>
    </editionStmt>
    <extent>- Numéros de pages saisies : de 27 à 56 ;
            - Nombre de mots d'après la base des descripteurs : <num xml:id="nb_mots_given">6302</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">6990</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/bibleberze</idno>
      <idno type="doi">10.34847/nkl.11a0k77s</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Hugues de Berzé, Bible, édité par Félix Lecoy, Paris, 1938. 
              Publié en ligne par la Base de français médiéval, http://catalog.bfm-corpus.org/bibleberze.
              Dernière révision le 2020-10-05.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>La "Bible" au seigneur de Berzé : édition critique d'après tous les manuscrits connus</title>
          <author>Hugues de Berzé</author>
          <respStmt>
            <resp xml:id="editor">Éditeur scientifique</resp>
            <name type="person">Félix Lecoy</name>
          </respStmt>
        </titleStmt>
          <extent>30 page(s), soit 27-56
        </extent>
        <publicationStmt>
          <publisher>Droz</publisher>
          <pubPlace>Paris</pubPlace>
          <date>1938</date>
          <idno type="sigle_DEAF">BibleBerzéL</idno>
          <idno type="cote_biblio">BIU : Mag. 9 112741</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="19"/>
        <tagUsage gi="back" occurs="1"/>
        <tagUsage gi="body" occurs="1"/>
        <tagUsage gi="div" occurs="3"/>
        <tagUsage gi="front" occurs="1"/>
        <tagUsage gi="gap" occurs="1"/>
        <tagUsage gi="lb" occurs="1029"/>
        <tagUsage gi="p" occurs="4"/>
        <tagUsage gi="pb" occurs="30"/>
        <tagUsage gi="q" occurs="28"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Hugues de Berzé</name>
      <title>Bible</title>
      <date type="compo" when="1221-01-01" notBefore="1220-01-01" notAfter="1222-12-31" n="13">ca. 1221</date>
      <date type="compo_periode">ancien</date>
      <date type="compo_sous_siecle" n="13_1">début</date>
      <date type="ms" when="1283-01-01" notBefore="1267-01-01" notAfter="1299-12-31">fin 13e s.</date>
      <idno type="msIdentifier">Paris, BnF, fr. 378</idno>
      <region type="dialecte_auteur">bourguignon</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="religieux"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">religieux</term>
        <term type="genre">poème</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ES" when="2007-07-01">scannage et océrisation</change>
    <change who="#PL" when="2007-09-01">révision de tout le texte</change>
    <change who="#AL" when="2007-09-30">balisage</change>
    <change who="#BS" when="2008-01-31">révision de tout le texte et vérification du balisage</change>
    <change who="#VO" when="2008-04-03">validation finale</change>
    <change who="#AL" when="2008-10-21">création du descripteur</change>
    <change who="#AL" when="2020-10-05">formatage des guillemets et balisage du discours direct</change>
    <change when="2020-10-05">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="27"/>
<front>
<div type="titre">
<p>C'EST LA BIBLE HUGUE DE BERZI</p>
</div>
</front>
<body>
<div>
<ab rend="gv">
<lb n="1"/>Cil qui plus voit plus doit savoir, 
<lb n="2"/>Car par oyr e par veoir 
<lb n="3"/>Set on ce que on ne saroit, 
<lb n="4"/>Qui tous jours en un lieu seroit. 
<lb n="5"/>Tant ai alé, tant ai veü 
<lb n="6"/>Que j'ai le siecle conneü 
<lb n="7"/>Qu'il ne vaut riens a maintenir 
<lb n="8"/>Fors pour l'ame dou cors perir. 
<lb n="9"/>Se la joie durast tous tans, 
<lb n="10"/>C'on n'eüst ire ne ahans 
<lb n="11"/>Ne on ne peüst enviellir
<lb n="12"/>N'estre malades ne morir, 
<lb n="13"/>Au siecle eüst assez deduit ; 
<lb n="14"/>Mais cil qui iert vis enquenuit 
<lb n="15"/>Ne set s'il sera vis demain ;
<lb n="16"/>Car li poissons qui mort en l'ain 
<lb n="17"/>N'est pas si tost enprisonnés 
<lb n="18"/>Com li hons est mors e alés, 
<lb n="19"/>E si nel puet onques savoir.
<lb n="20"/>Se l'en peüst apercevoir
<lb n="21"/>Un an ou deus sa mort devant, 
<lb n="22"/>Li plusour fussent repentant ; 
<lb n="23"/>Mais ce ne puet on mie faire,
<lb n="24"/>Car la mors est preste de traire 
<lb n="25"/>Tous jours e tient traite l'espée 
<lb n="26"/>Sor le col a chascun levée. 
<lb n="27"/>Si n'en savra l'en ja noient,
<pb n="28"/>
<lb n="28"/>Tant que li cops chiet e descent,
<lb n="29"/>Qu'ele est tout aussi en agait
<lb n="30"/>Com cil qui en l'archiere trait,
<lb n="31"/>E li anemis d'autre part,
<lb n="32"/>Qui, tantost com l'ame se part
<lb n="33"/>Dou cors, si vient a li por prendre,
<lb n="34"/>S'aucuns biens ne la puet desfendre.
<lb n="35"/>Se il n'a bien fait en sa vie,
<lb n="36"/>L'autre rescousse est si faillie
<lb n="37"/>Que ja nen i avra parlé,
<lb n="38"/>Se cinc cens chevaliers armé
<lb n="39"/>En faisoient tout lor pooir,
<lb n="40"/>N'i porroient il riens valoir.
<lb n="41"/>Puis que l'ame est dou cors partie,
<lb n="42"/>La rescousse est dou tout faillie ;
<lb n="43"/>N'i vaut mais rescousse noient
<lb n="44"/>De terre ne d'or ne d'argent
<lb n="45"/>Ne de parenté ne d'amis,
<lb n="46"/>Fors tant que l'uevre ou il est pris,
<lb n="47"/>S'ele est bone, le puet sauver
<lb n="48"/>E, s'ele est mauvaise, dampner.
<lb n="49"/>Chascuns se gart devant la mort,
<lb n="50"/>Que puis n'i avra nul ressort,
<lb n="51"/>Ne n'y a nul, tant ait d'orgueill,
<lb n="52"/>Que la mors ne li pende a l'ueill.
<lb n="53"/>E se chascuns vivoit or tant
<lb n="54"/>Com hom puet vivre par samblant,
<lb n="55"/>Riches e amés e manans,
<lb n="56"/>Si seroit il jusqu'a cent ans
<lb n="57"/>Dou cors si durement kassés,
<lb n="58"/>Si viex, si frois e si alés,
<lb n="59"/>Que il meïsmes se harroit
<lb n="60"/>E cil qui plus amé l'avroit.
<lb n="61"/>E que vaut dont joie ne vie .
<lb n="62"/>Qui en si pou d'eure est faillie ?
<lb n="63"/>Car c'est par sohait que je di,
<pb n="29"/>
<lb n="64"/>E si n'est pas de tous ainsi
<lb n="65"/>Com je di, ains en faut assés,
<lb n="66"/>Que chascuns n'est si assazés.
<lb n="67"/>Assez vivent or li plusour
<lb n="68"/>A grant mesaise e a dolour,
<lb n="69"/>Chascun jor de la mort doutant,
<lb n="70"/>Si ne sevent comment ne quant.
<lb n="71"/>Li un usent lor tans en guerres
<lb n="72"/>E as autres tolt on lor terres ;
<lb n="73"/>Li uns languist d'enfermeté,
<lb n="74"/>Li autres chiet en povreté,
<lb n="75"/>L'autres en blasme e en vergongne,
<lb n="76"/>E cil qui miex a sa besongne,
<lb n="77"/>C'est cil qui couvoite encor plus :
<lb n="78"/><q>Nule riens de bien je n'i trus.</q>
<lb n="79"/>Il soloit estre uns tans jadis
<lb n="80"/>Que li siecles estoit jolis
<lb n="81"/>E plains d'aucune vaine joie.
<lb n="82"/>Or n'est nus deduis que g'i voie
<lb n="83"/>En quoi li hon se delitoit
<lb n="84"/>E faire ce que il cuidoit
<lb n="85"/>Qui venist a l'autre a plaisir.
<lb n="86"/>Or se delitent a trayr
<lb n="87"/>Li un l'autre e a engingnier.
<lb n="88"/>Cil qui miex set desavancier
<lb n="89"/>Son conpaignon, cil vaut or miex.
<lb n="90"/>Couvoitise, angoisse e orguiex
<lb n="91"/>Ont si toute joie perie
<lb n="92"/>Qu'ele est par tout le mont faillie ;
<lb n="93"/>Solaz de rire e de chanter
<lb n="94"/>E de tornoiier e d'errer,
<lb n="95"/>De dosnoiier e de servir
<lb n="96"/>E de cours mander e tenir
<lb n="97"/>Sont mais au siecle remés tuit.
<pb n="30"/>
<lb n="98"/>E puis que on n'i a deduit,
<lb n="99"/>Pour quoi se pert on e deçoit ?
<lb n="100"/>Car quant li siecles miex valoit
<lb n="101"/>E i avoit joie e delit,
<lb n="102"/>Si le deüst l'en en despit
<lb n="103"/>Tenir e gaber encor lores.
<lb n="104"/>Or gardés que l'en devroit ores !
<lb n="105"/>L'uns soloit l'autre foi donner
<lb n="106"/>E grans cours tenir e mander
<lb n="107"/>Pour les gens assambler ensamble.
<lb n="108"/>Or se muce chascuns e amble,
<lb n="109"/>E cil qui a cel tens perdoit
<lb n="110"/>L'autre siecle, e cestui avoit !
<lb n="111"/>Aucun pou avoit d'ochoison
<lb n="112"/>De s'ame perdre e de raison.
<lb n="113"/>Mais orendroit pert on celui,
<lb n="114"/>E si n'a l'en point de cestui ;
<lb n="115"/>Ains i compere on bien sa vie.
<lb n="116"/>Pour quant por ce ne di je mie
<lb n="117"/>Que qui plus y a de delit
<lb n="118"/>Nel conpert plus selonc l'escrit,
<lb n="119"/>S'il ne se delite en bien faire ;
<lb n="120"/>Mais l'en voit as plusors mal traire
<lb n="121"/>Tous jours tant com il viveront,
<lb n="122"/>Ne ja pour ce Dieu nen avront ;
<lb n="123"/>Ains conquierent la grant puor
<lb n="124"/>D'enfer a paine e a dolor.
<lb n="125"/>Tout cil qui sont ore a mesaise
<lb n="126"/>N'avront pas en l'autre siecle aise.
<lb n="127"/>Car irés, mornes e pensis
<lb n="128"/>Puet on bien perdre paradis
<lb n="129"/>E plains de joie e envoisiés,
<lb n="130"/>Seul qu'il se gart d'autres pechiés,
<lb n="131"/>Le puet on bien conquerre aussi.
<lb n="132"/>Seignor, pour ce vous moustre e pri
<pb n="31"/>
<lb n="133"/>Que chascuns tiengne droite voie, 
<lb n="134"/>Si que vous ne perdez la joie 
<lb n="135"/>Qui tant durera pour cesti 
<lb n="136"/>Dont li gab sont si tost failli.</ab>
<ab type="gv">
<lb n="137"/>Quant Diex fist Adan e Evain 
<lb n="138"/>D'un petit de terre en sa main, 
<lb n="139"/>S'il obeïssent fermement 
<lb n="140"/>E tenissent commandement, 
<lb n="141"/>Ja nus en enfer nen entrast 
<lb n="142"/>Ne en ce siecle ne pechast ; 
<lb n="143"/>Mais par ce que il trespasserent 
<lb n="144"/>Le commandement e brisierent, 
<lb n="145"/>Que Diex lor avoit commandé 
<lb n="146"/>E ensaignié e confermé, 
<lb n="147"/>Chay li siecles en pechiés 
<lb n="148"/>Dont chascuns est molt entechiés.</ab>
<ab type="gv">
<lb n="149"/>Quant Diex vit son siecle perdu 
<lb n="150"/>E engingnié e deceü 
<lb n="151"/>Pour une pomme malostrue 
<lb n="152"/>Qu'il avoit Adan desfendue, 
<lb n="153"/>Si resgarda e vit comment 
<lb n="154"/>Il en prendroit restorement. 
<lb n="155"/>Li restors fu de lui meïsmes. 
<lb n="156"/>Molt nous fist de legier a primes, 
<lb n="157"/>Qu'il forma d'un pou de limon 
<lb n="158"/>Dame Evain e son conpaignon. 
<lb n="159"/>Mais aprés a nous restorer 
<lb n="160"/>L'en couvint grant paine endurer, 
<lb n="161"/>Ains qu'il nous volsist reconquerre, 
<lb n="162"/>Car il en vint de ciel en terre 
<lb n="163"/>En ma dame Sainte Marie 
<lb n="164"/>Ou il prist char e sanc e vie 
<lb n="165"/>Pour endurer la mort aprés. 
<lb n="166"/>Molt endura pour nous grant fes ; 
<lb n="167"/>Pou trouveroit on or celui 
<lb n="168"/>Qui souferroit autant pour lui 
<lb n="169"/>De paine e de cruel martire,
<pb n="32"/>
<lb n="170"/>Com j'oi chascun conter e dire,
<lb n="171"/>En la croiz ou il fu cloés
<lb n="172"/>E mors e laidis e penés.
<lb n="173"/>Aprés icele grant dolour
<lb n="174"/>Ne demora puis que tiers jour
<lb n="175"/>Qu'il surrexi de mort a vie
<lb n="176"/>E si aparut a Marie
<lb n="177"/>La Magdelaine tout avant.
<lb n="178"/>Molt li fist d'amour grant samblant.
<lb n="179"/>Quant il nous ot d'enfer rescous,
<lb n="180"/>S'ordena trois ordres de nous. 
<lb n="181"/>La premiere fu sans mentir
<lb n="182"/>Des provoires pour Dieu servir 
<lb n="183"/>Es chapeles e es moustiers, 
<lb n="184"/>E li autre des chevaliers 
<lb n="185"/>Pour justicier les robeours, 
<lb n="186"/>Li autre des laboreours.</ab>
<ab type="gv">
<lb n="187"/>Quant il ot le siecle ordené, 
<lb n="188"/>Si nous commanda chasteé 
<lb n="189"/>A tenir a tous laboriers, 
<lb n="190"/>A gens lais e a chevaliers 
<lb n="191"/>E baptesme e puis mariage 
<lb n="192"/>Sans vilonnie e sans putage, 
<lb n="193"/>Charité e foi e creance, 
<lb n="194"/>E c'on venist a penitance 
<lb n="195"/>Des pechiés e amendement 
<lb n="196"/>E par verai repentement 
<lb n="197"/>E par vraie confession. 
<lb n="198"/>Puis mist saint Pere ou pre Noiron 
<lb n="199"/>Pour nous pardonner les pechiés, 
<lb n="200"/>Quant on en seroit entechiés, 
<lb n="201"/>A ce que on en fust confés 
<lb n="202"/>E repentans. Puis dist aprés 
<lb n="203"/>Que ce fust tenu e gardé 
<lb n="204"/>Qu'il avoit dit e commandé.</ab>
<pb n="33"/>
<ab type="gv">
<lb n="205"/>Quant il ot le siecle establi 
<lb n="206"/>Ainsi com je vous conte e di, 
<lb n="207"/>Si prist congié a ses amis, 
<lb n="208"/>Puis s'en monta en paradis. 
<lb n="209"/>Mais molt fu tost entroublié 
<lb n="210"/>Kanc qu'il nous avoit commandé. 
<lb n="211"/>Li mariage, dont il dist 
<lb n="212"/>As quels li siecles se tenist 
<lb n="213"/>Pour garder les gens de pechié, 
<lb n="214"/>Sont tout corrompu e brisié, 
<lb n="215"/>E les fois e les loiautés 
<lb n="216"/>Sont changiées en faussetés, 
<lb n="217"/>E li chevalier, qui devoient 
<lb n="218"/>Desfendre de ceus qui roboient 
<lb n="219"/>Les menues gens e garder, 
<lb n="220"/>Sont or plus engrés de rober 
<lb n="221"/>Que li autre e plus angosseus. 
<lb n="222"/>Tout tornent en gas e en jeus 
<lb n="223"/>Kanque Diex avoit establi ; 
<lb n="224"/>E des laboreours vos di 
<lb n="225"/>Que li uns conquiert volentiers 
<lb n="226"/>Seur son conpaignon deus quartiers 
<lb n="227"/>De terre, s'il puet, en emblant 
<lb n="228"/>E boute adés la bone avant. 
<lb n="229"/>En plusours manieres sont faus 
<lb n="230"/>E tricheour li plusour d'aus, 
<lb n="231"/>E li provoire e li clergiés 
<lb n="232"/>Sont plus desirant de pechiés 
<lb n="233"/>Que li autre ne sont assés. 
<lb n="234"/>Tous est li siecles bestornés 
<lb n="235"/>D'ainsi com il fu establis ; 
<lb n="236"/>Tuit s'acordent, mais as delis.</ab>
<ab type="gv">
			    <lb n="237"/>Quant li bon clerc e li saint home 
<lb n="238"/>Virent brisier la loi de Romme 
<lb n="239"/>E les commandemens faussés 
<lb n="240"/>Que Diex nos avoit commandés, 
<lb n="241"/>Si penserent qu'il en feroient 
<lb n="242"/>E quel conseill prendre en porroient.
<pb n="34"/>
<lb n="243"/>Iluec trouverent, ce fu voirs,
<lb n="244"/>L'ordre qui est des moines noirs,
<lb n="245"/>Li autre celi de Citiaus.
<lb n="246"/>Mains bons commandemens loiaus
<lb n="247"/>I ot commandés a tenir
<lb n="248"/>Pour les pechiés espeneyr.
<lb n="249"/>Li un ordenerent Templiers
<lb n="250"/>E tels i ot Ospitaliers,
<lb n="251"/>Li autre nonnains d'abeyes
<lb n="252"/>Pour amender lor foles vies
<lb n="253"/>Ou li siecles se delitoit.
<lb n="254"/>Molt eüssent fait bon esploit
<lb n="255"/>Se les ordres fussent tenues ;
<lb n="256"/>Mais eles sont si corrompues
<lb n="257"/>Que petit en tienent il ores
<lb n="258"/>Ce qui lor fu ordené lores :
<lb n="259"/><q>Toutes sont a noient alées
<lb n="260"/>E devant derriere tornées.</q></ab>
<ab type="gv">
<lb n="261"/>Cil dou Temple e de l'Ospital, 
<lb n="262"/>S'il fussent entre aus communal 
<lb n="263"/>E compaignon de Dieu servir 
<lb n="264"/>E qu'il se volsissent tenir 
<lb n="265"/>Ensamble e porter compaignie 
<lb n="266"/>Sans couvoitise e sans envie, 
<lb n="267"/>Sor aus ne pouïst on rien dire, 
<lb n="268"/>Qu'il livrent lor cors a martire 
<lb n="269"/>E desfendent le dous pays 
<lb n="270"/>Ou Damediex fu mors e vis, 
<lb n="271"/>Fors tant qu'il ont une franchise 
<lb n="272"/>Que je tieng a grant deablise : 
<lb n="273"/><q>Car li murtrier e li larron 
<lb n="274"/>Ont fait chastel de lor maison.</q> 
<lb n="275"/>Quant li uns a l'autre murdri, 
<lb n="276"/>Si vont a garison iki 
<lb n="277"/>Ou il ont chastel bon et fort. 
<lb n="278"/>Par tele esperance sont mort 
<lb n="279"/>Tel cent qui mourussent confés, 
<lb n="280"/>Se l'en les laissast vivre en pes.
<pb n="35"/>
<lb n="281"/>Molt i puet on de mal noter,
<lb n="282"/>Car en la terre d'outremer
<lb n="283"/>N'ose pas batre uns chevaliers
<lb n="284"/>Ses sergans ne ses escuiers,
<lb n="285"/>Qu'il ne die qu'il l'ocirra
<lb n="286"/>E k'en l'Ospital s'en ira
<lb n="287"/>Ou au Temple, s'il puet ainçois.
<lb n="288"/>Ainsi ne passera ja mois
<lb n="289"/>Qu'il n'en i ait au mains ocis
<lb n="290"/>Ou trois ou quatre ou cinc ou sis,
<lb n="291"/>S'en sui dolans tant com je pus,
<lb n="292"/>Car nule gent ne vausist plus,
<lb n="293"/>Se tant en fust mains com je di.
<lb n="294"/>Des moines blans vous di aussi
<lb n="295"/>Qu'il suefrent pour Dieu molt de mal
<lb n="296"/>E si sont assés communal,
<lb n="297"/>En lor maison, de lor viande,
<lb n="298"/>Quant nus i vient qui la demande.
<lb n="299"/>En aus a molt de charité ;
<lb n="300"/>Mais tant y a de mal mellé
<lb n="301"/>Que s'il pueent plain pié de terre
<lb n="302"/>Seur lor voisins par plait conquerre,
<lb n="303"/>C'est sans merci qu'il le feront :
<lb n="304"/><q>Ja tort ne droit n'i garderont
<lb n="305"/>Ne pitié ne misericorde.</q>
<lb n="306"/>Ainsi chascune se descorde
<lb n="307"/>De Dieu servir d'aucune rien.
<lb n="308"/>Es nonnains a il molt de bien,
<lb n="309"/>S'eles tenissent chasteé,
<lb n="310"/>Si comme il estoit ordené,
<lb n="311"/>Qu'eles ont assés de mesaise
<lb n="312"/>Pour Dieu servir e petit d'aise.
<lb n="313"/>Mais eles ont maisons plusours
<lb n="314"/>Ou l'en parole molt d'amours
<pb n="36"/>
<lb n="315"/>Plus c'on ne fait de Dieu servir. 
<lb n="316"/>Toutes voies font a soufrir, 
<lb n="317"/>Car s'aucune mesprent de rien, 
<lb n="318"/>Il y a autres qui font bien. </ab>
<ab type="gv">
<lb n="319"/>Cil de Chartrouse n'ont de terre 
<lb n="320"/>Couvoitise ne plait ne guerre ; 
<lb n="321"/>A ce se suefrent que il ont. 
<lb n="322"/>C'est des ordres cele dou mont 
<lb n="323"/>Ou l'en puet mains de mal noter, 
<lb n="324"/>Se n'est de cuer ou de penser : 
<lb n="325"/><q>Mais as oevres e as samblans 
<lb n="326"/>Pert il qu'il soient bones jans.</q> 
<lb n="327"/>Li moine noir sont si mené 
<lb n="328"/>E ce devant derrier torné, 
<lb n="329"/>Que cil qui s'en volroit issir 
<lb n="330"/>Ne porroit miex siecle guerpir, 
<lb n="331"/>Qu'il souferroit au siecle pis 
<lb n="332"/>K'el moniage por un dis 
<lb n="333"/>E plus i menroit aspre vie. 
<lb n="334"/>C'est des ordres la plus faillie.
<lb n="335"/> Je ne di mie qu'el commun 
<lb n="336"/>N'en ait par aventure aucun 
<lb n="337"/>Entre quarante ou entre cent 
<lb n="338"/>Qui se tienent honestement ; 
<lb n="339"/>Mais li plusour sont trop failli. 
<lb n="340"/>E si vous di bien de Cligni 
<lb n="341"/>Qu'il ont le samblant bel dehors, 
<lb n="342"/>Quel que li cuer soient el cors ; 
<lb n="343"/>Mais cil qui sont es priorés 
<lb n="344"/>Es maisons e es doiennés 
<lb n="345"/>Mainent tel vie com Diex set. 
<lb n="346"/>N'est merveille se Diex les het, 
<lb n="347"/>Car molt y a pou de ses gens 
<lb n="348"/>Qui tiengnent ses commandemens. 
<lb n="349"/><q>Seignor, pour Dieu, se j'ai parlé
<pb n="37"/>
<lb n="350"/>Seur les ordres e mal noté,
<lb n="351"/>Ja pour ce ne les renoiiés :
<lb n="352"/>Car se tenir les voliiés
<lb n="353"/>Si comme eles sont ordenées,
<lb n="354"/>Vos ames seroient sauvées ;
<lb n="355"/>E s'il nes vous plaist a tenir,
<lb n="356"/>Mar vous chaille siecle guerpir,
<lb n="357"/>K'aussi bien s'i puet on dampner,
<lb n="358"/>Qui bien veut, com s'ame sauver.</q>
<lb n="359"/>E si sachiés k'en s'i porroit
<lb n="360"/>Miex sauver, qui faire volroit,
<lb n="361"/>K'avoec le siecle pour un cent ;
<lb n="362"/>Car au siecle a tant de torment
<lb n="363"/>Que nus hon n'i puet tenir terre
<lb n="364"/>Sans mal ou sans tort ou sans guerre.
<lb n="365"/>Tant y a d'envie e d'angoisse
<lb n="366"/>Qu'il n'est nesuns qui ne connoisse
<lb n="367"/>Que bon delivrer s'en feroit,
<lb n="368"/>Cui Diex le corage en donroit,
<lb n="369"/>Fors tant k'avoec la delivrance
<lb n="370"/>Couvenroit bone repentance ;
<lb n="371"/>Car guerpir siecle ne vaut rien
<lb n="372"/>S'on ne s'atorne a faire bien,
<lb n="373"/>Ains en fait on son pis de tant,
<lb n="374"/>Car l'en est tenus de couvent.
<lb n="375"/>Mais qui por Dieu s'en partiroit
<lb n="376"/>E en cel bon point se tendroit,
<lb n="377"/>Cil se travaille trop en vain
<lb n="378"/>Qui ne s'en part hui ou demain,
<lb n="379"/>E ce que tous li mons voit bien
<lb n="380"/>Que li siecles ne vaut mais rien.
<lb n="381"/>Li povres brait tous jors e crie
<lb n="382"/>Qu'il ait avoir e manantie,
<pb n="38"/>
<lb n="383"/>E li riches muert de paour
<lb n="384"/>Qu'il ne la perde chascun jour.
<lb n="385"/>Ainsi ne puet nus hons avoir
<lb n="386"/>En ce siecle bien son voloir.
<lb n="387"/>Pour ce vueil au siecle moustrer
<lb n="388"/>Ainsi com je sai sermoner,
<lb n="389"/>Qui ne sui ne clers ne letrés
<lb n="390"/>Ne je ne trai autorités,
<lb n="391"/>Fors de tant que je sai e voi.
<lb n="392"/>Que chascuns prengne garde a moi
<lb n="393"/>Cui li siecles ot tel savour
<lb n="394"/>Que je n'avoie nuit ne jour
<lb n="395"/>Autre cuer ne autre pensée ;
<lb n="396"/>E quant je, qui tant ai amée
<lb n="397"/>La joie du siecle sans foi,
<lb n="398"/>Vous moustre qu'ele vaut molt poi,
<lb n="399"/>Vous poés bien apercevoir
<lb n="400"/>Que je m'en vois parmi le voir ;
<lb n="401"/>E si me devroit on miex croire
<lb n="402"/>C'un hermite ne c'un provoire,
<lb n="403"/>Car j'ai le siecle molt parfont
<lb n="404"/>Cerchié e aval e amont
<lb n="405"/>E cil qui plus le cerche e voit
<lb n="406"/>C'est cil qui mains amer le doit,
<lb n="407"/>Car cil i trueve plus de mal
<lb n="408"/>Qui plus vet amont e aval.
<lb n="409"/>E sachiés bien, se je seüsse
<lb n="410"/>Que la joie dou mont eüsse
<lb n="411"/>Tous jours, que je l'amasse plus,
<lb n="412"/>Car plus l'ai amée que nus.
<lb n="413"/>Mais je voi que c'est fins noiens,
<lb n="414"/>Qu'ele trespasse plus que vens,
<pb n="39"/>
<lb n="415"/>E ce veés vous tuit aussi. 
<lb n="416"/><q>Ha ! qui verroit ce que je vi, 
<lb n="417"/>Com pou devroit richece amer 
<lb n="418"/>E com pou se devroit fier !</q> 
<lb n="419"/>Car je vi en Costentinnoble, 
<lb n="420"/>Qui tant est biaus pays e noble, 
<lb n="421"/>En mains de un an e demi 
<lb n="422"/>Quatre empereours, puis les vi 
<lb n="423"/>Dedens brief terme tous morir 
<lb n="424"/>De vil mort, car je vi murdrir 
<lb n="425"/>L'un de napes e estrangler, 
<lb n="426"/>E l'autre saillir en la mer, 
<lb n="427"/>E li tiers fu desiretez, 
<lb n="428"/>Qui valut pis de mort assez, 
<lb n="429"/>E menés en chaitivoison ; 
<lb n="430"/>E cil, cui Diex face pardon 
<lb n="431"/>E amaint a port de salu, 
<lb n="432"/>Fu mors en bataille e vaincu, 
<lb n="433"/>E maint autre de grant valour 
<lb n="434"/>Qui ne cuidassent pas le jour 
<lb n="435"/>Que li Commain e li Grijois 
<lb n="436"/>Les eüssent mors en un mois 
<lb n="437"/>Sans desfense, fors de fuïr. 
<lb n="438"/>E si n'ot a aus sevelir 
<lb n="439"/>Le jour provoire ne clerçon, 
<lb n="440"/>Ains les mengierent li gaignon 
<lb n="441"/>E li corbel e les corneilles. 
<lb n="442"/>S'eüssent il molt grans merveilles, 
<lb n="443"/>Qui lor deïst la matinée 
<lb n="444"/>Que tele estoit lor destinée. 
<lb n="445"/>Mais Diex le volt ainsi soufrir. 
<lb n="446"/>Puis en vi je d'autres morir 
<lb n="447"/>Qui disoient, s'il fussent la 
<lb n="448"/>Ou cil furent ocis, que ja 
<lb n="449"/>N'i perdissent le jor noient :
<pb n="40"/>
<lb n="450"/><q>E il furent mort plus vilment 
<lb n="451"/>Que cil ne morurent adonques, 
<lb n="452"/>Car ne se desfendirent onques.</q> 
<lb n="453"/>Mais il l'avoient desservi, 
<lb n="454"/>Pour quoi Damediex le soufri. 
<lb n="455"/>Car il avoient d'orgueill tant 
<lb n="456"/>E de cointise e de beubant, 
<lb n="457"/>Qu'il cuidoient molt bien sans Dé
<lb n="458"/>Faire toute lor volenté. 
<lb n="459"/>Pour ce lor fist Diex a savoir 
<lb n="460"/>K'autant puet contre son voloir 
<lb n="461"/>Li coars comme li hardis 
<lb n="462"/>E li grans comme li petis. 
<lb n="463"/>Tant com nous fumes entre nous 
<lb n="464"/>Humble vers Dieu e amorous, 
<lb n="465"/>Nous avindrent si nostre afaire 
<lb n="466"/>Que il n'i avoit que refaire ; 
<lb n="467"/>Tout aloit a notre plaisir 
<lb n="468"/>E je vi souvent avenir 
<lb n="469"/>Que li uns des nos enchauçoit 
<lb n="470"/>Cent des lor, qui pris n'en avoit, 
<lb n="471"/>E, se il fuïst pour les cent, 
<lb n="472"/>Il en fust blasmés durement. 
<lb n="473"/>E quant nous avions tous mis 
<lb n="474"/>Au desouz les nos anemis 
<lb n="475"/>E nous fumes de povreté 
<lb n="476"/>Hors e plongié en richeté,
<pb n="41"/>
<lb n="477"/>Es esmeraudes, es rubis
<lb n="478"/>E es pourpres e es samis,
<lb n="479"/>E es terres e es jardins
<lb n="480"/>E es tres biaus palés marbrins
<lb n="481"/>E es dames e es puceles,
<lb n="482"/>Dont il i avoit molt de beles,
<lb n="483"/>Si mesimes Dieu en oubli
<lb n="484"/>E Damediex nous autressi.
<lb n="485"/>Car Dieu ne menbre de nului
<lb n="486"/>S'il ne li remenbre de lui.
<lb n="487"/>Pour ce nous aparut aprés,
<lb n="488"/>Que gent nous vindrent de molt pres,
<lb n="489"/>Par cui nous fumes tout vaincu,
<lb n="490"/>Sans force de lance e d'escu
<lb n="491"/>Ne de mellée ne de gent,
<lb n="492"/>Fors l'ire de Dieu seulement,
<lb n="493"/>Qui nous avoit mis en oubli :
<lb n="494"/><q>S'en volt prendre venjance iki.</q>
<lb n="495"/>Tant com nous eümes creance,
<lb n="496"/>Nous dura la bone cheance,
<lb n="497"/>E quant la creance failli,
<lb n="498"/>E la bone cheance aussi.
<lb n="499"/>Car bone cheance sans Dé
<lb n="500"/>A tost son cours fait e passé.
<lb n="501"/>Cil puet bien dire le respit
<lb n="502"/><q> « De si haut si bas »,</q> qui ce vit.
<lb n="503"/>Et pour Dieu, cuidiés vous, Seignor,
<lb n="504"/>Que se tuit cil empereour
<lb n="505"/>Que je vous ai ici nommés,
<lb n="506"/>E mains autres dont vous oés,
<lb n="507"/>Pouïssent la mort eschaper
<lb n="508"/>Pour or ne pour argent donner,
<lb n="509"/>Qu'il n'en donnassent a plenté ?
<lb n="510"/>Oïl, sachiez de verité.
<lb n="511"/>Mais les richesces les avoient
<pb n="42"/>
<lb n="512"/>Si orgueillis qu'il ne cuidoient
<lb n="513"/>Que mors les osast envayr ;
<lb n="514"/>Bien cuidoient por tant garir,
<lb n="515"/>E Damediex ne lor volt mie
<lb n="516"/>Por richece alongnier lor vie.
<lb n="517"/>Ains cuit miex qu'il lor abrega
<lb n="518"/>Por la fausseté qu'il trouva
<lb n="519"/>En ceus e pour faire a savoir
<lb n="520"/>As autres e apercevoir
<lb n="521"/>Que richece ne vaut noient
<lb n="522"/>De terre, d'avoir ne d'argent,
<lb n="523"/>Mais richece de charité
<lb n="524"/>E de foi e de loiauté.
<lb n="525"/>Cele est tele que, qui l'aroit,
<lb n="526"/>Que buer nés e garis seroit ;
<lb n="527"/>E qui a li ne se tendra,
<lb n="528"/>Sachiés qu'il s'en repentira
<lb n="529"/>Soit tost ou tard ou tempre ou loing.
<lb n="530"/>Car l'escriture avons tesmoing
<lb n="531"/>Que por la joie d'un seul jour 
<lb n="532"/>Puet on tous tans estre en dolour, 
<lb n="533"/>E cil qui de tel joie a cure, 
<lb n="534"/>Quant de cele qui tous jors dure
<lb/> <gap resp="editor" rend="points"/>
<lb n="535"/>Ne set pas prendre le meilleur 
<lb n="536"/>Des jeus partis, mais le pieur.</ab>
<ab type="gv">
<lb n="537"/>Seignor, vous qui le siecle amés 
<lb n="538"/>E qui la joie en desirés 
<lb n="539"/>E qui les cuers i avés mis, 
<lb n="540"/>Vous qui cuidiés vivre tous dis, 
<lb n="541"/>Prenés garde a Matusalé 
<lb n="542"/>Qui volt ains savoir verité 
<lb n="543"/>De Damedieu, s'il vivroit gaire, 
<lb n="544"/>Qu'il volsist onques maison faire.
<pb n="43"/>
<lb n="545"/>E Damediex qui molt l'ama, 
<lb n="546"/>Par son message li manda 
<lb n="547"/>Qu'il vivroit encor neuf cens ans ; 
<lb n="548"/>E cil en fu si tres dolans, 
<lb n="549"/>Quant il sot que plus ne vivroit. 
<lb n="550"/>Si dist que jamais ne feroit 
<lb n="551"/>Maison pour si petit de vie. 
<lb n="552"/>E vous, Seignor, qui n'avés mie 
<lb n="553"/>Seürté de vivre un seul jour, 
<lb n="554"/>Comment ne morés de paour, 
<lb n="555"/>Quant cil qui sot qu'il vivroit tant, 
<lb n="556"/>Tint sa vie a mains que noiant ? 
<lb n="557"/>La vous devriiés vous mirer, 
<lb n="558"/>E vous ne finés de penser 
<lb n="559"/>Au chaitif siecle maintenir, 
<lb n="560"/>Pour les ames des cors perir. 
<lb n="561"/><q>Ha ! com mal jeu parti ci a, 
<lb n="562"/>Quant vie, qui tous jors durra, 
<lb n="563"/>Met on pour les cors en oubli 
<lb n="564"/>Qui si tost sont mort e peri !</q> 
<lb n="565"/>Pour quant avront il lor partie 
<lb n="566"/>De la dolour, n'i faurront mie ; 
<lb n="567"/>Car les ames i torneront 
<lb n="568"/>Au jour dou juïse e venront, 
<lb n="569"/>Puis partiront mes egaument 
<lb n="570"/>La joie ensemble le torment.
<lb n="571"/><q>- Mais dusqu'a tant s'en passera 
<lb n="572"/>Li cors, que paine nen ara,
<lb n="573"/>Ne bien ne solas ne delit.</q>
<lb n="574"/><q>- Ha ! com ci a pou de respit 
<lb n="575"/>Selonc la grant dolor d'aprés 
<lb n="576"/>Qui ja nul jour ne faudra mes !</q></ab>
<ab type="gv">
<lb n="577"/>Seignor, vous qui alés disant 
<lb n="578"/>Que les cors amés autretant 
<lb n="579"/>Com les ames e plus assés, 
<lb n="580"/>Ici endroit vous regardés, 
<lb n="581"/>Que l'ame e li cors partiront
<pb n="44"/>
<lb n="582"/>Bien e mal que il fait avront 
<lb n="583"/>Des le jugement en avant. 
<lb n="584"/>Cil n'aime mie tendrement 
<lb n="585"/>Sa char, qui pour un petit d'aise 
<lb n="586"/>La livre tous tans a mesaise 
<lb n="587"/>E a dolor e a mal traire ;
<lb n="588"/>E cil qui ne volra bien faire 
<lb n="589"/>Pour Dieu, si le face por lui, 
<lb n="590"/>Que Diex ne demande a nului 
<lb n="591"/>Qu'il face bien fors k'a son oes : 
<lb n="592"/><q>Car il n'est mie couvoiteus 
<lb n="593"/>Pour son preu de nostre bien faire, 
<lb n="594"/>Fors por nous a garison traire 
<lb n="595"/>E pour nous geter de dolour.</q> 
<lb n="596"/>Pour Dieu, prenons cuer e vigour 
<lb n="597"/>D'aler contre ce siecle oiseus ; 
<lb n="598"/>Car trop est d'aise couvoiteus, 
<lb n="599"/>Qu'il suefre a la char son plaisir. 
<lb n="600"/>Mais cil qui la veut convertir 
<lb n="601"/>E faire ce qu'ele ne veut 
<lb n="602"/>E dont ele en soufrant se deult, 
<lb n="603"/>Cele dolors est profitable 
<lb n="604"/>E la merite est pardurable. 
<lb n="605"/>Seignour, pour Dieu, or esgardés 
<lb n="606"/>Com chascuns est tost trespassés. 
<lb n="607"/>Ne veés vous que la mors fait 
<lb n="608"/>Aussi dou bel comme dou lait 
<lb n="609"/>E dou grant comme dou petit ? 
<lb n="610"/>Que valent solas ne delit 
<lb n="611"/>C'on doute perdre chascun jour ? 
<lb n="612"/>Molt devroit avoir grant paour 
<lb n="613"/>Cil qui une forte arbaleste 
<lb n="614"/>Verroit tous jours de traire preste 
<lb n="615"/>A lui, e si fust bien liiés 
<lb n="616"/>A un piler e atachiés 
<lb n="617"/>Qu'il ne peüst le cop guenchir. 
<lb n="618"/>Encor sommes nous de morir 
<lb n="619"/>Plus certain que cil ne seroit. 
<lb n="620"/>Car li arbalestiers faudroit
<pb n="45"/>
<lb n="621"/>Espoir, ou trairoit ça ou la. 
<lb n="622"/>Mais la mors voir ne faudra ja. 
<lb n="623"/>Contre son cop ne puet guenchir 
<lb n="624"/>Nus hon, ne mouvoir, ne fuïr, 
<lb n="625"/>Puis qu'ele li veut corre seure, 
<lb n="626"/>Ne desous terre ne deseure 
<lb n="627"/>Ne en chastel ne en cité 
<lb n="628"/>Ne en tour ne en fermeté. 
<lb n="629"/>Qui trouvast terre ne pays 
<lb n="630"/>Ou l'en pouïst vivre tous dis, 
<lb n="631"/>Il fesist bon fuïr la mort : 
<lb n="632"/><q>Mais ja nus n'en avra deport.</q></ab>
<ab type="gv">
<lb n="633"/>Vous avés bien oy parler 
<lb n="634"/>De Jonas qui se volt embler 
<lb n="635"/>De Dieu pour paour de mourir 
<lb n="636"/>E cuida passer por fuïr 
<lb n="637"/>La ou Diex le volt envoiier, 
<lb n="638"/>En Ninive pour preechier. 
<lb n="639"/>Lors se pensa qu'il ocioient 
<lb n="640"/>Les precheours qui preechoient 
<lb n="641"/>E qu'il l'ocirroient aussi. 
<lb n="642"/>Si cria Damedieu merci, 
<lb n="643"/>Qu'il l'espargnast de cele voie. 
<lb n="644"/>E Diex li manda toute voie 
<lb n="645"/>Qu'il i alast sans nul ressort. 
<lb n="646"/>E Jonas qui doutoit la mort 
<lb n="647"/>S'apensa qu'il eschiveroit 
<lb n="648"/>Sa mort e qu'il s'en fuïroit 
<lb n="649"/>En tel pays e en tel terre 
<lb n="650"/>Que l'en ne le sauroit ou querre 
<lb n="651"/>E que on n'en orroit nouvele. 
<lb n="652"/>Mais tost li torna sa roele. 
<lb n="653"/>Quant il se fu enpaint en mer, 
<lb n="654"/>Qu'il s'en voloit outre passer,
<pb n="46"/>
<lb n="655"/>Si lor leva uns vens si grans,
<lb n="656"/>Une tempeste e uns tormens,
<lb n="657"/>Qu'il cuidierent tout estre mort.
<lb n="658"/>Si geterent entr'aus lor sort
<lb n="659"/>Pour savoir par le cui pechié
<lb n="660"/>Il erent ainsi traveillé,
<lb n="661"/>E li sors chay sor Jonas
<lb n="662"/>Dont il ne se gardoient pas,
<lb n="663"/>Car il cuidoient qu'en la né
<lb n="664"/>Eüst nul qui miex fust de Dé.
<lb n="665"/>Non avoit il ; mais il mesprist
<lb n="666"/>Lors vers Dieu de tant e mesfist.
<lb n="667"/>Lors li demanderent : <q>« Comment
<lb n="668"/>Es tu de Dieu si malement ?
<lb n="669"/>Pour quel tort e pour quel meffait ? »</q>
<lb n="670"/>E il lor a dit entresait
<lb n="671"/>Tout ainsi com il ot erré.
<lb n="672"/>Puis lor a dit e creanté
<lb n="673"/>Qu'il le lançassent en la mer
<lb n="674"/>Pour aus de perill delivrer.
<lb n="675"/>E il si firent vistement.
<lb n="676"/>Puis furent quite dou torment.
<lb n="677"/>Quant Jonas se vit pres de mort,
<lb n="678"/>Si plora son pechié si fort
<lb n="679"/>E en ot si tres grant dolour
<lb n="680"/>Que Diex qui est plains de doçour
<lb n="681"/>En ot tel pitié e merci
<lb n="682"/>C'une balaine le saisi
<lb n="683"/>Qui le tint trois jours en son cors ;
<lb n="684"/>Puis le mist a la rive fors
<lb n="685"/>E sain e vif e tout haitié,
<lb n="686"/>C'onques de rien ne Tot blecié.
<lb n="687"/>Lors connut Jonas son folage
<lb n="688"/>E si parfist puis son message.
<pb n="47"/>
<lb n="689"/>Ce fu une grant demoustrance
<lb n="690"/>Que Diex fist par senefïance,
<lb n="691"/>Que nus ne li puet riens embler
<lb n="692"/>Ne le mortel jour trespasser
<lb n="693"/>E que cil est fox, qui fuïr
<lb n="694"/>Veut nul lieu pour la mort guenchir,
<lb n="695"/>K'autretant a il de poissance
<lb n="696"/>En Engleterre com en France
<lb n="697"/>E dela mer comme deça.
<lb n="698"/>Sa force e sa justice va
<lb n="699"/>Partout ; nus ne s'en puet desfendre.
<lb n="700"/>A tous couvendra raison rendre
<lb n="701"/>De kanc que il avront mesfait.
<lb n="702"/>Ci a un perilleus agait ;
<lb n="703"/>Onques n'oy d'agait parler
<lb n="704"/>Qui tant feïst a redouter.
<lb n="705"/>Ce est passé : <q>tuit i morrons,
<lb n="706"/>Ja contre la mort n'i garrons.</q>
<lb n="707"/>Richece d'avoir ne de terre,
<lb n="708"/>Que tous li mons bée a conquerre,
<lb n="709"/>Ne vaut noient contre la mort,
<lb n="710"/>Qu'ele prent ainçois le plus fort
<lb n="711"/>E le plus bel e le meillor
<lb n="712"/>Qu'ele ne fait tout le pior ;
<lb n="713"/>Ne ja n'avra tant de tresor
<lb n="714"/>De terre ne d'argent ne d'or,
<lb n="715"/>Qu'il enport a la mort noient,
<lb n="716"/>C'un povre drapel seulement ;
<lb n="717"/>E cil ne li fait plus d'aye,
<lb n="718"/>Fors qu'il cuevre la char flestrie
<lb n="719"/>Qui est si orrible a veoir,
<lb n="720"/>Qu'el fait neys le cuer doloir
<lb n="721"/>A ceus qui plus l'aront amé.
<lb n="722"/>Maintenant qu'il l'ont enterré,
<lb n="723"/>S'en part chascuns tout sans demeure ;
<lb n="724"/>Ja nus ne cuide veoir l'eure
<lb n="725"/>Qu'il s'en soit sevrés e partis.
<lb n="726"/>Puis commence entre aus li estris
<pb n="48"/>
<lb n="727"/>De sa terre e de son avoir.
<lb n="728"/>Chascuns en veut sa part avoir.
<lb n="729"/>Cil a esté bons chevaliers,
<lb n="730"/>Bien despendant e bons guerriers
<lb n="731"/>E vaillans selonc son endroit ;
<lb n="732"/>De quele maniere qu'il soit,
<lb n="733"/>Li siecles dist que mar i fu,
<lb n="734"/>Dont a son guerredon eü.
<lb n="735"/>Ja de plus ne li iert meri.
<lb n="736"/>Si fill, si frere e si ami
<lb n="737"/>Desirent plus la mort de lui
<lb n="738"/>Cent tans qu'il ne font de l'autrui,
<lb n="739"/>Qu'il cuident, que qu'il en aviengne,
<lb n="740"/>K'aucune rien lor en remengne.
<lb n="741"/>S'il a amassé en sa vie
<lb n="742"/>Grant richesce e grant manantie,
<lb n="743"/>Cil qui en a greignor plenté,
<lb n="744"/>C'est cil que l'en a ains ploré.
<lb n="745"/>E savez vous que cil en font,
<lb n="746"/>Qui sa terre e son avoir ont ?
<lb n="747"/>Sausses vers e chaudes pevrées
<lb n="748"/>E robes plaines e coées.
<lb n="749"/>En lieu de messes e d'anuieus
<lb n="750"/>Ont guerres e tençons entr'eus :
<lb n="751"/><q>Que Diex ait de s'ame merci !</q>
<lb n="752"/><q>Ha ! com ci a mal geu parti,
<lb n="753"/>Quant cil qui tous jors penera
<lb n="754"/>Por l'avoir, feste n'en avra,
<lb n="755"/>Fors ire e angoisse e mesaise,
<lb n="756"/>E cil aprés en avront aise
<lb n="757"/>Cui il n'avra ja riens cousté.</q>
<lb n="758"/>Or en face don a plenté,
<lb n="759"/>Qu'il est bien qui le recevra.
<lb n="760"/>Quant l'ame dou cors partira,
<lb n="761"/>Ja n'iert esgarés de seignor.
<pb n="49"/>
<lb n="762"/>Assez pert s'ame a grant dolor,
<lb n="763"/>Qu'il la pert, e le cors de lui,
<lb n="764"/>Pour avoir querre pour autrui.
<lb n="765"/>Miex li vaudroit qu'il se soufrist,
<lb n="766"/>Que pour autrui s'ame perdist.
<lb n="767"/>Fols est qui a grant esperance
<lb n="768"/>En grant richece, ne fïance ;
<lb n="769"/>Car kanc que l'en a assamblé
<lb n="770"/>De richesce en tout son aé,
<lb n="771"/>Pert on trestout en mains d'une heure,
<lb n="772"/>E soi meïsme par deseure.</ab>
<ab type="gv">
<lb n="773"/>Si a d'autres pechiés assez 
<lb n="774"/>Que je ne vos ai pas nommés 
<lb n="775"/>Dont on se puet perdre ensement, 
<lb n="776"/>Qui n'en vient a amendement. 
<lb n="777"/>Li un de nous sont usurier, 
<lb n="778"/>Li autre larron e murdrier, 
<lb n="779"/>Li autre sont plain de luxure 
<lb n="780"/>E li autre de desmesure ; 
<lb n="781"/>Li autre si sont plain d'envie 
<lb n="782"/>E d'orgueill e de tricherie. 
<lb n="783"/>En tantes manieres pechommes, 
<lb n="784"/>Nous qui en ce vill siecle sommes, 
<lb n="785"/>Que molt grant merveille sera 
<lb n="786"/>Se ja Diex de nul en ara 
<lb n="787"/>Misericorde ne merci. 
<lb n="788"/>Car de tous ces maus que je di, 
<lb n="789"/>Couvient c'on viengne a repentance, 
<lb n="790"/>A confesse e a amendance, 
<lb n="791"/>E chascun selonc son pooir. 
<lb n="792"/>Trestout ce li couvient avoir, 
<lb n="793"/>Qui se veut a lui racorder. 
<lb n="794"/>Mais on ne doit pas tant douter 
<lb n="795"/>Que on se despoire de rien ;
<pb n="50"/>
<lb n="796"/>Car les aumosnes e li bien 
<lb n="797"/>Si metent l'omme a bone fin 
<lb n="798"/>E ramainent a droit chemin, 
<lb n="799"/>Quant il est en bien ententis. 
<lb n="800"/>Car aussi com li anemis, 
<lb n="801"/>Qui ja nul jour nen iert sans guerre 
<lb n="802"/>Por nous de jor en jor conquerre, 
<lb n="803"/>Se travaille Diex, quant il voit 
<lb n="804"/>Qu'il le puet conquerre a son droit. 
<lb n="805"/>Mais le droit convient desservir. 
<lb n="806"/>Car Diex ne veut onques mentir 
<lb n="807"/>E il dist que chascun prendra
<lb n="808"/> Selonc ce qu'il desservira. 
<lb n="809"/>Seur ce se prengne chascuns garde : 
<lb n="810"/><q>Car qui de moissoner se tarde 
<lb n="811"/>Quant il est tans de blé cueillir, 
<lb n="812"/>Tele tempeste puet venir 
<lb n="813"/>C'on n'i recouverra ja més.</q> 
<lb n="814"/>Pour ce se devroit on adés 
<lb n="815"/>Haster d'amender ses pechiés,
<lb n="816"/>Si c'on en fust si desliiés, 
<lb n="817"/>Quant vendroit au point de la mort, 
<lb n="818"/>C'on ne fust sorpris a son tort. 
<lb n="819"/>Car li jugemens est ja fais 
<lb n="820"/>Qui sera au grant jour retrais, 
<lb n="821"/>Ou ja nus n'avera loisir 
<lb n="822"/>D'escuser ne de plait tenir.</ab>
<ab type="gv">
<lb n="823"/>D'un pechié c'on apele amours 
<lb n="824"/>Me prent souvent molt grans paours, 
<lb n="825"/>Car il est pechié dou penser 
<lb n="826"/>E de l'uevre e dou remenbrer, 
<lb n="827"/>Car puis c'on a dou tout partie 
<lb n="828"/>S'amour de sa tres bele amie,
<pb n="51"/>
<lb n="829"/>Si se delite on puis souvent 
<lb n="830"/>En remenbrer son biau cors gent, 
<lb n="831"/>Quant on ja penser n'i devroit. 
<lb n="832"/>Mais tel i a qui cuideroit 
<lb n="833"/>C'on se peüst miex amender 
<lb n="834"/>D'amours de bele dame amer 
<lb n="835"/>Que de la laide, e c'est bien voirs 
<lb n="836"/>Que li lais pechiés est plus noirs 
<lb n="837"/>E plus vils e plus despiteus. 
<lb n="838"/>Mais li biaus est plus deliteus 
<lb n="839"/>E plus plaisans a remenbrer : 
<lb n="840"/><q>Por quoi vaut miex a amender, 
<lb n="841"/>Puis c'on a fait la dessevrance, 
<lb n="842"/>Dou pechié de la remenbrance ; 
<lb n="843"/>N'i donne puis point de delit, 
<lb n="844"/>Ains a l'en en son cuer despit 
<lb n="845"/>E s'en est on plus repentans 
<lb n="846"/>Que dou biau pechié cent mil tans.</q> 
<lb n="847"/>Mais qui repentir se porroit 
<lb n="848"/>Dou bel pechié, il en aroit 
<lb n="849"/>Cent mil tans de bien que dou lait. 
<lb n="850"/>Fox est qui l'un e l'autre fait,
<lb n="851"/>Car tex n'en est c'un seul jor liés 
<lb n="852"/>Qui puis en est lonc tans iriés, 
<lb n="853"/>E la joie c'on i compere 
<lb n="854"/>Devroit estre a chascun amere.</ab>
<ab type="gv">
<lb n="855"/>Hugues de Berzi, qui tant a 
<lb n="856"/>Cerchié le siecle ça e la, 
<lb n="857"/>Qu'il a veü qu'il ne vaut rien, 
<lb n="858"/>Preeche ore de faire bien, 
<lb n="859"/>E si sai bien que li plusour 
<lb n="860"/>Tendront mes sermons a folour, 
<lb n="861"/>Car il ont veü que j'avoie 
<lb n="862"/>Plus que nus d'aus solas e joie 
<lb n="863"/>E que j'oi aussi grant mestier 
<lb n="864"/>Com uns d'aus de moi preechier.
<pb n="52"/>
<lb n="865"/>Mais pour tout ce ja ne lairai 
<lb n="866"/>Que ne mete tout mon essai, 
<lb n="867"/>Se je ja sauroie assener 
<lb n="868"/>A bien dire e a bien trouver, 
<lb n="869"/>Aussi com j'ai fait en ma vie 
<lb n="870"/>Mainte oiseuse e mainte folie ; 
<lb n="871"/>E tex ne set conseillier lui 
<lb n="872"/>Qui donne bon conseill autrui. 
<lb n="873"/>Por quoi nus ne doit mesprisier 
<lb n="874"/>Riens k'autres li vueille ensaignier. 
<lb n="875"/>Enseurquetout, qui bien ensaigne, 
<lb n="876"/>Samblant est k'en la fin s'i praigne 
<lb n="877"/>E je pri Dieu qu'il me doinst faire 
<lb n="878"/>Tel chose que je puisse atraire 
<lb n="879"/>Moi meïsmes a garison, 
<lb n="880"/>Quoi que il soit de mon sermon, 
<lb n="881"/>E selonc sa grande pitié 
<lb n="882"/>Regart mon tort e mon pechié, 
<lb n="883"/>E selonc sa misericorde 
<lb n="884"/>Que il me traie a sa corde 
<lb n="885"/>A lui e a ses grans douçours. 
<lb n="886"/>Je n'atent de nului secours : 
<lb n="887"/><q>Pour ce li pri qu'il soit piteus 
<lb n="888"/>Vers moi e misericordeus 
<lb n="889"/>E qu'il entende ma priiere 
<lb n="890"/>En tel guise e en tel maniere 
<lb n="891"/>Qu'il me traie a sa destre part 
<lb n="892"/>Quant il fera de nous esgart 
<lb n="893"/>E jugement au derrain jour 
<lb n="894"/>Ou cil trembleront de paour 
<lb n="895"/>Qui onques pechié nen avront, 
<lb n="896"/>Pour la dolor que il verront.</q> 
<lb n="897"/><q>Ha ! Diex, qui es plains de merci,
<pb n="53"/>
<lb n="898"/>Tu qui conseilles ton ami 
<lb n="899"/>Quant tu le vois desconseillié, 
<lb n="900"/>Sire, pour icele pitié 
<lb n="901"/>K'eüs de ta tres douce mere, 
<lb n="902"/>Cui tu estoies filz e pere, 
<lb n="903"/>Quant desouz la crois l'esgardas 
<lb n="904"/>E de pitié de li ploras, 
<lb n="905"/>E de saint Jehan ton ami, 
<lb n="906"/>Quant tu la commandas a li 
<lb n="907"/>Que il com mere la gardast 
<lb n="908"/>E ele com pere l'amast 
<lb n="909"/>E gardast aussi bonemant 
<lb n="910"/>Comme la mere son enfant, 
<lb n="911"/>Aies de moi pitié, biau sire, 
<lb n="912"/>Car li anemis qui me tire 
<lb n="913"/>Vers lui e boute e sache e trait, 
<lb n="914"/>A grant couvoitise qu'il m'ait 
<lb n="915"/>E qu'il me puist traire a sa corde,
<lb n="916"/> Se ta tres grant misericorde 
<lb n="917"/>Ne te fait prendre de moi garde. 
<lb n="918"/>Ha ! sire, t'escriture esgarde, 
<lb n="919"/>Que tu es aussi envieus 
<lb n="920"/>E desirans e covoiteus 
<lb n="921"/>D'un pecheour a toi atraire, 
<lb n="922"/>Quant tu le pues a ton droit faire, 
<lb n="923"/>Com li anemis, e jel croi.</q> 
<lb n="924"/>Sire, car pren conroi de moi 
<lb n="925"/>Conquerre, e a pou d'ochoison ; 
<lb n="926"/>Car selonc droiture e raison 
<lb n="927"/>Seroit chascuns a mort jugiés : 
<lb n="928"/><q>Por ce couvient que ta pitiés 
<lb n="929"/>E ta douçours e ta mesure 
<lb n="930"/>Me desfende contre droiture, 
<lb n="931"/>Car li anemis se travaille 
<lb n="932"/>De moi conquerre par bataille 
<lb n="933"/>Nuit e jour. Pour ce me seroit 
<lb n="934"/>Mestiers, sire, s'il te plaisoit,</q>
<pb n="54"/>
<lb n="935"/><q>Que tu entendisses mes dis 
<lb n="936"/>E que tu fusses bien hastis 
<lb n="937"/>De moi a bien faire adrecier, 
<lb n="938"/>Com li anemis d'engingnier.</q> 
<lb n="939"/>Sire, se tu vas destorbant 
<lb n="940"/>Les maus e les biens mes avant, 
<lb n="941"/>Met moi de bien faire en la voie 
<lb n="942"/>E de mal faire me desvoie. 
<lb n="943"/>Oste moi dou chemin ferré 
<lb n="944"/>Ou j'ai si longuement erré 
<lb n="945"/>Que je truis si large e plenier ; 
<lb n="946"/>Si me met en l'estroit sentier 
<lb n="947"/>Que li plus de la gent refuse. 
<lb n="948"/>Je meïsme aussi m'en acuse, 
<lb n="949"/>Car je suis li uns, par verté, 
<lb n="950"/>De ceus qui plus ont refusé 
<lb n="951"/>Le petit sentier e amée 
<lb n="952"/>La large voie e la ferrée, 
<lb n="953"/>E feïsse encor ; mais je voi 
<lb n="954"/>Que je m'i engingne e deçoi. 
<lb n="955"/>Biaus sires Diex, ja s'esmaioient 
<lb n="956"/>Li apostre e molt se doutoient, 
<lb n="957"/>Dusqu'a tant que les raemplis 
<lb n="958"/>E que li tiens sains esperis 
<lb n="959"/>Vint en aus pour asseürer 
<lb n="960"/>E pour cuer e confort donner. 
<lb n="961"/>Se je fusse si bien, biau sire, 
<lb n="962"/>De toi, que je t'osasse dire, 
<lb n="963"/>Je te priasse aussi de moi 
<lb n="964"/>Que tu confermasses ma foi 
<lb n="965"/>E mon corage a toi amer, 
<lb n="966"/>Sans moi cremir e sans douter. 
<lb n="967"/><q>Ha ! sire, qui resuscitas 
<lb n="968"/>Saint Lazaron e pardonas
<lb n="969"/>La Magdelaine ses pechiés 
<lb n="970"/>Quant ele plora a tes piés, 
<lb n="971"/>E qui feïs de l'aigue vin, 
<lb n="972"/>Sire, qui pardonnas Longin</q>
<pb n="55"/>
<lb n="973"/><q>Son grant outrage, e au larron 
<lb n="974"/>Qui en la crois requist pardon, 
<lb n="975"/>Pardonnes moi, biau tres dous dire, 
<lb n="976"/>Le grant corrout e la grant ire 
<lb n="977"/>Que tu as seur moi a mon tort, 
<lb n="978"/>E si me respite de mort 
<lb n="979"/>Tant que je me soie espurgiés 
<lb n="980"/>Des grans mesfais e des pechiés 
<lb n="981"/>Ou j'ai si longuement geü, 
<lb n="982"/>E me donne force e vertu, 
<lb n="983"/>Se j'ai nul pensé de bien faire, 
<lb n="984"/>Comment je le puisse a chief traire, 
<lb n="985"/>E si me destornes les maus 
<lb n="986"/>A faire e les pechiés mortaus 
<lb n="987"/>Dont je sui repris tant...</q> 
<lb n="988"/>E se tu ne me cours devant, 
<lb n="989"/>Je ferai tant, se je me croi, 
<lb n="990"/>K'encor me plaindrai je de moi. 
<lb n="991"/>Biaus sires Diex, donne moi grace 
<lb n="992"/>De toi servir, e tant d'espace 
<lb n="993"/>De vivre, sans plus, e respit, 
<lb n="994"/>Que je me deport e delit 
<lb n="995"/>En bien penser e en bien faire, 
<lb n="996"/>E que li bien me puissent plaire 
<lb n="997"/>Autant com li mal m'ont pleü 
<lb n="998"/>Tant com j'ai jusques ci vescu.</ab>
<ab type="gv">
<lb n="999"/>Jaques biau frere e biaus amis, 
<lb n="1000"/>Ainsi com vous avez apris 
<lb n="1001"/>A faire bien, sel maintenés,
<pb n="56"/>
<lb n="1002"/>Ne ja ne vous en repentés. 
<lb n="1003"/>Ne vous desperés pour mal traire, 
<lb n="1004"/>Car cil qui commence a bien faire 
<lb n="1005"/>E puis se repent a la somme, 
<lb n="1006"/>Aussi com Diex pardonne à l'omme 
<lb n="1007"/>Ses pechiés, quant il se repent, 
<lb n="1008"/>Pardonne il les biens ensement, 
<lb n="1009"/>Si que ja gré cil nen avra 
<lb n="1010"/>Qui de cuer s'en repentira. 
<lb n="1011"/>Jaques, pour ce vous vueill priier 
<lb n="1012"/>Que servés Dieu de cuer entier 
<lb n="1013"/>E que vous n'alés foloiant 
<lb n="1014"/>Ne ce vill siecle remenbrant, 
<lb n="1015"/>Quar il est dou tout enpiriés 
<lb n="1016"/>Desques en fustes eslongniés, 
<lb n="1017"/>Que cil qui plus l'aime dit bien 
<lb n="1018"/>E connoist qu'il ne vaut mais rien. 
<lb n="1019"/>Pour ce nel vous chaut remenbrer 
<lb n="1020"/>Ne couvoitier ne desirrer, 
<lb n="1021"/>Mais metés bone fin en vous : 
<lb n="1022"/><q>Comment qu'il aviengne de nous, 
<lb n="1023"/>Que que l'en face ne ne die, 
<lb n="1024"/>En la fin est la garantie.</q> 
<lb n="1025"/>Diex se prent dou tout a la fin, 
<lb n="1026"/>Ce dist la lettre e li devin 
<lb n="1027"/>E ce devons nous trestout croire 
<lb n="1028"/>K'escriture dist sans mescroire.
				</ab>
</div>
</body>
<back>
<div type="explicit">
<p>Explicit la bible Hugue Berzi.</p>
</div>
</back>
</text>
</TEI>