<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
  <fileDesc>
    <titleStmt>
      <title type="main">Ponthus et Sidoine</title>
      <title type="formal">ponthus</title>
      <title type="reference">ponthus</title>
      <title type="DEAF">PonthusC</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="Acollignon">Alain Collignon</name>
      </respStmt>
      <respStmt xml:id="encoder0">
        <resp>création du descripteur</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer1">
        <resp>édition au format Word</resp>
        <name xml:id="MCrecy">Marie-Claude de Crécy</name>
      </respStmt>
    </editionStmt>
    <extent>- Numéros de pages saisies : de 1 à 186 ;
            - Nombre de mots d'après la base des descripteurs : <num xml:id="nb_mots_given">51482</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">58770</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/ponthus</idno>
      <idno type="doi">10.34847/nkl.d9df2sq4</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Ponthus et Sidoine, édité par Marie-Claude de Crécy, Genève, 1997. 
              Publié en ligne par la Base de français médiéval, http://catalog.bfm-corpus.org/ponthus.
              Dernière révision le 2021-04-05.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Le roman de Ponthus et Sidoine</title>
          <respStmt>
            <resp xml:id="editor">Éditeur scientifique</resp>
            <name type="person">Marie-Claude de Crécy</name>
          </respStmt>
        </titleStmt>
          <extent>183 page(s), soit 1-186
        </extent>
        <publicationStmt>
          <publisher>Droz</publisher>
          <pubPlace>Genève</pubPlace>
          <date>1997</date>
          <idno type="isbn">9782600001953</idno>
          <idno type="sigle_DEAF">PonthusC</idno>
          <idno type="cote_biblio">D4.019 : COR3-CRE</idno>
        </publicationStmt><seriesStmt><title>Textes Littéraires Français</title><idno type="collection">475</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="body" occurs="1"/>
        <tagUsage gi="div" occurs="16"/>
        <tagUsage gi="front" occurs="1"/>
        <tagUsage gi="milestone" occurs="164"/>
        <tagUsage gi="p" occurs="281"/>
        <tagUsage gi="pb" occurs="183"/>
        <tagUsage gi="q" occurs="296"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Ponthus et Sidoine</title>
      <date type="compo" when="1400-01-01" notBefore="1390-01-01" notAfter="1410-01-01" n="15">fin 14e ou déb. 15e s.</date>
      <date type="compo_periode">moyen</date>
      <date type="compo_sous_siecle" n="15_1">début</date>
      <date type="ms" when="1450-01-01" notBefore="1400-01-01" notAfter="1499-12-31">15e s.</date>
      <idno type="msIdentifier">Gent Univ. 352(G)</idno>
      <region type="dialecte_auteur">Ouest</region>
    </creation>
    <langUsage>
      <language ident="fro" usage="100">Le texte est entièrement écrit en prose en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">roman</term>
        <term type="forme">prose</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#MCrecy" when="1996-04-23">édition au format Word</change>
    <change who="#Acollignon" when="2021-04-05">balisage du discours direct</change>
    <change who="#Acollignon" when="2021-04-05">balisage de structure XML-TEI</change>
    <change who="#AL" when="2021-05-11">création du descripteur</change>
    <change when="2021-04-05">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="1"/>
<front/>
<body>
<div type="chapitre" n="1">
<p>Racompter veul une noble histoire dont l'en pourra 
aprendre mout de bien et de exemplaire, car jeunes 
gens doivent ouir et entendre les bons fais et dis des 
bons anciens qui ourent mout de biens en leur temps, 
comment il advint à ung preudes homs et loyaulx 
mout de pestillences et de douleurs<!--*--> ; ce fut au roy 
Tiber de Galice. Celuy roy avoit la seur au roy de 
Arragon, mout sainte dame et de sainte vie. Si ourent 
ung filz qui oult nom Ponthus, le plus bel enfant et le 
plus gracieux qui lors feust veu à son temps. Le roy, 
son pere, estoit mout predoms, simple et debonnaire.</p>
<p>
	Et en icelui temps advint que en Orient le soudan 
de Babilone estoit mout de grant puissance d'avoir et 
d'armes. Si avoit quatre filz, dont il establi que 
l'ainsné avroit son empire et dit aux autres trois : 
<q>« Beaulx chiers enffans, ne vous attendez à nul de mes 
heritages. Je vuel et ordonne que chascun de vous aiez 
trente mille conbattans, lesquelx je vous paieray et 
soubdoyeray de cy à trois ans, et avrez navire et tout 
ce qui vous fauldra, et chascun de vous yra à son 
aventure conquerre païs et royaumes sur les crestiens ; 
et celui de vous qui mieulx fera et plus conquerra et 
plus essauciera la loy de 
	<pb n="2"/>
Mahommet sera le mieulx 
venu et le plus chier tenu de moy et lui [dourray] le 
plus de mes biens et de mes richesses. Sy orray et 
verray qui mieulx l'esprouvera et qui mieulx 
conquerra.»</q> Ainsi ordonna le soudan ses filz les trois 
dessus nommés 
et leur bailla gens d'armes, arbalestriers et navires et 
tout ce qui leur failloit pour guerroier sur crestienté.</p>	
<p>
	Si advint, comme Fortune le veult, que l'un des trois 
filz au soudan vint si comme le vent amena son navire 
par grant <milestone unit="folio" n="9b"/> tourment qu'il passa par jouste Espaigne 
et en Galice vint arriver jouste La Coulongne. Si print 
terre en ung ballenier et print des gens d'entour le 
rivaige. Et, quant il les tint, il leur demanda qui estoit 
sires d'icelui païs, et ilz lui respondirent que c'estoit le 
royaume de Galice et que le roy Thiber en estoit roy. 
Lors icelui filz du soudain demanda quelle loy ilz 
tenoient et ilz lui respondirent la loy de Jhesucrist. 
Lors fit retraire son navire ausi comme se il se 
voulsist retraire du païs et print douse nefz et les 
envoya au port de la ville de La Coulongne, et leur 
encharga qu'ilz se feissent marchans d'avoirs de pois<!--*-->, 
d'espices et de draps d'or et de saye, et qu'ilz 
laissassent le soir couchier en la ville .XL. hommes 
armés de 
	<pb n="3"/>
haubergons soubz leurs robes, et entour le 
point du jour ilz alassent sur le mur du portail de la 
ville devers la mer et qu'ilz gaignassent le portail et le 
mur et aidassent à escheller et monter en la ville. Et 
ainsi comme il devisa fu fait. </p>
<p>Si vindrent les douze nefz ou vaisseaulx et se firent 
marchans et vendirent espices et draps d'Armarie et en 
faisoient assez grant marchié. Et 
puis les [.XL. d'eulx en guise de] marchans coucherent 
en la ville, le plus prez de la porte qu'ilz peurent, et 
firent appareillier à mengier et firent soupper leur oste 
avec eulx, qui nul mal engin n'y pensoit. Et, quant ilz 
ourent bien esbatu, ilz s'alerent couchier, et eurent 
prins leur point d'estre au point du jour sur la porte et 
sur les gardes. Et allerent dés le jour esbatre sur la 
porte et entour et deviserent leur fait. Et, quant vint 
l'eure, ilz monterent sur le mur. Et à icelle heure le filz 
du soudain, qui avoit nom Brodas, vint au pié <milestone unit="folio" n="9c"/> du 
mur avec nombre d'eschielles, et les ungs montoient 
en hault et de dessus le mur les<!--*--> tiroient à eux tant 
que, en pou d'eure, ilz furent sur le mur plus de mil et 
gaignerent le portail et la ville sans contredit et y 
firent mout de maulx, et assaillirent le chastel où 
estoit le roy Thiber et le prindrent par force. Et le roy 
se deffendist le plus qu'il poult et mout 
viguereusement et ne se voult oncques rendre, et tant 
qu'il y fut mort et occis, dont ce fu grant dommaige. 
La royne s'en yssit par une poterne, et n'avoit que ung 
mantel afflubé et s'en fuit es desers. 
	<pb n="4"/>
Et le filz du roy 
lui .XIIIIe d'enfans s'en yssirent<!--*-->, et un viel 
chappellain qui les aprenoit les mena tous et mucha en 
une vielle roche, jouxte ung gardin. Et là furent deux 
jours sans boire et sans mengier. Le viel prestre, qui 
avoit nom damp Denis, avoit si grant 
paour que, quant les enffans vouloient yssir hors de la 
cave, il venoit au devant et leur disoit : <q>« Ne yessez 
point se vous ne voulez mourir». Ainsi les detint deux 
jours, mais ou troisieme jour Ponthus lui dist : « 
Maistre, il vault mieulx mourir de glaive que de fain, 
car nous serions cause de nostre mort et homicides de 
nous mesmes, et à l'aventure trouverons remede.»</q> Le 
prestre disoit qu'il aymoit plus chier mourir de fain 
que de cheoir en leur<!--*--> mains et trembloit de paour. 
</p>
<p>Et au fort Ponthus sailli hors de la cave, lui et son 
germain Polidés. Si furent apperchus et furent menés 
au roy Brodas, qui ja se faisoit appeller roy du païs. Et 
quant le roy vit les .XIIII. enffans à merveilles beaulx, 
si demanda qui filz ilz estoient. Et Ponthus respondi 
qu'ilz estoient enffans que le roy nourissoit <milestone unit="folio" n="9d"/> et 
faisoit nourrir<!--*--> pour Dieu, pour le servir quant ilz 
seroient grans. <q>« Et de quel service ?»</q> dit Brodas, 
<q>« Sire, dit Ponthus, les ungs eussent gouverné les 
levriers et les chasses du roy et les autres, les autours, 
faulcons et griffons, et les autres d'autres mestiers en 
salles et en chambres. - Comment, dit le roy Brodas, 
vestoit il si noblement ses servans comme vous estes ? 
Vous semblez estre filz de grans seigneurs selon les 
estas que je vous 
	<pb n="5"/>
	voy. 
- Sire, dit Ponthus, nous ne 
sommes filz que de vavasseurs et de petis gentis 
hommes. - Par Mahon, je ne sçay qui vous estes, 
mais à biaulté ne à bien parler n'avés pas failli. Il fault 
que vous laissiez vostre loy qui rien ne vault, et 
prendrez la loy Mahon, et je vous feray mout de bien 
et, se vous ne le voulez faire, je vous feray mourir de 
malle mort. Eslisiez lequel que<!--*--> vous vouldrez 
prendre. - Vraiement, dit Ponthus, de la mort pouez 
vous bien ordonner à vostre plaisir, mais de laisser nostre loy 
pour prendre la Mahon ne ferons nous ja pour mourir. 
- Non ? dit le roy. A ce estes vous venus donques.»</q> 
Si dit qu'ilz mourroient de malle mort.
</p>
<p>Lors sailli avant ung chevallier crestien qui avoit 
prins leur loy pour paour de mort et avoit tousjours le 
cueur à Jhesucrist, lequel chevallier le roy aymoit 
mout, et va dire : <q>« Sire, je me charge de vous en 
delivrer. Se ilz ne veullent croirre à Mahon, je les 
ordonneray en telle maniere que jamés ilz ne feront 
dommaige à nostre loy. - Je vous em prie, dit le roy, 
je les vous baille à gouverner.»</q>
</p>
<p>Lors cuiderent Ponthus et les autres estre mors, més 
Dieu y remedia. Le chevallier les amena en son hostel 
et les esprouva fort devant les Sarrasins et les mist en 
une chambre <milestone unit="folio" n="10a"/> et fist ses gens retraire. Lors leur 
demanda pour les essayer : <q>« Il fault que vous croiez 
en Mahommet ou vous estes mors.»</q> Si respondirent 
que ja ilz n'y croirroient pour mourir. Et quant il les 
vit fermes, si ot grant joye et leur demanda se ilz 
<pb n="6"/>
avoient ennuit mengié. [Et ilz respondirent qu'il avoit 
trois jours que ilz n'avoient mengié]. Lors les fit 
mengier et boire, car grant fain avoient.
</p>
<p><q>« Haa, ont dit les ungs, à quoy mengons nous, quant 
nous devons estre mis à mort ? - Avoy, dit Ponthus, 
en la grace Dieu [a mout de remedes, S'il Lui plaist, 
nous mourrons, s'il Lui plaist], nous vivrons ; il en est 
à Son plaisir. Si esperons en Lui et 
Il nous sauvera.»</q> Si mengierent et prierent Nostre Sire 
qu'Il eust mercy de eulx. Le chevallier ouist que 
Ponthus dit. Si l'en prisa mout et dist à son cueur que 
grant dommaige seroit se tieulx enfans mouroient, car 
à merveilles estoient beaulx et saiges parleurs<!--*-->.
</p> 
<p>Si se parti d'eulx et quist ung vaissel et y fist mectre 
vivres pour ung mois. Et l'endemain il mena, bien 
matin, les enffans à la nef et les mist dedens et y mist 
ung marignier crestien qui estoit prisonnier avec eulx 
et le fist muchier soubz la soubte<!--*--> de la nef avec le 
vivre. Et, quant les enffans furent en la nef, il fist 
lever le voille ; et la nef s'en parti en haulte mer et le 
marignier sailli de desoubz la soubte de la nef et print 
le gouvernail et leur demanda où ilz vouloient aller. 
Ponthus dit : <q>« Beaulx amis, puis que Dieu t'a envoyé 
à nous, Il soit mercié. Mayne nous sur le païs de 
France.»</q> Et il leur respondi que si feroit il et qu'ilz ne 
se esmoiassent point, et qu'ilz avoient vivres jusques à 
ung mois, et leur compta comme le chevallier l'avoit 
fait mectre, lui et les vivres, en la nef, par nuit.
</p>
<p>Lors dit Ponthus : <q>« Beaulx seigneurs, agenoulliez 
vous et mercions Dieu qui tant de bien nous a fait 
<milestone unit="folio" n="10b"/> et Lui prions que tout soit fait à Son plaisir.»</q> 
	<pb n="7"/>
Si le firent les enfans, et estoient jour et nuit acoutés et 
agenoullés et disoient leurs heures devotement et 
n'avoient fiance fors à Dieu seullement.
Si laissons des quatorze enffans et parlons du 
chevallier qui les avoit en la nef mis.
</p>
</div>
	

<div type="chapitre" n="2">
<pb n="8"/>
<p>Le chevallier avoit nom Patrice. Si dit au roy que il 
estoit vengié des enffans qui croirre ne vouloient en 
Mahommet. <q>« Comment ? dit le roy. Que en avez vous 
fait ? - Sire, dit le chevallier, jamés ne vous nuiront, 
car je les ay mis en une vielle nef pertruche[e] sans 
nul vivre du monde, et puis ay fait lever le voille qui 
les porte en la haulte mer, que jamés n'orrez nouvelles 
d'eulx. - Je le vouldroye bien, dit le roy, car j'ay 
ennuit songé que veoye les .XIIII. enfans en ung bois, 
et le bel enfant qui parla à moy devenoit ung lion et 
me devouroit et blechoit tant que je en mouroye, se 
m'estoit advis. Si en fu bien effroyé. - Ha, dist le 
chevallier, ce n'est que songe. De ce estes quictes. - 
Je le veul »</q>, dit le roy. 
</p>
<p>Lors dit le chevallier : <q>« Je vous doy conseillier 
loyaument par Mahon. Si vous loe que nul ne soit mis 
à mort s'il ne se deffent, car vous avez fait belle 
conqueste. C'est le plus beau païs et le plus delictable 
qui soit, car, qui occiroit le peuple, les terres 
demourroient en freu, et l'en dit que autant vault 
moulin qui ne meut comme four qui ne cuit. Laissiez à 
chascun croirre telle loy comme il vouldra, mais que 
tous les fors et les païs qui ne vouldront à vous obeïr 
et vous rendre treü seront desconfis<!--*-->. Laissés les 
autres vivre et labourer, et vous serez tant riche 
comme vous vouldrez ; et soiez 
<pb n="9"/>
sires des <milestone unit="folio" n="10c"/> 
dongons, et les riches qui se pourront raençonner qui 
sont prisonniers, prenés ent de la finance et par bel les 
atraiés à nostre loy de Mahommet.<!--*-->»</q> Lors dit le roy : 
<q>« Par Mahon, vous nous conseilliés loyaument. Alés et 
serchiez les prisonniers, et ceulx qui vouldront croirre 
nous les avrons chiers et leur donnerons du nostre, et 
ceulx qui ne vouldront croirre nostre loy soient 
tributoires et en servage et nous rendent treü selon 
leur puissance ; et nous mectons tout le fait de nostre loy 
sur vous.»</q></p>
<p>Et ainsi fut le chevallier tout gouverneur de leur loy 
et de l'ordonnance du païs et des prisonniers. Et le 
chevallier, qui ne tendoit fors à sauver le peuple 
crestien à son pouoir, ala partout cherchier les 
prisonniers et les mectoit à raenchon legiere, selon ce 
que y trouvoit à eulx. Et entre les autres il trouva le 
frere au roy de Galice. Ce estoit le conte d'Esture, qui 
estoit blechié de deux plaies, mais non pas à mort. Si 
lui fust enseigné. Et, quant le chevallier le congnut, il 
le print et le mena appart [en] une chambre, seul à 
seul, et lui d[it] : <q>« Sire,vous estes frere du roy. Si say 
bien que vous avriez grant desir de sauver le païs et le 
peuple qui est en grant chetivoision et en grant 
servage tant que Jhesucrist y mecte remede. Si vous 
dy, en bonne foy, secretement, à vostre bon conseil, 
tout le meilleur remede que y pourray mectre, je lui<!--*--> 
mectray.»</q>
</p>
<p>Lors le conte ot tresgrant joye de ouir parler du nom 
de Jhesucrist et qu'il vouloit le bien des crestiens, et 
lui dit en soupirant : <q>« Tresdoulx sires, je 
<pb n="10"/>
ne sçay se vous dictes ces parolles pour moy essayer, mais, se il 
plaisoit à Dieu que vostre cueur le vousist comme la 
bouche le parle, je <milestone unit="folio" n="10d"/> merciroye Nostre Sire.»</q> Lors 
lui dit le chevallier tout son fait et comme il avoit esté 
prins en bataille et comme, pour refuser la mort et 
pour valloir aux prisonniers de celle bataille et à tous 
crestiens, il avoit faint estre sarrazin et em portoit le 
signe, més son cueur estoit tousjours à Jhesucrist. Et 
lui compta comme il avoit sauvé les .XIIII. enfans, et 
comme il avoit fait avec le roy, et que nulz ne seroient plus mis à l'espee, et 
chascun tendroit sa loy et rendroit treü et servage au 
roy, et ce avoit il fait tant que Dieu y voulsist 
remedier, et comme il avoit esté chargié de 
raenchonner les prisonniers. 
</p>
<p>Lors le conte se agenoulla et rendist graces à Dieu 
en plourant. Le chevallier le leva. Et lors ilz se 
entreacollerent et baisierent en plourant et merciant 
Jhesucrist. Et quant ilz ourent longuement ploré de 
pitié, donques disoient que Dieu les avoit assemblez 
pour faire aucun bien au peuple qui estoit en voye 
d'estre mort et destruit. Si dist Patrices : <q>« Je pense 
donc, sire, que Dieu avra encore une fois mercy du 
païs et de son peuple. Il convient, pour plus avoir 
espace de parler ensemble et ordonner le bien du 
peuple crestien, que vous faigniez comme moy estre 
sarrazin, et le roy en avra tresgrant joye et je lui diroy 
et, se Dieu plaist, nous mectrons telle ordonnance qui 
sera prouffitable pour actendre la misericorde de Dieu. 
Et je vous dy que mon cueur me dit que les enfans que 
j'ay sauvés relieveront encores ce païs. Et aussi le roy 
me dit tel songe.»</q> Lors lui compta des .XIIII. enffans 
et comme le plus grant devenoit lion et le devouroit. <q>« 
Ha, dist le 
<pb n="11"/>
compte, tant vous esjouissiez mon povre 
cueur, car c'e[st] mon nepveu et <milestone unit="folio" n="11a"/> mon filz, que 
Dieu veulle conduire come mon cueur le vouldroit.» </q>
Lors jurerent compaignie ensemble à bien et en mal 
endurer et se baiserent de aliance d'amour. Si eurent 
advis ensemble du fait et du bien commun.
</p>
<p>Et sur ce Patrices s'en parti et vint au roy et lui dist : 
<q>« Sires, vous devez bien mercier Mahon de sa grace, 
car j'ay converti le cueur du frere du roy de 
ce païs, c'est le compte d'Esture. Si sera à nostre loy et 
petit à petit croistron la loy Mahon lui et moy, et vous 
ferons avoir les grans treülx et les grans avoirs des 
païs. Si chevaucherons lui et moy devant les villes et 
parlerons aux cytoyens et aux barons, et ceulx qui 
vouldront obeïr vous les prendrez à mercy et les autres 
seront pugnis.»</q></p>
<p>Le roy out mout grant joye et fist venir le frere du 
roy et firent leur aliance. Le roy chevaucha devant les 
villes et forteresses à bien trente mille combatans si 
que le païs en estoit plain. La ffin fust que tout le païs 
fust tributoire et rendirent treü ou roy. Si y oult mout 
de merveilles et de pestillance qui trop longues 
seroient à racompter.</p>
<p>Or m'en passe pour abregier de ceste matiere et 
laisse le roy qui regna bien entour quinze ans<!--*-->, aussi 
comme par une vengance de Dieu. Et depuis fu le païs 
nectoyé de celle mauvaise loy, sy comme vous orrez 
plus à plain par cest livre.</p>
<p>Sy retournons aux enffans qui estoient en la mer, en 
grant paour de leurs vies.
</p>
</div>
<div type="chapitre" n="3">
	<pb n="12"/>
<p>Mais Fortune, qui est mout merveilleuse, les mena 
vers les parties de Morigne<!--*-->, c'est la Petite Bretaigne. 
Si fut le vent fort et le tourment de la mer qu'i les fist 
arriver [es parties de Susinio<!--*-->]. Ce fu devers la forest, 
où avoit une abbaye<!--*-->, et avoit ung rochier, et le voille 
et le mat estoient rompus. Si se ferist <milestone unit="folio" n="11b"/> la nef sur 
le rochier. Mais Dieu la sauva, car le tref chaït entre 
deux rochiers. Par dessus le tref ilz se sauverent et 
vindrent tous sur la roche. Et quant ilz se vidrent tous 
sur la roche et si prez de terre, si joingnirent les mains 
vers le ciel et mercierent Nostre Sire Jhesucrist, et 
tousjours Le requeroient de bon cueur. Et Dieu, qui 
pas n'omblia la clamour de Ses sers et amis, ouy la 
vois des enfans et leur envoya bref secours, comme 
vous orrez.
</p>
<p>En icelui temps regnoit en Bretaigne le roy 
Huguel<!--*-->, prodons et loyaulx, mais vieulx estoit et de 
grant aage, qui n'avoit que une fille de tous enffans, 
qui estoit de la seur au duc de Normendie. La mere 
estoit engoutee, si qu'elle ne peust bougier, qui ne la 
tournast. La fille estoit la plus belle et la plus douche 
<pb n="13"/>
et la plus courtoise que l'en peust trouver en nul païs 
et ne estoit festé que du bien d'elle. 
</p>
<p>Si advint que Herlant, le seneschal de Bretaigne, 
mout bon chevallier et loyaulx, lequel estoit tout garde 
de Bretaigne, chassoit ce jour en la forest de Susinio 
et, comme par aventure, ung cherf s'en vint à l'eaue, 
par devant le rochier où estoient les enffans. Herlant 
regarda et vit les enffans eu rochier. Si vient celle part 
et leur escrie qu'ilz estoient. Et ilz respondirent qu'ilz 
estoient <q>«les Adventurés<!--*-->». Lors le seneschal fiert de 
l'esperon et vient à eulx, car la 
mer estoit retraicte et toutesvoies les chevaulx y 
estoient jusques aux ventres. Si les fit monter derriere 
lui et derriere ses chevalliers et escuiers, et les amena 
à terre seiche. Lors il leur demanda dont ilz estoient et 
ilz respondirent qu'ilz estoient du royaume de Galice. 
Si dit l'un d'eulx qui avoit nom Vireat : « Sire, <milestone unit="folio" n="11c"/> 
dit il, veés là Ponthus, qui est filz du roy de Galice et 
aussi son germain Polidés et les autres sont fil des 
barons de Galice.»</q>
</p>
<p>Et quant il ouit que Ponthus estoit filz du roy de 
Galice, si lui fist grant chiere et grant honneur et le 
mist en parolles. Et Ponthus, qui saiges estoit, lui 
responnoit bien saigement. Et lors il compta comme 
Brodas, le filz du souldain, avoit eschellé La 
Coulongne et avoit occis son pere et le païs prins, et 
comme il avoit esté mis en une nef et toute la maniere. 
Et quant le seneschal ouit la douleur du royaume et 
païs de Galice, si oult grant pitié du roy et du païs 
dont tieulx gens onlt seigneurie sur les crestiens. Si les 
fist monter sur les chevaulx derriere ses gens. Et à 
Ponthus et à son cousin il bailla chevaulx et les mena 
à Vennes au roy qui là estoit.
</p>
	<pb n="14"/>
<p>Et quant le roy les vit et out tout ouy la mort du roy 
de Galice et l'exil du païs, si ploura et oult grant deul, 
car à merveilles aymoit le roy, et disoit qu'il lui avoit 
fait maintes fois bien et honneur sur les parties de 
Espaigne où il avoit esté en guerres sur les Sarrasins 
en la compaignie du roy de France. <q>« Et je vous di 
bien, dit le roy, que c'est tresgrant dommage pour 
toute crestienté, car à merveilles estoit le roy bon et 
bel chevallier et aussi aymé du païs, et entre nous 
Bretons y avons plus grant dommaige que autres 
nacions, car nous envoyons changier noz 
marchandises avecques leurs vins. Si y avons perdu 
plus que l'en ne cuide. Mais Dieu, par Sa grace, veulle 
delivrer le païs de celle faulse loy ! Et, quant Dieu m'a 
donnez la grace d'avoir le filz du roy et les enfans des 
barons, je Lui <milestone unit="folio" n="11d"/> en rens grace et mercis, car je les 
feray nourrir et aprendre comme les miens propres 
enfans.»</q>
</p>
<p>Lors appella le seneschal et lui bailla Ponthus et à 
chascun des barons de son païs en envoya ung, et les 
departist jusques à trois ans qu'il mist terme de les 
ravoir et pria à chascun qu'ilz fussent aprins de bois et 
de rivieres, d'eschés, de tables, et qu'il savroit meilleur 
gré à celui qui mieulx les endoctrineroit. Et ainsi les 
departy comme ouy avés.</p>
<p>Si furent ainsi departis les .XIIII. enfans chieux<!--*--> les 
barons de Bretaigne. Et Herlant s'en alla et gouverna 
Ponthus et lui aprint de tous deduis de chasses, 
d'oiseaux et de toutes manieres de gieux de tables<!--*-->, 
d'eschés et d'autres esbas. Mout fu grande la 
renommee par toute Bretaigne de la grant biaulté et du 
sens, du beau gouvernement et de la courtoisie de 
Ponthus. Tous en parlerent prez et loing. Et entre les 
autres<!--*--> il aymoit Dieu et l'Eglise, et estoit son 
<pb n="15"/>
premier 
tour, quant il estoit levé, laver ses mains, dire ses 
heures et de ouir messe mout devotement. Ne jamez 
ne mangast ne ne fist chose nulle tant qu'il eust dit 
toutes ses heures, comme que fust. Il donnoit de ce 
qu'il avoit secretement aux povres. Jamés ne jurast 
grant serment. Son serment estoit : <q>« Vrayement»</q> ou 
<q>«Se Dieu me aÿst », «Il est ainsi<!--*-->». </q>
</p>
<p>Se il jouast à la pelote ou à autre gieu quel que y 
fust, aussi joyeux estoit quant il perdoit comme quant 
il gaengnoit. Se l'en lui feist tort, il monstroit à 
deux parolles ou à trois que l'en lui faisoit tort, ne 
jamés n'estrivast ne ne tenchast. Il laissat aller avant 
tout son droit, mais bien disoit : <q>«Ne vous y 
acoustumez plus, car je laisseroie avant le jeu que 
<milestone unit="folio" n="12a"/> d'estriver à vous»</q>. Homme ne se peust marir 
avec lui, tant parloit doulces parolles et tousjours sur 
bourdes et sur esbatemens. Jamés ne amast homme 
mocqueur et, se l'en parlast aucun vice de dame ou 
damoiselles, de gentiz hommes ou de gens d'Eglise, il 
rompist les parolles et dit : <q>« L'en ne doit point croirre 
quanque l'en ot dire. Aucuns le vous ont dit qui n'en 
savoient riens fors par ouir dire ne il n'est pas mestier 
que tous rapors soient vrais.»</q> Et ainsi desblasmoit 
toute maniere de gentillesche<!--*-->. Aprez, plus doux, plus 
humble ne plus courtois ne peust l'en trouver, car nul 
ne otast si tost son chapperon que il n'otast aussitost le 
sien. Il saluoit le petit et le grant humblement et se 
faisoit amer par sa grant courtoisie. Il ne jouoit point à 
nul geu de ferir<!--*--> ne ne bourdoit de bourdes 
deshonnestes ne desplaisans.
</p>
<p>Que vous diroye je ?
</p>
<p>Se estoit le mieux entechié et le plus gracieux que 
l'en peust trouver ; et aprés estoit le plus bel et le 
<pb n="16"/>
mieulx fourmé ; car il estoit grant et gros par pis, par 
rains, et gresle par le ventre ; et les espaulles, les 
cuisses, les bras, les jambes estoient faictes comme 
par droit devis ; le visage estoit cler brun, les yeux si 
humbles, la bouche si vermeille et le nés droit ; il 
sembloit angelique, car, tant plus le regardissiez, plus 
vous pleust à veoir.
</p>
<p>Que vous diroye je?
</p>
<p>Partout n'estoit parolles que de lui et tant que les 
parolles vindrent à court, tant que la belle Sidoyne, 
fille du roy, en ouit les grans parolles  de la beaulté, 
les bonnes meurs de lui, tellement qu'elle out grant 
desir de le voir, par telle maniere qu'elle fremissoit 
toute et prioist Dieu <milestone unit="folio" n="12b"/> qu'elle le peust veoir 
brefment. Elle estoit la plus belle damoiselle tenue du 
royaume de France ne de Bretaigne, la plus doulce et 
la plus courtoise, et qui mieux savoit son estat et son 
maintien entre toutes manieres de gens.
</p>
<p>Or advint que le temps de trois ans fust venu et que 
le roy fist feste plainiere à Vennes, à Penthecoustes, et 
envoya robes de paremens tout d'un aux .XIIII. enfans 
et manda qu'ilz venissent à la feste. Chascun des 
barons amena le sien. Herlant amena Ponthus et le sire 
de Laval amena Polidés, son germain, qui mout estoit 
bel et agreable le plus de tous fors Ponthus. Quant 
Ponthus fu arivé, chascun le regarda et loua. Et, quant 
le roy le vit, il ne fait pas à demander se il lui feist 
grant feste. Et lui dist que bien feust il venu et que 
Dieu lui octroyast autant de bien et de honneur comme 
il vouldroit, et lui dist qu'il serviroit de la couppe à la 
<pb n="17"/>
feste. Le roy tint la feste des barons et des chevalliers 
à une part, et sa fille des dames à une autre part. 
Grande fu la feste et la joye de merveilleux 
esbatemens<!--*-->.
</p>
<p>Sidoyne, qui les grans parolles ouy de la beauté et 
savance de Ponthus, estoit nuit et jour en grief penser 
de veoir celui qu'elle tant desiroit et ne savoit 
ne n'osoit entreprendre la maniere comme elle 
vendroit à son desir et à son honneur pour paour des 
parolles. Mais la fin fust, quant elle eust assez pensé, 
elle envoya querir Herlant le seneschal. Et, quant il fu 
venu, elle lui donna ung tresbeau pallefroy et ung 
faucon à merveilles gentil<!--*--> et bon et lui fist tresgrant 
chiere. Herlant s'esmerveilloit de la bonne chiere <milestone unit="folio" n="12c"/> 
qu'elle lui faisoit et doubta bien qu'elle lui voulloit 
aucune chose. Et aprés lui dist de loing : <q>« Seneschal, 
beau doulx amis, il fault que nous voyons vostre 
nourreture. C'est Ponthus que l'en dist qui est mout 
bien aprins et mout savant. Je vous prie, amenez le 
nous ennuit à voir et venez avec lui, car l'en me dit 
qu'i chante et dance bien. Si vouldroyons le oïr 
chanter et voir dansser. - Madame, dit le seneschal, 
de par Dieu, je le vous feray venir puis que il vous 
plaist. - [Or allez donc, dist elle,] si verrons ce c'est 
vray ce que l'en dit.»</q></p>
<p>Le seneschal print congié et s'en parti. Et 
toutesvoies il estoit saiges chevallier et doubta que sa 
bonne chiere et ses presens estoient pour l'amour de 
Ponthus. Si fust en grant merencolie<!--*--> qu'il en feroit et 
dist en soy : <q>« Sainte Marie, se je maine Ponthus, il 
<pb n="18"/>
est 
si beau que ceste femme en pourra estre amoureuse, 
tellement qu'elle ne vouldra avoir autre que lui ou 
pourra avoir telle amour qui pourra estre apperchue, 
dont elle pourra avoir blasme et dont l'enfant pourra 
estre perdu par envie.»</q> Si ne seust que faire. Et pense 
mout le chevallier et repense et toutesvoies il fist son 
point qu'i ne lui amerroit point et qu'il maineroit son 
germain en lieu de lui pour plusieurs doubtes, car il 
doubtoit mout le roy que aucun mal y peust venir. Si 
revint et amena Polidés.
</p>
<p>Sidoyne s'en vint en sa garde robe. Et avoit une 
damoiselle qui avoit nom Elios qu'elle amoit, où elle 
se fioit plus qu'en nulle damoiselle, et lui avoit ja dit 
comme elle avoit grant desir de voir le beau Ponthus 
dont toutes gens parloient. Si avoit une petite fenestre 
où elle avoit tousjours l'eul, car il devoit venir celle 
[part. Une fois regardoit celle voie], autre fois prenoit 
son mireur et appelloit Elios voir<!--*--> s'i lui failloit riens 
qui <milestone unit="folio" n="12d"/> ne feust pas à point. La ffin fu tant 
actendirent qu'ilz virent venir le seneschal et Pollidés, 
qui mout estoit beaux. Si descendit en la chambre et 
leur fist tresgrant honneur et print Pollidés par la main 
et le vouloit faire soir jouxte elle. Et Polidés lui dist : 
<q>« Madame, je ne me serray point jouxte vous, car ce 
n'est point raison. - Vrayment, dit elle, si est ; vous 
estes filz de roy. Pourquoy n'est il raison ? - 
Madame, dit il, sauf vostre honneur, je ne le suis pas. 
- Et n'estes vous pas filz du roy de Galice ? - 
Nennin, madame, je suis son germain. - Ha, dit elle, 
vrayment, je le cuidoye.»</q>
</p>
<p>Si fist la plus belle chiere qu'elle peust, mais 
pourtant fut elle mout yree, car elle se tint à 
<pb n="19"/>
bourdee. 
Si appella le seneschal à costé et lui dit : <q>« Haa, 
seneschal, vous vous estes bourdé de moy. - 
Comment, madame ? - Vous me deviés amener le 
filz du roy de Galice et vous m'avez amené son 
germain. Pourquoy l'avez fait ? Quoy pouez vous 
penser ? Me tenez vous à si sote ? »</q> Le chevallier 
s'agenoulla : <q>« Ha, madame, pour Dieu mercy, ne vous 
desplaise, car, en bonne foy je n'y pensay fors bien, 
mais je ne le pouoye amener à l'eure [car il 
servoit le roy]. - Avoy, dit elle, se eussiés encore 
actendu, non pas avoir amené ung autre pour lui. Vous 
vous doubtés de moy. Je ne suis pas si jeune que je ne 
garde bien mon honneur, et nul n'en face doubte. -
 Madame, dit le seneschal, je le pense bien, mais je 
doubte monseigneur vostre pere, qui tant vous ayme, 
que, se vous lui faisiez ung pou meilleur chiere que à 
ung des autres, que ilz en eussent envie sur lui et que 
aucun mal en peust venir. Le monde est si jangleur 
que, là où vous n'y penseriés fors à bien et à honneur, 
ilz y nocteroient autrement. - A, dist elle, seneschal, 
<milestone unit="folio" n="13a"/> n'y faictes nulle doubte, car j'aymeroye mieulx 
estre morte que nul peust reprouchier mon honneur de 
quelque chose, et en soiez tout certain. - Madame, 
Dieu le veulle ainsi, que je l'avroye plus chier que de 
nulle femme vivant<!--*-->. Puis que vous me asseurés ainsi, 
je le vous amerray. - Or je vous pry donc, fit elle, ne 
demourez gueres.»</q> Le seneschal s'en party et l'alla 
querre.
</p>
<p>Et Sidone monta à sa garde robe où avoit une 
arbalestriere qui ovroit la part dont il devoit venir. Si 
n'y out qu'elle et Elios, sa plus amee damoiselle. 
Sidone dit : <q>« Elios, baillés moy mon mireur, et 
<pb n="20"/>
regardez s'i me fault rien. - Par Dieu, dit elle, 
madame, vous estes tresbien. - Regardez donc s'il 
vient .»</q>
</p>
<p>Et Elios aloit souvent et menu veoir se il venoit. Et 
tousjours l'une des deux estoit à l'arbalestriere à 
actendre la venue de celui que tant desiroit. Et au fort 
Elios vint acourant : <q>« Madame, madame, veés le cy, 
le plus bel du monde.»</q> Et Sidone tressault toute 
et vint courant celle part, et elle le voit venir, lui et le 
seneschal. Si le vit si beaulx qu'elle fust toute 
esmerveillee. Et quant elle peult parler, si dit : <q>« Ha, 
Elios, m'amie, il me semble à merveilles bel.» </q>Dit 
Elios : <q>« Ce n'est pas homme, c'est ung angre. Onques 
mais ne vy si belle creature humaine. Dieu l'a fourmé 
de Sa propre main. - Par ma foy, dit Sidone, ma 
doulce amie, vous dictes la pure verité. Je le croy 
ainsi»</q>, comme celle qui ja estoit toute esprise de 
l'amour de lui. Lors descendit en sa chambre de 
parement avec ses dames et damoiselles.
</p>

<p>Et ne demoura point qu'il entra, lui et le seneschal. 
Et Ponthus s'avance et s'encline mout bas et salua 
Sidone et la compaignie. Et Sidone le prent par la 
main et le cuide faire seoir sur ung acouder<!--*--> jouxte 
elle. Mais il dit : <milestone unit="folio" n="13b"/> <q>« Madame, il n'est pas raison 
de me soir en vostre siege.»</q>
</p>
<p>Si en fist mout le courtois. Mais elle dit : 
<q>« Pourquoy me faictes telle courtoisie ? N'estes vous 
filz de roy comme je suis ? - Haa, madame, il n'est 
pas pareil, car vous estes fille d'un grant roy et 
puissant et je suis filz d'un roy desherité, et si n'ay rien 
fors le bienfait de monseigneur vostre pere, qui 
<pb n="21"/>
tant de 
bien m'a fait. - Haa, Ponthus, laissez ces parolles, car 
Dieu ne vous a pas fait tel comme Nature monstre 
pour vous deffaire. Vous estes digne d'avoir plus de 
bien et d'onneur que vostre pere n'eust oncques. Et 
Dieu le vous octroie ! - Madame, je ne puis pas voir 
celui chemin, mais en la mercy Dieu soit tout. - Or 
vous soiés, je le vous command.»</q>
</p>
<p>Si se seist ung pou plus bas. Lors dit aux dames : 
<q>« Je vous pry d'esbatre le seneschal. Si saichiez se il a 
rien oublié de son chant<!--*-->. - Madame, dit il, je ne 
puis riens oublier.»</q> Et se prindrent à chanter et à 
dansser et à mener joye. Sidone, qui mout desiroit de 
parler avec Ponthus, si le met en parolles de plusieurs 
choses. Si le trouva à merveilles saige de son aage. Et 
entre les autres choses elle lui dit : <q>« Ponthus, vous 
avez esté longtemps en Bretaigne sans nous venir 
veoir. - Madame, dit il, je suis en gouvernement. Si 
me convient obeïr. - C'est raison, dit elle, mais je 
vous demande : aviez vous nulle envie de nous venir 
voir et ces dame qui sont ceans ? - Madame, dit il, 
ouil vrayement, car c'est noble compaignie à voir. - 
Or, dit elle, avez vous encore gré<!--*--> à nulle dame ne 
damoiselle d'estre son chevallier quant le seriés ? - 
Madame, en bonne foy, nennil, car le service de moy 
seroit trop <milestone unit="folio" n="13c"/> petit. - Ponthus, dit elle, sauf vostre 
grace, vous estes bien du lieu<!--*--> et estes bien trenchié à 
servir la plus grant damoiselle et la plus belle de 
Bretaigne.»</q>
</p>
<p>Si oult assez de beau langaige entr'eulx et tant 
qu'elle lui dist : <q>« Ponthus, quant vous avrez l'estat de 
chevallerie, je veul que vous vous tenez pour mon 
chevallier. Et, quant je orray que vous ferez aucun 
<pb n="22"/>
bien, j'en avray grant joye de l'ouir dire. - Madame, 
tresgrant mercy. Dieu me doint fere aucun bien qui 
vous soit plaisant et à toutes voz dames, més je en suy 
petitement trenchié, car le fait d'un povre homme est 
bien pou de chose. » </q>Dit elle : <q>« Je vous diray, je veul 
bien que vous saichiez, combien que je vous tiengne 
mon chevallier quant vous le serez, que, se vous 
faictes mieulx que nulz de mes autres 
chevalliers, je vous avray le plus chier et ne fauldrez à 
rien que j'aye, et vouldray que vous jurrés à moy servir 
sur toutes par honneur. Et ne doubtez que je n'y pense 
fors que bien et honneur. - Haa, madame, dit il, je 
vous mercie tant comme je puis de cest grant honneur 
que vous me offrés. Dieu le me doint deservir ! - Je 
vous diray, dit elle, je vous aymeray comme mon 
chevallier que vous serez, en telle maniere que, se je 
me apercevoye que vous y pensisiés nulle villennie, 
jamés je ne vous aymeroye. - Madame, je aymeroye 
plus chier estre mort que penser chose qui ne fust à 
l'onneur de vous et de monseigneur vostre pere. - 
Ainsi doncques, vous le me promectés comme filz de 
roy. - Madame, voire, par ma foy.»</q>
</p>
<p>Elle lui donna ung anel de dyamant. <q>« Vous 
porterez, dit elle, cest dyamant pour l'amour de moy. 
- Madame, <milestone unit="folio" n="13d"/> grant mercy.» </q>Si le print et le mist 
à son doy. Et aprés ce el le mena à la dansse et lui pria 
qu'il chantast une chansson, et il fist son 
commandement comme celui qui ja estoit esprins de 
l'amour d'elle. Si chanta une chanson à merveilles bien 
et doulcement, et fu regardé des dames et des 
<pb n="23"/>
damoiselles [qui moult le prisoient] et desiroient 
chascune en son cueur et disoient en elles que bien 
seroit honnouree celle qu'i daigneroit aymer. 
</p>
<p>Et aprés qu'ilz eurent danssé, elle fit venir vin et 
espices et donna au seneschal une coupe d'or plaine de 
vin et lui dit : <q>« Seneschal, je vous donne de ma main 
le vin et la couppe.»</q> Et le seneschal l'en mercya. Et, 
quant ilz eurent assez esbatu, le 
seneschal lui dit : <q>« Madame, vous nous dourrez 
congié d'aller veoir monseigneur vostre pere.»</q>
</p>
<p>Si leur donna et pria le seneschal qu'i la venissent 
souvent reveoir. Et il lui dist que si feroient ilz. Si 
s'entreregarderent amoureusement au departir. Et elle 
se tenoit la plus couverte qu'elle pouoit. Et, quant ilz 
furent departiz d'elles, elle demanda aux dames : <q>« 
Que dictes vous de Ponthus ? » </q>Si n'y en avoit nulles 
qui à merveilles ne le louast, dont il avoit aucunes qui 
disoient : <q>« Haa, Dieux, bien eureuse seroit la dame 
qui tel amy avroit. Elle pourra bien dire qu'elle avra la 
fleur et le plus beau du monde.»</q> Ainsi louayent les 
dames Ponthus. Si faisoit grant bien à Sidone de l'oïr 
dire, et n'en osoit riens dire, fors qu'elle disoit qu'<q>«il 
est assez beaux, mais l'en ne soit encore à quoy il 
tournera. Et pour ce il ne doit pas estre encore trop 
loué».</q> Et ce disoit elle sur son cueur, mais c'estoit 
<milestone unit="folio" n="14a"/> pour desvoier les parlans. La feste dura trois 
jours, grande et plainiere, et y eult bouhourdeys et 
maint estrange gieulx.
</p>
<p>Si advint merveilleuses nouvelles, car il vint 
mesagiers qui vindrent dire que les Sarrazins estoient 
descendus vers Bret et avoient prins terre et estoient 
plus de vingt mille. Et fu la court toute
<pb n="24"/>
troublee. Ne 
demandez pas se chascun failloit à faire chiere. A 
heure de mydy vint ariver ung chevallier et deux 
escuiers sarrazins en messagerie de par Karadas, le 
filz du soudain. C'estoit ung des trois freres dont 
autrefois avez oÿ. Cest chevallier fu grant, gros et 
espaulu et fier et orgueilleux, et avoit ung truchement 
par quoy il faisoit parler. Si dit en 
hault que le filz du souldain venoit sur ce païs oster la 
loy crestienne et peupler de la loy Mahommet, et 
mandoit au roy de Bretaigne qu'il laissast la loy du 
crucefix et print la loy Mahon, et oultre rendist, 
chascun an, chascun feu du royaume treüs à Karadas 
ou sinon il destruiroit Bretaigne et mectroit tout à 
l'espee. </p>
<p>Le roy ouit les menasches et l'orgueil. Sy n'y oult 
qui respondist ne deist mot. Lors Ponthus regarda que 
nul ne disoit mot. Si sailli avant et va dire : <q>« Je suis 
enfant et suis simple, mais je n'orray pas despire 
nostre loy sainte devant moy que je n'en parle. »</q> Si se 
agenoulla devant le roy et lui demanda congié de 
respondre, et le roy lui octroia quant il vit que autre 
n'en vouloit parler. Lors dit au chevallier : <q>« Je vous 
respons que vostre loy n'est que dampnacion d'ennemy 
et mort de feu pardurable et la nostre est salut et 
sauvement et joye qui tousjours dure. Et, quant à vous 
rendre treüs, nous <milestone unit="folio" n="14b"/> sommes frans ne ja servage 
ne vous ferons, se Dieu plaist. - S'il y en a nulz qui 
veullent combatre deux contre moy, se dit le Sarrazin, 
que<!--*--> Mahon ne soit plus grant que vostre Jhesucrist, 
je les combatroy.»</q> Lors respondit Ponthus : <q>« Ja, se 
Dieu plaist, ne nous mectrons deux contre ung. Je suis 
jeune et fieble, mais je gecte mon 
<pb n="25"/>
chapperon en gaige 
de deffendre ces mos et diz que Jhesucrist est filz de 
Dieu et Mahommet est filz du deable.»</q> Si le gecta 
devant le roy et le Sarrazin le leva et dit : <q>« Enfant, je 
combatrey à toy et à ung autre. - Je ne demande que 
moy»</q>, dit Ponthus.
</p>
<p>Le roy et les barons furent mout dollens et marris 
dont Ponthus avoit gecté son gaige, mais amender ne 
le pouoient. Et dit le roy : <q>« Haa, Ponthus, vous 
nous avez trahis et mis à grant mesaize du cueur, qui 
avez esté si hastis de gecter vostre gaige, et estes si 
jeune contre ce chevallier qui est si grant et si dur. - 
Sire, dit Ponthus, ne savez que Daniel, qui estoit 
enfant, comme Dieu sauva Susanne par lui. Ne vous 
esmerveillez de la puissance Dieu<!--*-->. Qui y veult garder 
n'a nulle garde. Je me tieng asseuré et espoire en Lui. 
Sire, ne doubtés riens de moy. »</q>
</p>
<p>Quant le roy le oÿt parler, si ploura et tourna son 
visage appart du bien, du hardement, de la pitié qu'il 
avoit de l'enffant et prioit en son cueur que Dieu le 
voulsist sauver. <q>« Sire, fait Ponthus, faictes moy 
chevallier de vostre main et me baillez armes. Sy yroy 
faire mon devoir.»</q> Le roy le feist chevallier et lui 
seignist l'espee et le baisa en plourant, qu'il ne lui 
pouoit riens dire. Et puis l'arma du meilleur harnois de 
son tresor et lui bailla son meilleur destrier <milestone unit="folio" n="14c"/> qu'il 
eust. Et, quant il fut monté à cheval, il fu si bel à voir, 
si droit et si fendu<!--*-->, les jambes et les piés si tournez et 
si crochiez et sist si bien à cheval que c'estoit belle 
chose à voir. Ses .XIII. compaignons ploroient de 
paour et de pitié. Herlant le seneschal 
<pb n="26"/>
estoit tristes et 
dollent ; si estoient toutes manieres de gens qui 
veoient qu'il estoit si jeune et avoit à faire à si grant 
adversier, car l'en disoit que c'estoit le plus fort de 
sarrazinesme.
</p>
<p>Mout fu grant le bruit que Ponthus estoit armé pour 
combatre la foy tant que les parolles en vindrent 
devant Sidone. Mais il ne fait pas à demander se elle 
eust grant tristresche et paour de 
son chevallier. Elle lui envoya ung gonffanon à mectre 
à sa lance. Et quant il vit le panonchel, si lui esleva le 
cueur et l'en mercya. Et elle se mist coyement en sa 
garde robe en oroison, en priant Dieu pour lui. 
</p>
<p>Et, quant il fust à cheval, le payen lui dist : 
<q>« Enfant, va querir ung autre pour toy aidier, car tu es 
trop jeune, et j'ay pitié de toy, car tu es mout beaulx. 
Si sera mout grant dommaige s'il me convient toy 
occyre. Par Mahon, il seroit bon que tu te desdeisses 
et prier Mahom qu'il te pardonne la vilennie que tu as 
dicte de lui. - Chevallier, dit Ponthus, laisse ces 
gengles. Tu verras tantost les vertus de Jhesucrist. 
Deffend toy se tu veulx.»</q> Et il se esloingne ung pou et 
couche sa lanche et lui vient grant alleure et le fiert 
entre l'escu et le heaume tant qu'il lui percha la 
manche et les escoufflez et lui mist entre le col et 
l'espaulle le fer, et le fust rompit bien à deux piez du 
fer, qui mout greva le païen celui jour. Et le païen ferit 
Ponthus en l'escu et brisa sa lance en pieces. Quant le 
roy <milestone unit="folio" n="14d"/> et les autres virent ces joustes, si mercierent 
Dieu et disoient que bel avoit jousté Ponthus et que 
Dieu lui aideroit. Ponthus passe oultre et parfait son 
poindre et mest la main à l'espee et vient vers le païen 
et lui donna si grant cop qu'il lui abat et trenche la 
moictié de la ventaille, et descloua tellement que la 
visiere lui tolu la veue, et tant que le chevallier la print 
et l'aracha, 
<pb n="27"/>
tant qu'il eust le visaige tout descouvert. 
Adont eurent les crestiens grant joye et grant 
esperance. Le païen trait le bran d'achier et ferit 
Ponthus tant qu'il lui feist la teste toute fremir que les 
yeulx lui estincellerent tous en la teste. Si se senti 
estourdi du grant coup.</p>
<p>Si fu forte la meslee d'entr'eulx et mout dure et 
toutesfois tousjours Ponthus estoit en aguet de ferir le 
payen par le visage, qui estoit descouvert, et tant qu'il 
va gecter une traverse tellement qu'il lui couppa tout le 
nez et la bouche et le menton, si que tout n'en tenoit 
fors à la peau. Si senya fort et tant que son escu et le 
devant estoit senglant. Le roy et le peuple qui virent ce 
coup, si mercierent Dieu. Le paÿen perdit le sanc et 
afoiblit fort, tant que à paine se pouoit tenir sur son 
cheval. Et Ponthus lui courut sus asprement tant qu'il 
le reversa, come celui qui avoit perdu le sanc et ne se 
pouoit plus tenir. Lors Ponthus le print et lui esracha 
le heaume de la teste et puis le ferit tel coup qu'il lui 
fist voller la teste à terre. Il s'enclina et la print de son 
espee et la leva en sus et la porta aux deux escuiers 
sarrazins et leur dit : <q>« Beaulx seigneurs, je vous 
presente la teste de vostre maistre. Si la portez au filz 
du soudain, vostre roy, et lui dictes que, à sa requeste 
et pour l'esprouvement de vostre foy et de la nostre, 
ceste bataille a esté et que Jhesucrist a monstré par 
ung <milestone unit="folio" n="15a"/> enfant qu'Il est vray filz de Dieu, et que 
ainsi fera Il par Sa puissance d'entre<!--*--> vous qui avez 
mauvaise loy, et lui dictes que bien brefment l'en verra 
qui avra dieu plus puissant. Si vous en allez 
<pb n="28"/>
tout 
asseur, car messagier ne doit avoir mal se à sa 
requeste il ne requiert aucun fait d'armes.»</q>
</p>
<p>Les deux escuiers prindrent la teste ; si firent ilz le 
corps et le porterent à leur roy et lui didrent la maniere 
de la requeste de la bataille de point en point et 
comment la bataille avoit esté et comme celui qui 
avoit combatu n'estoit que en l'aage de dix huit ans au 
plus. Et fu le roy trop couroucé et trop dollent et tous 
les autres seigneurs sarrazins. Et se merveillerent 
mout de celle adventure, car ilz le tenoient le plus fort 
et le meilleur chevallier de leur partie, et le firent 
enterrer selon leur loy et fut mout plain et regreté. 
</p>
<p>Si laisse de lui et retourne à Ponthus.
</p>
</div>

<div type="chapitre" n="4">
	<pb n="29"/>

<p>Ponthus ferit de l'esperon et alla à la grant eglise et 
dessendit et vint rendre graces et mercis à Dieu 
humblement, et dist : <q>« Sire, doulx Jhesucrist, 
merveilles est de Vous et de Vos fais, car, par Vostre 
grace, je suis venu au dessus de l'adversier. Sire, ce 
n'a mie esté moy, c'est Vous qui Vous remembrez de 
Voz petis sergens. Sire, aies pitié et mercy de moy, 
Ton serf, et de ce povre païs qui est en Ta main.» Lors 
il fist ses offrandes et monta à cheval et vint 
descendre devers le roy. Si ne fait pas à demander se 
le roy et les barons et tous lui firent grant feste et 
grant joye. Le roy l'acolla et baisa en disant : « Beaulx 
doulx chiers amis, nous esperons en vous la 
delivrance de ce païs que les adversaires veullent 
deffere.» Aprez ne fait pas à demander se Sidone et 
les dames faisoient grant joye et feste en disant : « 
Vraiement, beaulté et bonté sont <milestone unit="folio" n="15b"/> assemblez à 
Ponthus. Si sera merveilles de lui. Dieu le nous veulle 
sauver et garder de tous maulx ! »</q>
</p>
<p>Aprés le roy fist venir les barons et chevalliers pour 
avoir advis des mescreans qui venus estoient en son 
païs. Si demanda le roy à chascun son advis. Si 
estoient tous effrayez et esbahis du grant nombre 
qu'ilz estoient, et en fu parlé en plusieurs manieres. Et 
toutefoiz le roy en demanda à Ponthus. Ponthus 
<pb n="30"/>
si se 
fist mout prier d'en parler, maiz le roy lui commanda 
et pria qu'il en die son advis. Si dit ainsi : <q>« A moy 
n'apartient pas d'en parler, qui sui jeune et pou savant, 
là où a tant de bons chevalliers. Mais, pour vostre 
voulenté et plaisir acomplir, j'en parleray comme clerc 
d'armes et comme enffant entre saiges gens, mais 
touteffois pardonnés moy ma sotie. Sire, il me semble, 
combien que ceste gent soient ung grant nombre, ilz 
ne doivent point estre 
doubtez ne faire tant de doubte, car nous servons et 
sommes à Dieu tout puissant, qui peult sauver et 
destruire par ung pou de gent ung grant nombre, c'est 
à dire ung contre cent, en la foy garder. Touche cest 
fait à tous crestiens, car c'est service de Dieu, et tout 
le peuple crestien vendra cy à nostre aide et à la leur, 
car, se ilz avoient gaengné nostre païs, les autres ne 
seroient pas asseur. Pour ce je vous los que, par le 
conseil des bons chevalliers qui ycy sont, vous 
envoyés aux bons chevalliers, princes et barons, voz 
voisins, qu'ilz soient cy dedens quinze jours et, à l'aide 
de Dieu et à la leur, l'en leur portera tel dommage aux 
Sarrazins<!--*-->, que jamés ne leur sera <milestone unit="folio" n="15c"/> amendé. Et, 
dés present, envoyés par voz forteresses les faire 
garnir de biens et de vivres, et faire arroyer villes et 
chasteaulx, et especialment sur les parties où ilz sont, 
et faictes retraire les vivres d'entr'eulx.»</q>
</p>
<p>Cest conseil fust tenu à bon sur tous et fu acompli. 
Et furent envoiez messagiers par tous païs voisins, 
c'est assavoir sur la Normandie au viconte 
<pb n="31"/>
d'Avrenches, au conte de Mortaing et à Paynel ; et ou 
Maine au conte du Maine, au sire de Laval, de 
Doucelles et de Siglé ; et aussi à la contesse d'Anjou, 
car le conte estoit mort et son filz n'avoit que dix ans. 
Et fut escript à Pean de Chasteaugontier, à Guillaume 
des Roches, à Bertren de Doué et à Landry de La 
Tour, et em Poetou fut escript au conte de Poitiers ; si 
s'en estoit parti à aller à Romme. Et aussi fu escript à 
Gieffroy de Lezignen, à Leoncel de Maleon et à 
Henry de La Marche. Si furent esleus pour les 
meilleurs chevalliers qui lors estoient en celles 
contrees. Et leur prioit le roy de Bretaigne que 
chascun le fist savoir à tous les bons chevalliers et 
escuiers qu'ilz savroient en celles contrees, et qu'il 
escripvoit si hastivement qu'il ne pouoit à tous escrire. 
Chascun à qui les lectres vindrent escrirent à tous 
ceulx qu'ilz pensoient qui se voulsissent armer. Et dés 
que chascun seust que les Sarrazins vouloient 
gaengnier la Bretaigne et la crestienté, toutes manieres 
de gens d'armes venoient, tirant à la besongne, 
chascun le mieux qu'il pouoit, à la journee, et tant que 
à la quinzesme il y en oult de tous païs voisins mout 
grans compaignies. Et les barons furent prestz. 
L'assemblee se fist à Vennes et le roy leur fist grant 
joye et grant honneur.
</p>
<p>Si s'en partirent <milestone unit="folio" n="15d"/> à venir vers Bret et Saint 
Mahieu où estoit l'ost des Sarrazins, qui pilloient le 
païs et mectoient à destruction. Mais toutesfois 
estoient allez entour eulx .IIII.m pour veoir l'ost et se 
doubtoient d'avoir une bataille. L'en aproucha à 
<pb n="32"/>
Quimpercorentin. Et le roy, Ponthus et les barons 
ordonnerent les batailles. Le roy oult une bataille et 
partie des barons. Le roy estoit mout vieulx ; si lui fut 
baillié pour le gouverner le viconte de Leon, le sire de 
Lenvaulx<!--*-->, des Bretons bretonnans, et des Galloz, 
Guy de Victré, Roullant de Dueil et Rogier de Rougé, 
et l'autre bataille fu baillee à gouverner à 
Ponthus et à Herlant le seneschal. Des Normans, le 
conte de Mortaing et le viconte d'Avrenches les 
gouvernerent ; et le conte du Mans gouverna les 
Manseaulx et, du gré des barons et chevalliers 
d'Anjou, Guillaume des Roches, Landry de La Tour, 
le sire de Doué ordonnerent les Hurpois, ce sont les 
Angevins ; et les Poictevins furent gouvernez par  
Guieffroy de Lesignen et le conte de Maleon. Les 
Normans furent nombrez .XIc. armés, les Manseaulx 
.IXc. ; les Angevins .Xc ; les Poictevins deux cens et 
les Bretons .IIIIm. Si firent une bataille des Normans et 
des Manseaux ; les Poictevins et les Tourengeaux, 
l'autre bataille, car de Touraine y estoit Baussay, 
Maillé, La Haye, Amboise. Et ainsi furent quatre 
grosses batailles, dont Ponthus et Herlant si firent 
l'avangarde, puis le roy, puis le conte du Mans et celui 
de Mortaing, et les Angevins et Poictevins faisoient 
l'arrieregarde. Si chevaucherent sur leurs ennemis et 
jeurent sur les champs et ordonnerent la moictié 
veiller et l'autre moictié dormir. Si y oult grant effroy 
entour minuit, <milestone unit="folio" n="16a"/> car Regnault de Sully, Aigret de 
Prully, à bien cens escus, venoient 
<pb n="33"/>
tirant à la besongne 
; sy y eust grant effroy, mais l'en les congnut, et leur 
fist l'en grant joye ; sy se midrent de leur voulenté 
avec les Hurpoiz, ce sont les Angevins. 
</p>
<p>Si leur<!--*--> dit le roy à Bertren de Doué et à Landry de 
La Tour : <q>« Beaulx seigneurs, la Dieu mercy, vous 
estes grosses<!--*--> gens et gens de grant vaillance ; si est 
nostre refuy et nostre dongon à vous et en voz mains. 
Si venés sans deschirer en bonne ordonnance 
et n'asemblez tant que vous voiez que nous aions grant 
besoing.»</q>
</p>
<p>Ponthus et Herlant le seneschal ordonnerent les 
Bretons. Si dit Ponthus au roy et aux seigneurs : 
<q>« Messeigneurs, se vous me voulez croirre, je lo que 
nous arivons sur eulx avant jour ou environ le point 
du jour ; et, avant qu'ilz soient armés ne leurs 
chevaulx sellez et qu'i se soient mis en ordonnance, ilz 
seront demy desconfis, car ilz se sentent si grosses 
gens qu'ilz ne doubtent nulz. Et pour ce il me semble, 
qui ainsi le fera, que ilz en seront plus aisiez à 
desconfire. - Vraiement, dit le roy et tous les barons, 
cest conseil est bon. Or monton à cheval, car il en est 
temps.»</q>
</p>
<p>Lors chascun se arroya et monta à cheval. Et le 
temps fu coy et sery et la lune roya cler. Si 
chevaucherent vers l'ost des Sarrazins, qui estoit vers 
Bret en leurs paveillons, et avoient prins conseil que, 
puis qu'ilz n'estoient combatus, qu'ilz chevaucheroient 
la Bretaigne et meneroient engins et eschielles pour 
assaillir villes et chasteaulx, et ne doubtoient point 
d'avoir nulles batailles et ne faisoient nul guet qui à 
compter fust, comme gens asseurés pour la grant 
nombre qu'ilz estoient. 
</p>
	<pb n="34"/>
<p>Or advint que les batailles s'a<milestone unit="folio" n="16b"/>proucherent si 
prez que ilz virent les Sarrazins qui tenoient bien une 
lieue. Là avoit maint paveillon de maintes couleurs. 
Lors Ponthus, qui la premiere bataille menoit, les vit 
et dit à ses gens : <q>« Veés cy les ennemis de nostre foy 
qui nous veullent desheriter. Nous somes au service 
de Dieu le tout puissant ; pour quoy nul de nous n'ait 
doubte que ung de nous n'en vaille plus de cent d'eulx. 
Je vous pry de deux choses : l'une, de vous fier en 
Dieu du tout, 
car, par Sa puissance, vous vendrez au dessus d'eulx ; 
l'autre, que<!--*--> vous ne tirés à nulle pillerie ne à nulle 
convoitise, fors à les desconfire et bouter hors de 
nostre païs pour l'onneur de nostre loy et pour la pitié 
du menu peuple qui sont hors des forteresses et ont les 
travaulx des biens et des delitz dont nous vivons ; et 
pour ce sommes nous establis à deffendre l'Eglise et 
eulx.»</q> Et, quant il eut ce dit, il leur dit : <q>« Or avant, 
messeigneurs, or avant, pensez chascun de bien fere ! 
»</q> Lors chascun print cueur. Et il ferit des esperons 
vers les tentes et y firent ung grant cry et 
commencerent à abatre tentes et paveillons et occire 
Turs. Les ungs sailloient nuz ; les autres se cuidoient 
armer ; les autres fuyoient de paveillon en paveillon. 
Si oult celle part grant hu et grant cry de toutes pars<!--*-->. 
Si apparissoit le jour et prenoit à esclerchir. 
</p>
<p>Bretons occioient tout quanque ilz pouoient tenir ; 
les autres boutoient le feu es loges, qui tout esclairoit. 
Le roy Karadas fu mout effrayé et fist sonner ses 
trompectes et ses gresles. Chascun s'arma et monta à 
cheval qui peust ; si furent trop souprins, car de toutes 
pars l'en leur couroit sus. <milestone unit="folio" n="16c"/> Mais 
	<pb n="35"/>
	ilz estoient trop 
grant nombre, car, avant que l'en eust conquis le tiers 
de l'ost, les autres furent montez et armez et se 
assemblerent par grans sondres<!--*-->, tant que le roy 
Karadas fust monté à cheval sur ung plain, à mout 
grant bataille, et dit à ses gens bien hault : <q>« Chascun 
se tiengne en ordonnance avec son chevetaine, car le 
besoing en est.»</q>
</p>
<p>Lors veissiez Sarrazins enbatailler de grant maniere 
et touteffois ilz furent souprins tant qu'il y en oult plus 
de .VIIm. mors ; ce fut entour le quart de leurs gens. A 
pou que tous ne s'en fuyoient, mais le roy Karadas, 
qui estoit de grant courage, dés qu'il fust à cheval, 
print sa baniere à son poing pour ralier ses gens. 
Entour solleil levant furent grans cris et grans hus, car 
à celle heure les trois batailles de noz gens furent 
assemblés à costé des Sarrazins qui sailloient<!--*--> ; là 
oult mout de Poictevins<!--*--> de noz gens qui metoient le 
feu es loges et les occioient. Le roy ralia une bataillle 
de bien sept mille Thurs et vouloit venir ferir le costé 
de la bataille de noz gens qui avoient mout à ffaire et 
tant qu'ilz reculloient. Lors dit Landry de La Tour à 
Bertren de Doué et à Guillaume des Roches : <q>« 
Seigneurs, il est temps de partir. Veés noz gens qui 
perdent place et veez une grosse bataille qui leur vient 
ferir au costé. N'atendons pas qu'ilz fierent, car ce 
seroit peril.»</q> Lors chascun drecha sa lance sur faultre 
et allerent rengiés et serrés encontre Karadas. Et quant 
il les vit venir, si se tourna vers eulx et si voult donner 
grans 
<pb n="36"/>
coups de lances, mais devant tous s'avancha il et 
son germain Brealis, bon chevallier, et vont <milestone unit="folio" n="16d"/> ferir 
Bertren de Doué et Landry de La Tour. Le roy abatit 
Bertren de Doué et Landri de La Tour abatit Brealis. 
Si print Landry le cheval de Brealis et le bailla à 
Bertren de Doué, et il lui dit : <q>« Beau compaignon, ce 
n'est pas le premier service que vous m'avez fait.»</q>
</p>
<p>Les Sarrazins assemblerent entour le roy Karadas. 
Mout y oult de belles joustes entre les deux batailles, 
car Guillaume des Roches, Gieffroy de Lesignen 
abatirent chascun le sien, mais je n'en say les noms. 
Lors assemblerent de toutes pars. Là oult grant 
froissis de lances et mout d'abatus qui puis n'orent 
pouoir d'eulx relever. Aprés midrent les mains aux 
brans fourbis d'achier. Là oult grant chaplis de mors et 
de blechiés.
</p>
<p>D'autre part se combatoit le roy de Bretaigne, lequel 
fut fait cheoir<!--*--> de dessus son cheval en la bataille et 
estoit en presse. Quant Ponthus y sourvint d'aventure 
et quant il vit le roy à terre et cheoir<!--*--> le cheval sur son 
corps, si ne fait pas à demander se fut mout dollent et 
couroucié. Et saichiez qu'il estoit en voie d'estre mort, 
se ne fut Royart de Rougé, Monford et le sire de 
Lenvaux<!--*--> ; ces trois entre les autres soustenoient les 
grans fais et souffroient mout. Mais Ponthus mist le 
corps à abandon et est retourné à son droit seigneur, 
comme celui qui met la main à l'espee, et fiert à destre 
et à senestre et occioit hommes et chevaulx et faisoit 
d'armes si que tous se esmerveilloient et que tous 
fuyoient à ses coups ; et en pou d'eure il desparti la 
grant presse o l'aide de Herlant le seneschal et de son 
germain 
<pb n="37"/>
Polidés. Ses deux compaignons le suivent 
quelque part qu'il aille. Et tant fait Ponthus d'armes 
qu'il rescout le roy et descend pour lui aidier à <milestone unit="folio" n="17a"/> 
relever. Le roy oult le bras brisié et mout malmis, car 
il estoit mout vieulx et mout cassé, comme celui qui 
avoit plus de cent ans, mais bon chevallier avoit esté 
et de grant courage. Monté fu malgré ses ennemis ; si 
aperchut Ponthus qu'il avoit le bras rompu, si le 
midrent hors de la bataille et le envoyast, voulsist  ou 
non, et fu retrait. 
</p>
<p>Si fu la bataille mout cruelle d'une part et d'autre. Si 
regarda Ponthus que la bataille sur senestre avoit mout 
à ffaire. Et là estoit le viconte de Donges, Gaultier de 
Rais, Benart de La Roche, Guieffroy d'Ancenis, Brien 
de Quintin, Monford et plusieurs autres des barons de 
Bretaigne, qui estoient abatus et estoient de grant 
adventure estre mors ou prins, car contre ung Breton y 
avoit dix Sarrazins. Mais sur tous mectoit en soy grant 
deffense Benard de La Roche. Lors dit Ponthus à ses 
compaignons : <q>« Veés nos gens qui ont grant mestier 
d'aide. Allons les secourir.»</q>
</p>
<p>Lors ferirent des esperons, les brans es mains, si 
raddement qu'ilz froisserent tout devant eulx. Et 
<pb n="38"/>
Ponthus va devant, occiant quanqu'il actaint, abat, 
occit et mehaygne gent, tant que le plus hardy lui fait 
voye. Si font tant en pou d'eure qu'ilz recouvrerent 
leurs gens, midrent les Sarrazins en fuite, veullent ou 
non, et les font ressortir en la grant bataille, qui mout 
grieve estoit et perilleuse, à mout grant fais d'espees 
qui retentisoient es heaumes. Le roy Karadas tenoit à 
mout grant destroit le conte du Mans et le sire de 
Craon et les avoit abatus et plusieurs Manseaulx et 
Hurpoys. Hamelin de Siglé, Gervais de La Porte, 
Thibault de Mateflon, Pierre de Doucelles, Savari de 
La Haye, Girard de Chasteaugontier, Guillaume des 
Roches, Guieffroy de Lesignen et Leoncel <milestone unit="folio" n="17b"/> 
estoient abatus, mais ilz se deffendoient à pié et 
estoient assemblez, qui mout leur valloit. Landry de 
La Tour, Bertran de Doué metoient grant paine à les 
recouvrer, mais y avoit tant grant presse et grant 
foulle que à paine y pouoient ariver, tant que 
Guillaume des Roches vit Ponthus qui faisoit fremir 
les rens à l'aide<!--*--> qui le suivoit. Si lui escria : <q>« Sire, il 
est besoing. Veés de nos barons la plus grant partie 
qui est à pié.»</q></p>
<p>Lors ferirent celle part et rompirent la presse et 
recoururent le conte et ceulx qui mestier en avoient. 
Et quant ilz furent remontez, lors commencha la 
bataille bien cruelle, car à celle heure nulz couart ne 
s'i fussent voulu voir. Grans cris et grans hus y avoit 
de toutes pars. Le roy Karadas faisoit merveilles 
d'armes et Brealis et Corbadain, son oncle ; c'estoient
<pb n="39"/>
les trois chevalliers de tous les Sarrazins qui plus 
soustenoient les grans estours et les grans fais d'armes 
et qui plus ralioient leurs gens es grans besoings. 
Ponthus regarda le roy qui faisoit merveilles d'armes ; 
si le vit mout richement armé de pierres precieuses et 
de perles et sur son heaume avoit une riche couronne 
d'or. Si occioit mout de 
crestiens et avoit abatu Guillaume des Roches et occis 
Roulant de Dinain et plusieurs autres chevalliers 
abatus et navrez. </p>
<p>Lors dit Ponthus : <q>« Beaulx seigneur, quel adversier 
a en cest roy et à ses deux chevalliers qui sont jouxte 
lui ! Se ilz durent longuement, ilz nous feront grant 
dommage. Et se ces trois pouoient estre mis à pié ou à 
mort, il me semble que nous serions au dessus d'eulx. 
- Sire, dit Landry de La Tour, allés à ung et nous 
yrons aux autres deux.»</q> Dit Ponthus : <q>« Je yroy au 
roy.»</q></p>
<p>Lors se <milestone unit="folio" n="17c"/> habandonne de toute sa force et vint 
ferir le roy si grant coup qu'i l'abat du cheval à terre si 
bellement qu'il ferit le heaume à terre, et au choir se 
rompit la caignolle du col ; et Landry abati Brealis et 
lui coupa le bras senestre tant qu'il en mourut, et 
Herlant le seneschal si ferit Corbadin si 
fellonneusement qu'i l'abatit. Et, quant ces trois furent 
chaïs et afollez, il n'est pas à demander se Sarrazins 
furent esbahis, car le desconfort y fu grant si que tout 
leur pouoir si fu chaït ; si furent comme brebis sans 
pasteur. Lors se prindrent à desconfire et à perdre 
terre. Et nos gens se prindrent à resbaudir et avoir le 
cry sur eulx. Si en occist on mout de là 
<pb n="40"/>
en avant. Le 
roy ne se pouoit relever que à paine ; si l'occist ung 
qui porte le lion ; c'est Regnault de Vitré ou de 
Glisson, je ne say lequel. Les Sarrazins ne se savoient 
où mucher ne où fuir. Du costé de devers la mer avoit 
encore ung estour de Sarrazins qui ne 
savoient pas encores la mort de leur roy ; et avoient 
abatus Baussay, Gervaise d'Aver, le sire de Montjehan 
et Pean de Rocheford, et tenoient à destroit noz gens. 
Més quant ilz virent leur gens fouir, si furent mout 
esmerveillez. Et quant noz gens à qui ilz se 
combatoient les virent fouir, si reprindrent courage en 
leur courant seure. Et aussi vint à la recousse 
Guieffroy de Lesignen et Leoncel, Hurpois et Bretons, 
tant qu'ilz leur firent perdre place, et là eust grant 
occision de païens et de Sarrazins. Ponthus faisoit 
merveilles, car il occioit gens et chevaulx, car ce qu'il 
ataingnoit à coup estoit mort et afollé ou abatu. Son 
escu estoit à tous presenté. Il despartoit les grans 
coups au brain fourby. Et se <milestone unit="folio" n="17d"/> adjousterent lui et 
Guieffroy de Lesignen, Landry, Leoncel, Guillaume 
de Roches, Benard de La Roche et Herlant le 
seneschal. Et quant ilz furent assemblez, ilz firent 
merveilles d'armes, car où ilz veoient les grans 
presses, ilz s'embatoient et se faisoient faire voye 
comment qu'il 
<pb n="41"/>
fut au bran d'achier. Nulz ne les osoit 
atendre. Et Ponthus, qui ne se faignoit et [qui 
merveilleusement faisoit d'armes fut congneu aux 
grans coups] qu'i departoit à destre et à senestre, si 
escria : <q>« A eulx, ilz sont desconfiz, les païens ! »</q>
</p>
<p>Et estoient comme bestes sans pasteur, car leur roy 
et leurs chevetainnes estoient ja mors ; si ne savoient 
pas prendre nul bon conseil ne mectre bon remede en 
eulx et ilz se laissoient detrenchier. Si y oult en pou 
d'eure telle occision que tous les champs furent rouges 
du sang des mors et affollés. Si s'en fuirent vers le 
navire et neoient en l'eaue, et noz gens les 
poursuivoient et faisoient naier et perir. Ponthus print 
ung petit batel et en occist bien trente qui s'embatoient 
pour eulx garantir, et en print quatre vifz et leur 
demanda où estoit le tresor et la chevance du roy ; et 
ilz lui monstrerent une mout belle nef et il leur dit : <q>« 
Menez m'y ou vous mourrez ! »</q>
</p>
<p>Ilz lui <!--*--> menerent. Ponthus et son germain Polidés et 
sept des compaignons saillirent en la nef et occirent et 
gecterent en l'eaue ceulx qu'ilz trouverent dedens. Si 
regarderent les coffres où estoit l'or et l'argent du roy. 
Ponthus dit au sept compaignons : <q>« Beaulx seigneurs, 
gardez moy ce vaissel et je vois voir s'il y a qui veulle 
lever la teste contre nous.»</q>
</p>
<p>Lors sault de la nef et vient par ung batel petit à 
terre. Si n'y avoit més nulz qui se voulsissent 
deffendre que tous ne fussent mors ou noyez. Bretons, 
Hurpois, <milestone unit="folio" n="18a"/> Thourengeaulx, Manseaulx, Poictevins 
et Normans, les ungs couroient es nefz et
<pb n="42"/>
aux 
vaisseaulx, les autres serchoient les tentes et les 
paveillons. Sy n'y eust si povre qui ne eust assez, et 
les ungs plus que les autres. 
</p>
<p>L'en sercha les champs, et trouva l'en crestiens 
mors, et chascun ses amis. Si trouva l'en mort le 
viconte d'Avrenches, Jehan Painel, Tournebu, le sire 
de Villiers  ; si en firent les Normans grant dueil, car 
ilz estoient bons chevalliers ; quant des Manseaulx, 
Huges de Beaumont, Maugeren, le sire de Doucelles, 
Almaury de Silly ; des Hurpois, Gasses de Montereul, 
Roullant de Chemilly, Houdez de Pouencé et Frezel 
de La Haye ; et de Poitou, Gaultier de Chastiaumur, 
Andrieu de Montagu, Hubault de La Forest. ; et des 
Bretons, Pierres de Dueil, Raoul de Reux, Jehan 
d'Avaugor, Hardy de Leon, Hubert de Dinan, 
Godeffroy de Rouhan, Aubery de Raes et mout de 
bons chevalliers. Chascun en fit emporter ses amis à 
son païs et les blechiez garir. Ponthus fist venir le 
grant tresor à son hostel à Vennes, et si en departi 
grant foison aux bons chevalliers et aux bonnes gens 
d'armes, si largement qu'il en eust grant los. Le roy 
estoit retrait à Quimpercorentin et là s'assemblerent 
tous les grans seigneurs. Le roy tint grant tinel et 
festoia les estrangiers et leur donna de grans dons 
selon ce que chascun estoit et leur dit : <q>« Beaulx 
seigneurs, vous estes venus, les voz grans mercis, au 
service de Dieu et de Son eglise et du povre peuple et, 
par la grace du Hault Seigneur et de voz grans 
proesses et hardemens, vous avez delivré ce païs des 
mescreans qui nostre loy vouloient destruire. Mais 
Nostre Seigneur y a regardé <milestone unit="folio" n="18b"/> em pitié et vous a 
donné victoire contr'eulx, et est voir que Sa 
pourveance 
<pb n="43"/>
vous a donné cest don et ceste grace, car 
contre ung de vous y estoient six. Si L'en devons 
mercier de tout nostre cueur.»</q>
</p>
<p>Si y oult assés parlé qui y avoit mieulx fait et qui 
plus avoit mis grant remede et souffert grans fais 
d'armes, mais sans comparoison Ponthus en eust le 
los ; et disoit tout à une vois qu'il avoit tout vaincu. Et 
si donnerent grant los à Guieffroy de Lesignen, à 
Landry de La Tour et à Benard de La Roche, et que 
c'estoient les trois qui plus avoient souffert et fait 
grans fais d'armes, et mout y avoit d'autres qui avoient 
bien fait, mais long seroit à racompter les proesses de 
chascun. Trois jours les detint le roy et les festoia et 
leur donna de beaulx dons à chascun selon ce qu'il 
estoit ; et puis prindrent congié du roy. Et Ponthus les 
convoya ce qu'il peult. 
</p>
<p>Sy s'en party chascun, baulx et joyeulx, et ala 
chascun à sa contree. Et le roy repaira à Vennes. Si ne 
fait à demander se Sidone fait grant joye et deist : <q>« 
Ponthus, mon doulx amy, benoist soit Dieu du bien et 
de l'onneur que avez receu de ceste bataille, car, se 
Dieu me aÿt, j'ay si grant joye du bien que j'en ay ouy 
que mon cueur maint en toute liesse ne il n'est chose 
où je prenne si grant plaisir comme à oïr racompter le 
grant bien et le los que chascun vous en donne. - 
Madame, dit Ponthus, il s'en fault assez qu'il ne soit 
vray ce que l'en dit. Aucuns me ayment qui vous 
raportent plus qu'il n'est. Mais touteffois je vous 
mercie du bien et de l'onneur <milestone unit="folio" n="18c"/> que pense que me 
vouldriés. Madame, sachiez que, se Dieu me donnoit 
faire aucun bien, qu'il me vendroit de vous, pour tant 
seullement que je prens tout mon plaisir à vous et en 
l'esperance que j'ay mise de cheoir en vostre bonne 
<pb n="44"/>
grace et de faire service qui vous plaise, lequel Dieu 
me doint faire à vostre honneur. - Ponthus, mon 
doulx amy, vostre service pren ge en gré de tout mon 
cueur et tant comme je vous trouveray loyaulx sans 
penser villenye, car nostre amour je veul qu'elle soit 
necte et certaine, sans villain pensement. Et sachez de 
certain, de l'eure que je me appercevroy que vous y 
pensez ou deshonneur de moy et de mes amys, vous 
m'avrez perdue et, autant que je vous ayme, je vous 
herroy de mort. - Madame, dit il, ne pensés jamés 
que je voulsisse ymaginer chose qui penssast contre 
vostre honneur. Et, de ce que je vous ay trouvee et 
treuve encore si necte, si bonne et si seure, je vous em 
prise et vous en ayme mille fois mieulx, car plus noble 
tresor n'est eu monde que bonne et necte fame et 
renommee.»</q>
</p>
<p>Que diroye ?
</p>
<p>Mout s'entreaymerent de loyal amour sans 
villennie. Mais Envie, qui ne peult neant finer, [leur 
vint depuis sur eulx], comme vous orrez plus à plain. 
</p>
<p>Si laisse à parler d'eulx et revien au roy.
</p>
</div>

<div type="chapitre" n="5">
<pb n="45"/>
<p>Le roy envoya querre tous ses barons et leur dit : 
<q>« Beaulx seigneurs, je vous dy que je suis mout vieulx 
et mout ancien ne puis mais traveillier comme je 
soulloye, et me fault prendre de cy en avant mon aise. 
Et pour ce est il bon<!--*-->, avec voz bons conseulx, soit 
esleu ung bon connestable qui ait le <milestone unit="folio" n="18d"/> fais et la 
charge de Bretaigne, à qui les barons vouldront 
mieulx obeïr sans dangier. Si regardez par entre vous, 
si l'eslisez, car je vouldroye qu'il fust esleu par voz los 
et par voz conseulx. - Sire, didrent les barons à une 
vois, nous ne savons pas que l'en peult mieulx trouver, 
s'i lui plaisoit à le estre, que Ponthus. Il est digne de 
gouverner une empire, de bonté, de beaulté, de sens, 
de gouvernement et de gentillesce, comme filz de roy 
et comme le meilleur commencement de haulte 
chevallerie qui soit au jour d'ui vivant. »</q>
</p>
<p>Quant le roy ouit ce, si oult grant joye, car c'estoit 
tout ce qu'il queroit, mais faire ne le vouloit sans leur 
en parler pour ce qu'ilz l'eussent plus en leur grace ; et 
n'y oult nul contredit. Ponthus fut appellé 
<pb n="46"/>
et lui fut dit 
devant tous que le roy et tous les barons le avoient 
esleu connestable de Bretaigne comme le plus 
suffisant. Si mercia le roy et les barons et leur dit 
aprés qu'ilz avoient petitement advisé et qu'il n'avoit le 
sens ne le gouvernement ne la valleur à ce faire et 
qu'il estoit encore trop jeune de sens et d'aage. Mais 
riens ne lui valoit son desblame que au fort n'en fust 
chargié, voulsist ou non.
</p>
<p>Si fust en son office aymé et craint. Et, quant il y 
avoit aucune discencion entre les seigneurs et les 
barons, c'estoit celui qui les mist<!--*--> à paix et à accord. 
Il gardoit les drois de Bretaigne sans faire point de 
tort. Il se faisoit aymer à tous. Il joustoit, il faisoit 
festes et resveaulx. Il estoit tresplaisant entre grans et 
petis et especialment entre dames et damoiselles. [Il 
estoit si courtois] que nul n'otast si tost son chapperon 
contre lui que le sien ne feust aussitost osté. Il ouoit le 
povre et lui faisoit <milestone unit="folio" n="19a"/> bref droit de sa requeste là où 
ill eust raison. Il ne voulsist point que povres gens 
fussent foullez. Il amoit Dieu et l'Eglise et ouoit 
chascun jour deux messes du mains. Il aymoit bois et 
rivieres et tous esbas. Il faisoit chanter et dansser 
dames et damoiselles, et toute joye estoit là où il 
alloit. Il leur donnoit les digners et les souppers. Il 
estoit mout amé de belles dames et damoiselles qui 
mout lui moustroient grant signe d'amer et le metoient 
en parolles et lui faisoient grant actrait, més oncques 
n'en pria nulles d'amer qu'i ne touchast l'onneur<!--*-->, pour 
semblant que nulle feist. Si s'entredisoient souvent 
l'une à l'autre : <q>« Celle seroit bien beneuree qui seroit 
amie à Ponthus.»</q> Et disoient aucunes en privé : 
<q>« Pleust à Dieu qu'il me aymast autant comme je le 
vouldroye
<pb n="47"/>
aymer, et que il m'eust aussi chiere comme 
je avroye lui ! »</q> Mout se faisoit aymer à grans et petiz.
Mais Envie, qui ja ne fauldra, vint en ung des 
compaignons de son païs. Ce fust à ung des .XIIII., 
qui à merveilles fu soutil parleur et enginier. Celui 
oult nom Guenelet, qui vit de Sidone l'amour et de 
Ponthus, son maistre. Si en oult grant envie, et pour le 
essaier il demanda à Ponthus ung cheval que Sidone 
lui avoit donné. Si pensoit bien qu'i ne le 
pourroit avoir. Si le fist pour essayer et lui dit : 
<q>« Maistre, donnez moy Liart que Sidone vous a donné. 
- Vraiement, dit Ponthus, celui ne avrez vous pas. 
Mais allez à l'estable et en prenez ung tel comme vous 
vouldrez, car il y en a de plus beaulx. - Vraiement, 
dit il, je ne veul avoir nulz de voz chevaulx, se je n'ay 
Liart. - Vous ne le pouez avoir, dit Ponthus. - 
Comme, dit Guenelet, me refusez <milestone unit="folio" n="19b"/> vous d'un 
cheval ? Je me doy pou fier à vostre bienfait. - 
Comme, dit Ponthus, ne vous souffit il pas bien de 
vous baillier à eslire entre tous mes chevaulx ? Et se 
vous n'en avez assez d'un, si en prenez deux à vostre 
chois.» Guenelet passa oultre et fist le courouchié et 
dit à son cueur : « Je savoie bien que je fauldroye à 
celui.»</q>
</p>
<p>Si pensa malice et pensa premierement à le mesler 
avec Sidone. Si va parler à une damoiselle qui estoit 
une des prouchaines à Sidone et lui dit qu'i l'aymoit 
mout et qu'il lui diroit ung grant conseil, mais qu'elle 
lui jurast sur Saintes Euvangilles qu'elle ne le 
descouvroit pas. Et elle lui jura.<q> « J'ayme, dit il, tant le 
roy, mon seigneur, et madame sa fille, et leur honneur, 
comme celui qu'ilz ont nourry, et pour ce je ne 
vouldroye celler chose qui fust contre leur
<pb n="48"/>
honneur. 
Saichiés, fait il, que Ponthus, nostre maistre, fait 
acroirre à madame vostre maistresse qu'i l'ayme plus 
que femme du monde. Mais saichiez qu'il se bourde 
d'elle, car je me suis bien aperchu qu'il ayme plus la 
moictié une autre. C'est folie que de mectre son cueur 
ainsi à gens avollés et qui veullent avoir grace et 
siecle <!--*--> partout, car maintes en sont dechues. Et pour 
ce est il bon à madame qu'elle s'en prengne garde à 
heure. - Ha, dit la 
damoiselle, je pensoye qu'i fust plus loyal qu'il n'est. 
Et toutesvoies suis je certaine qu'il ne requist oncques 
ma dame fors d'onneur et de bien. - Je le croy bien, 
dit il, mais tout n'est pas or quanque qui reluit.»</q>
</p>
<p>La damoiselle cuidoit que deist voir et s'en vint à sa 
dame et lui fist jurer qu'elle ne la descouvreroit point 
et qu'elle ne feroit semblant de rien qu'elle lui deist, et 
puis lui dist comme elle avoit entendu <milestone unit="folio" n="19c"/> que 
Ponthus aymoit une autre plus qu'elle et toute la 
maniere. Et quant Sidone l'ouit, si ne fait pas à 
demander se elle eust grant deul à son cueur, quelque 
chiere qu'elle feist. Si n'en faisoit semblant, comme 
elle<!--*--> qui mout estoit saige, et tant que Ponthus vint la 
voir, comme il avoit acoustumé, en faisant liee chiere. 
Et Sidone fu mout mourne et penssive et lui feist pou 
de chiere. Ponthus fu mout esbahy et vint à Elios, sa 
damoiselle, et lui demanda que sa dame avoit. <q>« 
Vraiement, dit Elios, je ne say, mais il y a bien deux 
jours qu'elle ne fit chiere bonne comme elle souloit.»</q>
</p>
<p>Ponthus se retraist vers elle et lui dit : <q>« Madame, 
quelle chiere me fectes vous ? Avez vous nulle 
mesaise ? Et est il chose vivant qui y peust mectre
<pb n="49"/>
remede ? - Ha, dit elle, l'en ne soit au jour d'ui à qui 
fier. Le monde est mout merveilleux et fort à 
congnoistre. - Haa, madame, pour Dieu mercy, dit il, 
dictes moy pourquoy vous dictes ces parolles. Y a il 
nul qui vous ait meffait en riens ? - Nennin, dit elle, 
més tant vous en dy.»</q>
</p>
<p>Et s'en parti et s'en alla à sa chambre, mout dollente 
et mout penssive. Ponthus n'en peust plus rien traire 
ne n'en poult avoir bone chiere comme il 
souloit. Si s'aperchoit bien qu'il estoit meslé avecques 
elle par flaterie. Il se mist en voye de cuider plus en 
savoir. Ce fut neant, que plus n'en seust à celle fois. 
La nuit fut mout dollent et pensif sans dormir en 
disant : <q>« Las ! chetif ! douloureux ! Que ay je dit ? 
Que ay je fait qui m'a meslé avec ma dame ? Hellas, 
qui est celui ou celle qui me veult occire et murdrir 
desloyaument <milestone unit="folio" n="19d"/> sans l'avoir deservi ? Où sont 
ceulx qui me veullent tollir toute joye mondaine et me 
faire nuit et jour languir dolentement ?»</q> Ainsi se 
complaingnoit Ponthus. Et se il avoit deul, Sidone 
n'en avoit pas mains :<q> « Helas, qui avroit jamés fiance 
en homme ? J'ay bien esté deceue, car je cuidoye qu'il 
fust loyaulx sur tous autres chevalliers. Comme a 
Nature failly ainsi d'avoir fait le plus gracieux, le 
meilleur tenu de courtoisie, de vaillance, de largesse 
et de toutes bonnes meurs sans riens faillir fors 
loyaulté ? Comment oublia elle à lui mectre ? Ce fust 
pitié et dommage.»</q> Ainsi se doulousoit la belle 
Sidone. Et par ceste voye fust mis trouble 
desloyaument entr'eux. Ainsi furent les deux amans en 
griesve dolleur par telle flaterie. 
</p>
<p>Ponthus, qui pou avoit dormy en repoz, se leva 
matin et alla ouir ses messes, et puis envoya querre
<pb n="50"/>
Elios, laquelle il aymoit mout pour ce qu'il savoit bien 
que sa dame l'aymoit le plus et qu'elle savoit tout le 
segret de sa dame. <q>« Haa, dit il, Elios, ma doulce 
amie, mout suis esmerveillié de ce que ma dame m'a 
dit, tellement que je pense que jamés je n'avroy joye. 
- Haa, dit elle, sire, vous ne devez pas 
ainsi faire, car je pense que ma dame ne le fait pas 
que<!--*--> pour vous essaier ou que ce ne soit aucun 
mauvais raport qui sera trouvé mensonge. Sy n'y voy 
pas chose par quoy vous vous devez donner tel 
desconfort. - Haa, madame, je ne soy que penser, 
mais je yray ung pou dehors et ne revendray tant que 
je sache que ma venue lui plaise.»</q>
</p>
<p>Si ne dit plus à celle fois et se retrait à sa chambre 
et appelle ung sien escuier qui avoit nom Girard. 
<q>« Girard, dit il, vous et mes deux <milestone unit="folio" n="20a"/> chambellens et 
deux varletz et mes .II. chevaulx <!--*--> et mon harnois 
faictes privement appareillier, car, avant jour, deux 
lieues veul [estre loing, car je veul] aller ung pou 
dehors, où je seray prez d'un an.» </q>
</p>
<p>Lors vint au roy et lui dit qu'il vouloit aller ung pou 
dehors, [et aussi lui dist : <q>«Je laisse Herlant le 
seneschal mon lieutenant, car il est preudomme et bon 
chevallier<!--*-->].» </q>Le roy lui dit : <q>« Tresdoux amy, ne allez 
point loing que je ne vous voye souvent, car en vous 
est toute ma joye et soustenance de ma vie et le 
gouvernement de mon royaume. - Monseigneur, dit 
il, je ne pensse pas demourer ne 
<pb n="51"/>
aller en lieu que, se je 
say que vous aiez à ffaire chose de moy qui touche 
vostre honneur, que je ne viengne à vous sur tous.» </q>
Touteffois le cuida mout destourner d'aller hors, mais 
il ne peult. Si print congié au roy le soir bien tart, si 
priveement que nul ne s'en peust appercevoir. Si ala 
couchier et envoya querre Herlant le seneschal à son 
lit et lui dit : 
<q>« Herlant, mon doux amy, je veul aller ung pou hors 
pour congnoistre ung pou plus le monde et pour moy 
acointir de bons chevalliers. Si ay parlé au roy car je 
vous laisse mon lieutenant. Et vous savez comme je 
vous ayme ; si vous pry de mon cousin germain et de 
mes autres compaignons. - Haa, dit Herlant, et où 
voullez vous aller ? - Beau doulx amy, je yroy ung 
pou dehors et ne demourray gueres. Si ne veul que nul 
le saiche et pour cause.»</q>
Herlant ne le voult pas enquerre et ne cuidoit point 
qu'i demourast gueres. Et quant Herlant s'en fut party, 
si fit venir son clerc et fit faire deux lectres, l'une qu'il 
donnoit son pouoir à Herlant, l'autre qu'il se 
recommandoit <milestone unit="folio" n="20b"/> à ses compaignons et leur prioit 
de bien servir le roy et de obeïr à Herlant, et qu'il 
seroit tost revenu de là où il alloit. Si les seella et 
bailla au clerc et lui dit qu'il ne les baillast decha 
l'endemain au soir ; et ce fist il de paour de ses 
compaignons et que ilz ne le poursuissent.
</p>
<p>Quant vint entour minuit, il se leva et se appareilla 
et s'en parti le plus segretement qu'il peust et 
chevaucha toute adjournee et puis se mist en la forest 
de Brecelien en une prieuré, en un hermitage qui estoit 
tout sollitaire, au parfont de la forest. Si fu là bien 
sept jours. Chascun jour alloit ouir messe à
<pb n="52"/>
l'ermitage. 
Et si faisoit mout de abstinences, comme de jeuner 
trois jours la sepmaine, et au vendredi vestoit la haire. 
Si se pensa, pour ce que le roy estoit vieulx et le 
royaume s'actendoit à lui, qu'il ne se esloingneroit 
point pour ce que, se il y venoit aucun triboul<!--*-->, qu'il y 
peust remedier. Si fut mout enuié. Si fut ung jour 
soir<!--*--> en la forest mout pensif et 
merencolieux et actendoit<!--*--> le chant des oiseaulx, 
mout delicieux, comme em plain temps d'avril. Si fist 
là une chansson où il avoit en reffroy : 
</p>
<p>Chant des oiseaux ne nulle joye
Ne me pourroit conforter
Quant celle que j'amoye
Me veult d'elle si estrangier<!--*-->.
Si lui mist bon chant.
</p>
<p>Et puis se pensa qu'il feroit une emprinse où avroit 
fait d'armes. Si escript ses ordonnances et envoya 
querir ung nayn et le fist appareillier tresbien de robe 
de soye tresnoblement et lui bailla varlet et chevaulx 
et unes lectres escriptes en fourme qui disoient ainsi : 
<q>«Le Chevallier Noir aux Armes Blanches<!--*--> fait savoir 
aux meilleurs chevalliers de chascune <milestone unit="folio" n="20c"/> contree 
qu'ilz trouveront à la fontaine des Aventures ung 
paveillon noir aux blances armes tous les mardis de 
l'an à heure de prime. Ilz trouveront ung arbre où sera 
son escu pendu et y avra ung cor que ung nayn 
sonnera et, lorsqu'il sera sonné, il ystra une ancienne 
damoiselle encherclee d'or et ung hermite en sa 
compaignie, laquelle leur dira que ilz feront et les 
menera eu pré 
<pb n="53"/>
où le Chevallier Noir sera, armé de 
toutes armes, lequel joustera trois courses<!--*--> ; et, aprés 
la jouste, il combatra d'espee trenchant sans pointe 
jusques à oultrance ; et celui qu'i conquerra 
demandera à tous les chevalliers, en bonne foy, la plus 
belle pucelle du royaume de la Petite Bretaigne. Et à 
icelle se rendra il prisonnier à faire sa voulenté de par 
le Chevallier 
Noir Dolent aux Armes Blances. Et est asavoir que 
tous ceulx qui avront jousté à lui se rendront de la 
Penthecouste en ung an en celle forest à une feste qui 
y sera ; et celui qui avra le mieux jousté avra la lance 
et le gonfanon et ung chercle d'or à marguerictes ; et 
celui qui plus fort avra feru de l'espee et qui plus avra 
combatu avra l'espee aux ronges doreez et la couronne 
d'or. Et, se il avient que aucun conquiere le Chevallier 
Noir, il le pourra envoier em prison à telle dame ou 
damoiselle qu'il lui plaira.»</q>
</p>
<p>Quant Ponthus oult baillié les lectres au nayn, il lui 
commanda qu'il allast par toutes les contrees de 
France là où il savroit nulles assemblees faictes <!--*-->, 
festes, joustes et que partout le feist assavoir. Le nain, 
qui bien fu enparlé, alla par tout païs lay <!--*--> faisant 
asavoir. Et se merveillent dont estoit le chevallier qui 
vouloit combatre et pour ce qu'il eslisoit tous les <milestone unit="folio" n="20d"/> 
meilleurs chevalliers de chascune contree. Mout se 
appareillerent à y venir et disoient que grant honneur 
avroit celui qui avroit l'espee ou la lance et encores 
plus qui le pourroit conquerre. 
</p>
<pb n="54"/>
<p>Ne demoura gueres que de Bretaigne et de 
plusieurs païs en vint assez. Ponthus avoit ses gens 
jurés, prieur et hermite, de ne le descouvrir point. Il 
envoioit à Renes, qui paravant avoit à nom Ville 
Rouge, querre ce qui lui faloit. Il envoya querre une 
vielle damoiselle qui estoit sa privee et l'arroya à coste 
et en mantel de soye et ung large chercle d'or sur son 
chief gris, et avoit ung queuvre chief 
d'Allemaigne devant le visage que l'en ne la 
congneust. Et Ponthus estoit deffait en guise d'un 
hermite à ung chief et barbe blanche, et à ung faulx 
visaige, et tenoit en sa main une lectre de 
l'ordonnance. 
</p>
<p>Avint que celui mardi matin vint mout de 
chevalliers pour cuidier faire fait d'armes au 
Chevallier Noir. Si estoit à celle fontaine des 
Merveilles, et aucuns l'appelloient la fontaine de 
Bellenchon. Si virent tendu une grant tente et ung 
grant paveillon. Et ne demoura gueres que ung nayn 
yssit du paveillon, mout lait et mout camus, et vint à 
ung grant arbre où pendoit ung grant cor et l'escu noir 
aux armes blanches. Si print le cor et le sonna mout 
fort. Et, quant il eust sonné, du paveillon yssit la 
damoiselle et l'ermite qui la tint par le frain doré, et 
vindrent à l'escu et firent crier au nayn que de 
chascune contree les chevalliers qui vouldroient faire 
fait d'armes au Chevallier Noir pendissent chascun 
leur escu à celui grant arbre. A l'arbre avoit lances qui 
l'environnoient et y avoit crochés de fer où chascun 
pouoit pendre son escu.
<pb n="55"/>
Chascun <milestone unit="folio" n="21a"/> qui là feust fit 
pendre son escu. Et quant les escus furent pendus, le 
nain dit : <q>« Ma damoiselle qui cy est me fait dire à 
vous que son ordonnance est qu'elle esluira entre tous 
voz escus quatre escus ausquieulx elle tirera une 
saecte empennee d'or. Et celui qu'elle ferra premier 
aille 
soy armer pour cest mardi, et celui esc[u] où elle 
tirera la seconde saecte s'apareille à d'uy<!--*--> en huit 
jours, et celui de la .IIIe. saecte au .IIIe. mardi 
s'apareille, et celui où elle ferra la quarte saecte 
s'apareille au quart mardi, et au bout du mois en trera 
arriere autres .IIII. à autres .IIII. escus. Et ainsi le fera 
par chascun mois d'icy au bout d'un an et seront 
cinquante deux chevalliers qu'il delivrera, des 
meilleurs et des plus renommez que ma damoiselle 
pourra esluire à son advis. Et cecy durera tout l'an ou 
tant qu'il treuve qui le conquiere par armes.»</q>
</p>
<p>Et, quant le nain eust ce dit, il entra tout à cheval au 
paveillon et aporta ung arc turquois<!--*--> à merveilles bel et 
quatre saectes dorees et empennees d'or [et la 
damoiselle et l'ermite commencerent à cerner l'arbre et 
à regarder les escuz. Et quant ilz eurent bien chascun 
avisé et regardé, si conseilla l'ermite] à la damoiselle 
et lui dit lesquielx elle ferroit. Si trait ces quatre 
flesches, en fiert quatre escus dont le premier fu 
Benard de La Roche, tenu
<pb n="56"/>
pour le meilleur chevallier 
de Bretaigne ; le second fu Guieffroy de Lesignen, 
pour le meilleur de Poictou ; le troisieme fu Landry de 
La Tour, pour le meilleur des Angevins et Hurpois ; le 
quart fu le conte de Mortaing, pour le meilleur des 
Normans qui là fussent. Et, quant elle eust fait ces 
.IIII. trais, l'ermite 
la mena à la grant tente, qui estoit noire aux armes 
blances. Tantost il se descendit et s'arma de toutes 
pieces et yssi de la tente, l'escu au col, la lance eu 
poing, sur ung grant cheval noir, tout couvert d'un 
<milestone unit="folio" n="21b"/> siglaton noir aux armes blanches trop richement 
aroyé. Le chevallier fu grant et fendu<!--*--> et mout fit à 
redoubter. Mout fu regardé et remiré et mout se 
esmerveilloient qui il estoit, car renommee estoit que 
Ponthus estoit allé au royaume de Poullaine et de 
Honguerie à une guerre qui estoit par dela, pourquoy 
nul ne se pensoit que ce fust il.
</p>
<p>Ne demourast gueres que Benard de La Roche, qui 
oult la saecte à son escu, vint noblement armé à grant 
foeson de cors et  buisines sonnans que tout 
esbaudissoit. Le chevallier print une couppe d'or et 
pucha de la fontaine et en esrousa la pierre<!--*-->. L'eaue 
repandist ; si commencha à tonner et gresler et faire 
fort temps, més il ne dura gueres. Si s'en 
esmerveillerent mout les estrangiers de la merveille de 
celle fontaine. Et tousjours l'arousoit avant que 
combatre. Puis se remonta sur son cheval, tout 
heaumé, et print sa lance et ferit des esperons vers 
Bernard et Bernard vers lui. Si s'entredonnerent si 
grans coups qu'ilz briserent les escus et passerent 
oultre et revindrent arriere et s'entreferirent tellement 
que Benard et son cheval chaïrent. Mais
<pb n="57"/>
Benard saillit 
sur piez. Et quant le Chevallier Noir le vit à pié, si se 
descendit et lui vint courre sus avec le bran d'acier 
fourby et lui donne de grans coups là où il le pouoit 
actaindre. Benard se deffent à son pouoir, mais 
Ponthus fiert si grans cops qu'il abat quanqu'il actaint, 
et fiert si grant coup qu'il abat la 
ventaille du heaume et tout le chercle et le blesche 
ung pou au visage, et Benard haulce le bran et ferit 
Ponthus, mais Ponthus gecte l'escu au devant et le 
coup <milestone unit="folio" n="21c"/> descend sur l'escu et y entre bien demi pié 
et tellement qu'il ne pouoit avoir son bran, tant tenoit 
fort. Et Ponthus, qui bien l'aperchut, tira à soy son 
escu de grant force tant que le bran et tout s'en vint 
enssemble. Et quant Benard se vit sans espee, si fu en 
malaise. Et Ponthus lui dit : <q>« Dont chevallier, il est 
temps que vous aillés à la mercy de la plus belle 
pucelle de ce royaume.»</q> Et Benard ne respond mot, 
comme celui qui est fel et courouché. Et Ponthus lui 
dit : <q>« Ja, se Dieu plaist, chevallier, je ne vous ferray 
	quant vous n'avez de quoy vous deffendre.»</q> Alors 
Benard vient et le cuide prendre aux poings, et 
Ponthus, qui grant et fort estoit, s'avance et le print au 
heaume et tire à soy felonneusement, qu'il le feist 
cheoir des mains à terre et le met soubz soy, et puis lui 
dit : <q>« Je vous laisse aller à la prison de la tresbelle et 
la me salués de par le Chevallier Noir.»</q>
</p>
<p>Si se retrait et Benard vit bien la debonnaireté du 
chevallier. Si l'em prisa plus et vint aux chevalliers 
qui regardoient la bataille et leur dist : <q>« Beaulx 
seigneurs, j'ay trouvé mon maistre. Oncques mais ne 
<pb n="58"/>
trouvay si dur chevallier ne si courtois ne plus fort<!--*-->. 
Si vous demande que vous me diez laquelle est la plus 
belle de ce royaume.»</q>
</p>
<p>Si se tindrent à la fille au roy, nommee Sidone, et 
en out la vois de tous. Si s'en parti Benard à aller à 
Vennes. </p>
<p>Si laisse ung pou de Benard et revieng à Ponthus.</p>
</div>
<div type="chapitre" n="6">
	<pb n="59"/>
<p>	Ponthus monta sur son cheval et se mist en la 
forest, bruiant et courant, et alla par certains chemins 
qu'il savoit bien, que nul ne sceut qu'il devint. Si vint 
au prieuré et entra ens et ferma la porte <milestone unit="folio" n="21d"/> sur lui 
et descendit et se fist desarmer. Et la damoiselle et le 
nayn et les autres en faulx visages demourerent 
jusques à la nuit es paveillons et puis s'en vindrent 
quant tous furent retrais. 
</p>
<p>Si laisse d'eulx à parler et reviens à Sidone et à 
Benart de La Roche.
</p>
</div>
<div type="chapitre" n="7">
	<pb n="60"/>
	
<p>	Sidone estoit jour et nuit en malaise et en doulleur, 
car, quant Elios, sa damoiselle, lui eust compté que 
Ponthus lui avoit dit qu'il iroit une piece hors du païs, 
si pensa que c'estoit pour la mauvaise chiere qu'elle lui 
avoit faicte. Si s'en repentoit à merveilles et se clamoit 
souvent et menu : <q>« Lasse! chetive ! Or l'ai ge perdu 
par ma grant folie ! Honny soit qui premier m'aporta 
les nouvelles, car je vois bien et congnois que, ce ne 
feust la paour qu'il a que je ne soie mal de lui, il n'eust 
pas laissé le païs. Ce a esté à moy grant folie de 
doubter que son doulx cueur ne fust loyaulx plus que 
nulz.»</q> Lors plouroit et doulousoit en son cueur et le 
regretoit en paour et tristrour de l'avoir perdu. Ainsi se 
doulousoit nuit et jour. Mout avoit grant plaintes à la 
court de Ponthus. Le roy ne pouoit taire, qui mout le 
regretoit, et si faisoit son germain et ses autres 
compaignons et toutes manieres de gens grans et petis. 
La court estoit triste. 
</p>
<p>Ne demoura gueres que Benard vint à la court. Si 
demanda la belle Sidone et dit qu'il estoit son 
prisonnier. Le roy le envoya querre. Si vint à grant 
foison de dames et de damoiselles. Et là se 
assemblerent pour oïr le sire de La Roche Benard 
chevalliers et toutes manieres de gens. Et, quant elle 
<pb n="61"/>
fu arivee en salle, Benard s'agenoulla devant elle et lui 
dit hault, que le pouoient oïr : <q>« Madame, dit il, à vous 
m'envoye le Chevallier Noir aux <milestone unit="folio" n="22a"/> Armes Blances, 
lequel m'a, par sa proesse, conquis par armes et m'a dit 
que je me rendisse prisonnier à la plus belle pucelle 
damoiselle de ce royaume. Si ay enquis à tous les 
chevalliers et escuiers qui là estoient laquelle estoit la 
plus belle ; si se tindrent tous à vous. Et me rens à 
vous en vostre prison comme vostre chevallier à en 
faire comme du vostre. Et encore me dit que je vous 
saluasse à lui<!--*-->.»</q>
</p>
<p>Sidone rougit et oult ung pou de honte pour ce que 
l'en la tenoit la plus belle. <q>« Vraiement, dit elle, la leur 
mercy, car ilz m'ont petitement advisee. Mais je 
mercie le chevallier qui vous envoye cy. Més dictes 
moy se vous savez qui il est. - Vraiement, dit il, 
madame, nennil. - Comme, dit le roy, l'en ne peult 
savoir qui il est ? - Vraiement, dit Benard, non, mais 
tant  dy je qu'il est le plus beau chevallier armé que je 
vis oncques et qui mieux soit ferir de lance et d'espee, 
et me semble qu'il est ung pou plus grant que Ponthus 
et mout lui ressemble, mais ce n'est il pas, car l'en dit 
qu'il est au royaume de Poulaine ou de Hongrie en une 
guerre qui y est.»</q></p>
<p>[Assez y eust parlé du Chevallier Noir] et comment 
ce prouchain mardi il doit combatre à Guieffroy de 
Lesignen et l'autre à Landry de La Tour et puis au 
conte de Mortaing. </p>
<p>Le roy et les dames firent grant chiere au sire de La 
Roche et mengerent tous en salle avec le roy. Sidone 
se bourdoit avec Benard et lui disoit : <q>« J'ay bien chier 
d'avoir ung tel prisonnier comme le sire de La Roche. 
Si devez avoir grant doubte quelle 
<pb n="62"/>
prison vous avrez à 
souffrir.»</q> Et Benard se print à sourrire et dit : <q>« 
Madame, se vous ne me faictes plus dure prison que 
ceste ycy, je l'endureray bien, et saichiez que je pense 
que, <milestone unit="folio" n="22b"/> avant qu'il soit ung an passé, vous en avrez 
plus largement et que je ne seray pas seul.»</q>
</p>
<p>Aprés mengier commencerent les dances et les 
karolles. Mais Sidone ne danssa gueres et enquores en 
fit elle mains, se ne fut de paour que l'en s'aperchut de 
son courous.</p>
<p>Si laisse de eulx et de la court et reviens au second 
mardy. 
</p>
</div>

<div type="chapitre" n="8">
	<pb n="63"/>
<p>	Le jour fu beaulx et clers. Et le sire de Lezignen, 
qui à merveilles estoit bon chevallier, fu armé de 
toutes armes et vint devant la fontaine. Et le 
Chevallier Noir sailli des paveillons, la lance eu 
poing, l'escu au col. Et, dés ce qu'ilz s'entrevirent, ilz 
laisserent courre les chevaulx et s'entrevont donner 
grans coups, tant que les chevaulx chaïrent sur les 
cus<!--*--> et à pou que tout ne cheut. Si se resourdirent et 
reprindrent autres lances grosses et fortes et tranchans, 
et se esloingnierent et vindrent quanque ilz peurent 
venir comme pour hurter de corps et de chevaulx. Si 
se donnerent es escus bouclés si grans coups que tous 
cheïrent, chevalliers et chevaulx ; et fu si rudement 
que le cheval Guieffroy de Lezignen lui cheït sur le 
corps, la teste du cheval dessoubz. Et ne se pouoit 
bougier le chevallier ne le cheval, car Guieffroy avoit 
la cuisse et la jambe dessoubz le cheval et en estoit 
mout froissié. Ponthus se releva, cheval et tout, et eust 
grant honte d'avoir ainsi esté abatu. Si regarda le 
chevallier qui ne pouoit bougier de dessoubz le 
cheval. Lors se descendit et vient au 
<pb n="64"/>
chevallier et lui 
aide tant qu'il le trait de dessoubz le cheval. Et avoit le 
pié hors de la meulle<!--*--> et ne se pouoit soustenir que 
sur ung pié, mais touteffois mectoit <milestone unit="folio" n="22c"/> la main à 
l'espee, comme celui qui de grant courage estoit et de 
grant hardement. Mais quant Ponthus vit qu'il ne 
pouoit apuier que sur ung pié, si ne le voult pas ferir et 
le laissa ferir ung coup ou deux et lui dit : <q>« 
Chevallier, je vous voy en petit parti, que honte seroit 
à moy de vous assaillir. - 
Pourquoy, dit Guieffroy, je ne me tieng pas pour 
oultré tant que je puisse tenir mon espee.»</q>
</p>
<p>Et comme il s'abandonna à ferir Ponthus, il 
encontra une pierre de son pié si que il convint que il 
chaït. Et Ponthus lui aide à soy relever. <q>« Sire, se vous 
feussiez bien sain, je vous courusse sus, mais je voy 
bien vostre enssongne. Vous ne vous rendrez pas à 
moy, més à la plus belle damoiselle de Bretaigne qui 
vous prendra à mercy et la me salués de par le 
Chevallier Noir. Si vous pry que n'en façon plus que 
fait en avons, car je say bien que, se vous fussiez bien 
sain, que vous ne me laississiez pas si entier comme 
vous me laissiez, car je congnois bien vostre proesse 
dés pieça.»</q> Et quant Guieffroy vit la debonnaireté du 
chevallier, si l'en prise mieulx et lui dit : <q>« Sire, je 
yray là où il vous plaira moy commander. Et, se je 
cuidasse qu'il ne vous despleust, je vous demandasse 
vostre nom. - Sire, ne vous ne autre ne le savrez 
quant à present.»</q> Et Guieffroy s'en taist de en plus 
parler ne enquerre.
</p>
<p>Si print congié de lui et se retourne à la forest 
couvertement par ses sentes comme il avoit fait l'autre 
fois. Si se merveillerent mout les gens qui virent la 
bataille et disoient : <q>« Mout courtois et gentil est le 
Chevallier Noir. N'avés vous pas veu la
<pb n="65"/>
debonnaireté 
de lui, comme il n'a pas voulu atouchier le chevallier 
puis qu'i l'a veu si mehaigné <milestone unit="folio" n="22d"/> et comme i l'a par 
deux fois relevé ! »</q> Mout en faisoient grant compte et 
lui donnoient grant los. Si vindrent à Guieffroy de 
Lezignen qui bougier ne se pouoit. Si dist à Landry : <q>« 
Beaulx compoins, je actendray jusques à mardi pour 
vous faire compaignie à aller veoir la belle Sidone se 
vous ne mectez plus grant remede en vous que je n'ay 
fait à 
moy. - Sire, dit Landry, des aventures d'armes nul ne 
peult jugier, car trop sont merveilleuses, ne vous ne 
pouez mais de ceste aventure, car ce a esté à la chaite 
de vostre cheval, dont nul ne se pourroit garder. Mais 
je ne pensse pas avoir honte se je poursuis tel 
chevallier comme vous et Benard de La Roche.»</q> Si 
parlerent assez de plusieurs choses. Et fu prins le plus 
souef que l'en peult et fut mené à Monford et fut 
adoubé, qu'il peut chevaucher à une pallecte<!--*--> l'autre 
mardi que le jour fu bel et cler<!--*-->.
</p>
<p>Or advint que ce jour de toutes pars vindrent voir la 
bataille plusieurs gens tant que, à heure de prime, le 
Chevallier Noir aux Armes Blances yssit hors des 
paveillons, lui et sa damoiselle et son nayn ; et d'autre 
part vint Landry de La Tour. Si midrent leurs lances 
soubz les coutes où les gonffanons pendoient et de 
grant aïr s'en vont ferir sans abatre. Si passerent oultre 
et revindrent arriere mout radement qu'ilz se passerent 
leurs escus et rompirent leurs lances et se recoururent 
sus<!--*--> des brans d'achier, et se donnoient de grans coups 
là où ilz se pouoient actaindre souvent et menu. Si 
furent grant
<pb n="66"/>
piece à cheval. Et touteffois Ponthus se 
droiche bien es estriers et fiert Landry de toute sa 
force si que i l'estourdit et estonne. Et quant Ponthus 
eust fait ce coup, si le vit canceller.<milestone unit="folio" n="23a"/> Si le print au 
heaume et le tire de toute sa force et l'abat à terre mout 
estourdi. Et touteffois se releva le plus tost qu'il peust. 
Et quant Ponthus le vit à terre, si dist qu'il ne l'asaudra 
pas à cheval, et il soit à pié que à honte ne lui soit 
tourné. Si se descend de cheval et met l'escu devant 
soy et l'espee au poing, et vient lui courre sus. Et 
Landry s'apareille de soy deffendre au mieulx qu'il 
peult, car il sçay bien qu'il n'a pas à faire à enfant. 
Ponthus vient et le fiert ung coup et le bran glace et 
fiert parmy l'escu si que il en abat ung quartier. Et 
Landry le refiert de grans coups où il peult actaindre 
et mout bien se deffend à son pouoir, comme ung 
chevallier qui à merveilles estoit fort. Si endura mout. 
Et Ponthus lui donne de grans coups là où il le peult 
actaindre. Si se merveille mout comme il pouoit tant 
soustenir vers lui. Si furent depechiés les escus et les 
heaumes et se lasserent tant au premier assault qu'il 
convint qu'ilz reprinssent leurs alaynes ung pou et se 
appuierent sur les brans. Si parla premier Landry et 
dit : <q>« Dam chevallier, je ne say qui vous estes, mais 
tant puis je bien dire, je ne penssoie pas tant trouver 
au matin de force ne de vaillance en vous comme je 
l'ay esprouvé. Mais, avant que vous me oultrez par 
armes, encores vous convendra faire plus fort que 
vous n'avez fait. - Voire, dit Ponthus, par sainte foy, 
vous vous rendrez à la belle damoiselle<!--*--> ou 
	<pb n="67"/>
	mon cueur 
me ment. Si lui portez cest don de ceste espee.»</q>
</p>
<p>Lors haulce l'espee et fiert, comme celui qui a mout 
grant vergongne de ce qu'il lui dure tant. Lors 
commencha la bataille si dure que le sanc leur rayoit 
es piés. Et, quant Ponthus lui eust donné [ce <milestone unit="folio" n="23b"/> 
cop, Landri lui donna] ung cop emprés le temple, tant 
que le heaume estoit mout empiré. Si tourne son escu 
et prent le bran à deux mains et fiert si grant coup 
Landry qu'i fut estonné ; et ce n'est pas merveille, car 
trop longuement avoit duré la bataille d'entre eulx 
deux, que à paine se pouoient plus soustenir. Et tant 
fiert et refiert qu'il aperchoit bien que Landry estoit las 
et estourdi de coups avoir donnez et receus. Et cil le 
hate plus et plus, et tant qu'il le vit ung pou canceller. 
Si vient et le boute de toute sa force, tellement qu'i le 
abat et cheïrent tous deux. Mais Ponthus chaït dessus 
tant que Landry ne se peust resourdre. Et Ponthus lui 
dit : <q>« Chevallier, rendez vous.»</q> Et Landry ne sonnoit 
mot et endure à quelque paine et a grant deul de soy 
rendre. Si lui dit, comme celui qui à merveilles estoit 
courtoiz : <q>« Dam chevallier, rendez vous à la belle 
damoiselle<!--*-->, je vous em prie, et que plus n'ait debat 
entre vous et moy, car assez nous sommes esprouvez 
l'un à l'autre.»</q> Et lors congnoit bien Landry de La 
Tour la courtoisie du chevallier avecques qui il 
combatoit, et lui dit : <q>« Sire, à celle me rendray je 
voulentiers, puis qu'il vous plaist. - Et il me suffist, 
dit Ponthus.»</q>
</p>
	<pb n="68"/>
<p>Lors se lieve mout las et mout traveillié des grans 
coups donnez et receus et de la grant bataille qui tant 
avoit esté dure. Si vint à son cheval à quelque paine et 
monta dessus et se fiert à la forest, là où il avoit plus 
grant espece, si grant alleure qu'ilz le perdirent de 
veue. Et Guieffroy de Lezignen et 
plusieurs vindrent à Landry de La Tour et lui 
demanderent comme il le faisoit, et il leur dit que bien 
selon le mal qu'il avoit, <milestone unit="folio" n="23c"/> mais qu'il a trouvé son 
maistre. <q>« Haa, dit Guieffroy, beaulx compaignons, 
nous irons, vous et moy, à la tresbelle et nous 
rendrons à sa mercy. - Sire, dit Landry, je vous y 
feray compaignie, car raison n'est pas que vous y allez 
sans moy.»</q> Ainsi se bourdoient l'un compaignon de 
l'autre. Si fust desarmé et eust grant foison de plaies, 
mais il n'a garde, car il n'a playe de quoy il laisse à 
chevauchier. </p>
<p>Si allerent le tiers jour eulx rendre à la belle Sidone. 
Et le roy leur fit grant chiere et grant joye come aux 
deux meilleurs chevalliers que l'en seust trouver en 
nulle terre et plus renommez de grant chevallerie. Si 
vindrent à Sidone et se mistrent à sa mercy. Et celle, 
qui mout estoit saige et courtoise, les receust à grant 
joye et les festia et honnora mout et leur donna 
manteaulx de soye fourrez de ver et chaintures belles 
et riches, et à chascune pendoit une tresbelle 
omosniere. Si la mercierent les chevalliers et didrent 
que bien leur estoit prins de leur prison, car telle 
prison n'est pas forte à endurer. <q>« Seigneurs, dit elle, 
je ne say qui est le chevallier qui cy vous envoye, mais 
lui et vous me faictes grant honneur sans cause, car de 
plus belles et de mieulx advenantes en a assez en ce 
royaume, qui bien les vouldroit cercher et esluire. - 
Madame, distrent les chevalliers, il convient croirre le 
commun, car tous vous ont esleue pour telle.»</q> Si 
bourderent assez de 
<pb n="69"/>
maintes choses. Si furent là deux 
jours, l'un o le roy et l'autre avec Sidone. Et puis leur 
donna congié. 
</p>
<p>Si s'en partirent pour venir veoir la bataille du conte 
de Mortaing, qui <milestone unit="folio" n="23d"/> mout bon chevallier estoit. Si 
yssit la vielle et le nayn, et avoit ung arc turquoys et 
ces .IIII. saectes, comme autrefoiz ouy avez, et l'ermite 
au faulx visage la tenoit par le frain doré et lui faisoit 
signe ausquieulx escus elle ferroit pour celui mois. Et 
la vielle fiert premierement en l'escu Thibault de 
Blois, qui mout estoit renommé estre bon chevallier ; 
et l'autre saiete en l'escu au conte de Dampmartin ; la 
.III.e en l'escu Henry de Monmorransin ; la .IIII.e saiete 
en l'escu Robert Roseillon. C'estoient les .IIII. 
chevalliers plus renommez de grant chevallerie dont 
les escus fussent pendus pour la journee, car Ponthus 
avoit ses espies qui s'enqueroient des meilleurs 
chevalliers dont les escus estoient pendus et quelx 
armes ilz portoient. Pour ce ne pouoit faillir. Donques 
dirent que la vielle n'avoit pas failli à esluire des 
meilleurs. Et quant elle out trait ces .IIII. saectes, si se 
retrait es paveillons.
</p>
<p>Et ne demoura gueres que le Chevallier Noir yssi, 
armés de toutes armes, l'escu au col, la lance au poing. 
Et d'autre part vint le conte de Mortaing, mout 
richement arroyé, atout grant foison de trompes, de 
buisines et de frestiaulx. Et dés que ilz s'entrevirent, si 
lesserent les chevaulx et se donnent de grans coups. 
Mais Ponthus renverse mout le
<pb n="70"/>
conte et à pou qu'il ne 
le abate. Si midrent la main à l'espee et 
s'entrecoururent sus mout radement. Mais Ponthus 
fiert si grans coups et si roides qu'il couppe quanqu'il 
actaint. Le conte se deffend à son pouoir. 
Si dura la bataille longuement. Mais Ponthus, qui 
grant et fort estoit à merveilles, le prent au heaume et 
lui tire si fellonneusement qu'il lui arrache et gecte à 
terre, et <milestone unit="folio" n="24a"/> demoura à la coiffecte de fer, et lui 
donne ung grant coup d'espee et lui dit qu'il se rende et 
ne le fiert point de trenchant. Et le conte endure mout ; 
mais au fort il convint qu'il se rendist, voulsit ou non. 
Si lui commanda soy rendre à la plus belle damoiselle 
de Bretaigne. Si s'en parti et se mist en la forest 
comme il avoit acoustumé. Et le conte alla soy rendre 
à la belle Sidone, comment les autres avoient fait. Si 
lui fist grant honneur et si fist le roy, son pere.
</p>
<p>L'autre mardi se combatirent Thibault de Blois et 
puis les autres ensement jusques au bout du mois, 
mais ce seroit mout<!--*--> à racompter les joutes et les 
batailles que chascun fist celui mois et les autres, car 
mout y out de belles joutes et de grans estours et de 
nobles fais d'armes qui longs seroient à racompter, qui 
tous les vouldroit deviser. Mais la fin fu que tous 
furent oultrez d'armes et envoyez à la prison de la 
belle Sidone. Si furent .LII. chevalliers des meilleurs 
que l'en peust trouver en nulle terre, car pour honneur 
conquerre, chascun qui ouoit que les bons chevalliers 
s'i alloient essaier et qu'il esluisoit tousjours les 
meilleurs chevalliers pour faire aucuns fais d'armes, 
chascun oult desir d'estre du nombre et de essaier à 
lui. Et tant en fut la renommee par 
<pb n="71"/>
France et 
Allemaigne et par tous autres païs que tous venoient là 
et mectoient leurs escus. Et en vint mout du royaume 
de France et d'autres royaumes et contrees. Et Ponthus 
esluisoit tousjours les meilleurs et ne combatoit que à 
ung de chascune contree pour plus aller loing la 
renommee de lui. Si en fust du nombre des .LII. le duc 
d'Autheriche, le duc de <milestone unit="folio" n="24b"/> Lorraine, le duc de Bar<!--*-->, 
le conte de Montbelliart, le conte de Montford et mout 
de contes et ducs, Messire Guillaume des Barres, 
messire Ernoult de Henault, le conte de Savoye et 
plusieurs bons chevalliers. Si me tais de les nommer 
tous, car trop seroit longue chose à racompter.
</p>
<p>Si reviens à ma matiere pour moy abregier - tant 
qu'il avint que la Penthecouste fu venue au bout de 
l'an que tous les prisonniers vindrent la soy rendre, 
comme ordonné leur estoit<!--*-->.</p> 
</div>
<div type="chapitre" n="9">
	<pb n="72"/>
<p>Ponthus fist faire une grant salle couverte de feulles 
et de verdure jouxte la fontaine des Merveilles, que 
l'en dit de Belleton, et envoya querre viandes et toutes 
manieres de vins et tous estoremens, et escript au roy 
ung bref pallant ainsi : <q>« Au bon roy de Bretaigne, le 
Chevallier Noir es Armes Blances, salut et toutes 
amitiés et honneur. Le Chevallier Noir vous prie 
humblement qu'il vous plaise estre à ceste feste de 
Penthecouste en la forest de Brecelien en la fontaine 
des Merveilles, acompaignié des plus belles dames et 
damoiselles de vostre royaume, et n'ombliez pas 
vostre fille, pour veoir et conseillier à qui le pris sera 
donné, à celui qui mieulx avra jouxté et celui qui 
mieulx et plus fort avra combatu des .LII. chevalliers 
de chascun mardi de celle annee.» </q>
</p>
<p>Quant le roy eust veu le brief et les lectres, si eust 
tresgrant joye et dit que grant honneur lui faisoit le 
Chevallier Noir et dit que là seroit il. Et envoya querir 
sa fille et lui dit les nouvelles et lui encharge de querre 
des plus belles dames et damoiselles de son royaume à 
venir avec elle à la Penthecouste. <q>« Et 
<pb n="73"/>
belle fille, dit 
<milestone unit="folio" n="24c"/> le roy, vous le devez faire, car le Chevallier vous 
a fait grant honneur qui, par son espee, a envoyé en 
vostre prison tant de bons chevalliers et de grans 
seigneurs, dont grant honneur vous est venu et aussi à 
nostre royaume, dont je me tien mout à tenu au 
Chevallier.» La belle Sidone s'agenoulla et dit : « Puis 
qu'il vous plaist, je feray vostre commandement.»</q> Si 
fist escrire lectres aux grans dames de Bretaigne, et 
qu'elles fussent à 
Plermel, à elle, la sourveille de Penthecouste, et 
amenassent en leur compaignie des plus belles dames 
et damoiselles qu'elles pourroient trouver. Les dames 
qui oÿrent le mandement de Sidone ourent grant joye 
et s'arroierent et vindrent à la journee. 
</p>
<p>Là fut grande l'assemblee. Si vindrent au jour de 
Pentecouste et amenerent tentes et paveillons et firent 
partout tendre, qu'i vous semblast ung grant oost. 
Ponthus vint au devant du roy et avoit envoyé .XIII. 
paire de robes de parement à ses .XIII. compaignons et 
unes à Herlant le seneschal, et les eust envoyé querir 
dés le jour devant pour lui faire compaignie. Si ne fait 
pas à demander se son germain Pollidés et ses 
compaignons eurent grant joye de l'onneur que Dieu 
lui avoit donné. Ilz allerent contre le roy. Et quant le 
roy sceut que c'estoit Ponthus qui tant d'armes avoit 
fait, si ne fait pas à demander la joye qu'il en eust et la 
feste et l'onneur qu'il lui feist, et ne se peult tenir à 
l'acoller et baisier. Et puis lui dit : <q>« Vous vous estes 
grant piece cellé de nous. Et disoit l'en que vous estiés 
en Hongrie ou en Poulayne en une guerre qui y estoit, 
mais, en bonne foy, mon cueur me disoit que <milestone unit="folio" n="24d"/> 
	<pb n="74"/>
ch'estiez vous qui faisiés tieulx merveilles»</q>. Ponthus 
rougit et ne sonne mot, car il a honte dont le roy le loe. </p>
<p>Aprés ce il alla contre Sidone. Mout fu bien 
acompaignie de belles dames et damoiselles. Ponthus 
s'acline vers elle et la salue et elle lui rent son salut, 
comme celle qui avoit toute la joye que cueur pourroit 
avoir ne penser. Et touteffois lui dist en riant : 
<q>« Comme, Ponthus, vous vous estes 
longuement cellé de nous en celle forest ! Je me 
doubte que n'y soiés devenu sauvage. - Haa, 
madame, dit il, sauf vostre grace, je suis bon à 
aprivoiser.»</q> Si s'en part d'elle, comme celui qui est 
tout entreprins de veoir sa dame, qui de si loing temps 
ne l'avoit veue<!--*-->. Si va saluer les dames qui s'estoient 
ramees de feulles et de chappeaulx. Si leur dit : <q>« 
Mesdames, je pry Dieu que chascune ait ce que son 
cueur desire, car, en bonne foy, c'est belle chose que 
de voir si belle compaignie.»</q> Les dames lui rendirent 
son salut, qui toute joye avoient de le veoir, car à 
merveilles l'amoient sur tous chevalliers, et disoient 
l'un<!--*--> à l'autre : <q>« C'est Ponthus, le bel et bon 
chevallier. Benoist soit Dieu de si grant honneur lui 
avoir fait et le nous veulle sauver comme le meilleur 
chevallier du monde.»</q></p>
<p>Mout tenoient grans paroles de lui prez et loing. Si 
arriverent à la fontaine le roy et les dames à grant joye 
et se descendirent. Et d'autre part vindrent les 
chevalliers estrangiers. Le roy et les dames leur firent 
grant joye. Là avoit grant son de instrumens
<pb n="75"/>
de 
maintes manieres, que toute la forest retentissoit et 
bondissoit. Et porterent grant honneur le roy et 
Ponthus aux ducs et aux seigneurs, comme au duc 
d'Auteriche, de Lorraine, de Bar et au conte de 
Dampmartin, <milestone unit="folio" n="25a"/> de Savoye, de Monbelliart et 
plusieurs autres grans seigneurs. Si allerent oïr messe 
que l'evesque de Renes chanta. Aprés vindrent en 
salle. Si se sidrent le roy et les dames et Sidone au 
grant dés, et aprés chascun selon ce qu'il estoit.
</p> 
<p>Grant fu la feste et grant estoit la salle. A ung costé 
estoient pendus les escus des cinquante deux 
chevalliers conquis. Mout fu bel l'entremés et 
estrange, comme d'enfans armés qui combatoient 
ensemble et autres choses diverses. Si fit l'en lever six 
des plus belles dames et six damoiselles et six des plus 
bons et vieux chevalliers et six escuiers. Les ungs 
porterent la lance et le gonfanon noir aux armes 
blances de grosses marguerictes et perles d'Orient, et 
ung chercle d'or à merveilles riche de perles et de 
bonnes pierres. Les autres porterent la riche espee au 
pommel d'or aux renges de soye ouvrees de riches 
pierres et fines marguerictes d'Orient, et une riche 
couronne d'or à grosses marguerictes de parles<!--*--> et de 
pierres precieuses, que belle chose estoit à veoir ces 
richesses. Ponthus les avoit gaengnees à la nef au 
soudain. Si disoit en lui que mieulx ne les pouoit 
emploier que devant tant de princes, car tous ses fais y 
pairoient mout honnourablement. Les dames et les 
chevalliers tournoient et aloient par la salle en 
chantant aussi comme se ilz ne seussent à qui les 
presenter. Et puis vindrent devant le sire de Lesignen 
et lui presenterent la lance et le gonffanon, et le riche 
chercle d'or lui midrent en son chief pour le mieux 
<pb n="76"/>
joutant. Aprés vindrent à Landry de La Tour et lui 
presenterent la riche espee, et lui midrent en son chief 
la riche couronne, voulsist ou non, car mout se excusa 
et la cuida refuser, et disoit qu'ilz lui faisoient honneur 
et qu'il ne <milestone unit="folio" n="25b"/> l'avoit pas deservi, et qu'il y en avoit 
plusieurs qui mieulx l'avoient deservi, et rougisoit et 
avoit honte. Mais Ponthus l'avoit ainsi ordonné, car il 
disoit, en bonne foy, qu'il lui avoit donné le plus à 
faire pour ung jour. Guieffroy avoit auxi tresbien 
jouté. Et commencerent menestrieux à sonner de 
toutes manieres d'instrumens et heraulx à crier que l'en 
ne oÿst pas Dieu tonner, que tout retentissoit, bois et 
jardins. Mout y oult donné de 
divers més et bons vins, et donné de grans dons à 
heraulx et menestrieux.
</p>
<p>Ponthus vint derriere le roy et lui dit en l'oraille : 
<q>« Sire, se il vous plaisoit, l'en feroit crier les joutes à 
demain et à mardi à Renes pour ce que vous 
congnoissez<!--*--> ces ducs et ces princes, car ce seroit 
vostre honneur. - Haa, dit le roy, en bonne foy c'est 
bon conseil et loyal, et vous pry qu'il soit ainsi fait.»</q> 
Lors Ponthus appelle ung herault et lui fait crier que le 
Chevallier Blanc à la Rose Vermeille sera cest lundy 
et mardy à la ville de Renes, soy sixiesme de 
compaignons, pour delivrer toutes manieres de 
chevalliers de trois lances<!--*--> ; et celui de dehors qui 
avroit le pris du lundi avroit la chainture et 
l'omosniere de la plus belle de la feste ; et celui du 
mardi avroit ung esprevier mué et longues<!--*--> de perles 
et marguerictes, et ung chappel que la plus
<pb n="77"/>
belle lui 
dourroit ; et celui dedens<!--*--> qui mieux jousteroit avroit 
l'anel de la plus belle.</p>
<p>L'endemain s'en partirent bien matin et allerent oïr 
messe à Saint Pierre de Regnes et puis mengerent ung 
pou. Si allerent es escharfaux le roy et les dames. Si 
vint Ponthus, lui et son cheval tout blanc à une rose 
vermeille qui signifioit sa dame, et ses cinq 
compaignons, <milestone unit="folio" n="25c"/> dont l'un estoit Benard de La 
Roche, le viconte de Leon, le viconte de Donges, 
Polidés et Herlant le seneschal, tous bons chevalliers. 
Les joustes furent grandes ce lundi, et le mardi oult 
mout de belles joustes et de grans coups donnez<!--*-->. 
Mais sur tous joustoit fort Ponthus, car il abatoit 
chevalliers et chevaulx et faisoit tieux merveilles que 
chascun doutoit bien à l'encontrer. Si y metoit cueur et 
voulenté pour sa dame qui devant estoit. Grans et petis 
le louerent, et en parloient les dames et disoient : <q>« 
Veez le venir, qui tout abat devant lui. Fol est qui va 
contre lui. Sa lance n'espargne nul qu'elle ne mehaigne 
ou fache cheoir.»</q>
</p>
<p>Sidone qui voit que les dames le louoient si ne 
sonne mot et garde que nul ne s'aperchoive qu'elle en 
ait joye plus que d'un autre, combien que en son cueur 
en soit toute liee. Tresbien jousta le duc d'Auteriche, 
celui de Lorraine, le conte de Savoye, celui de 
Montbeliart et plusieurs autres. Mais trop long seroit à 
racompter tous les bons joustans du lundi et du mardi. 
Mout furent bien et honnourablement festoyés au 
soupper du mardi, dont la feste fu grande et liee. L'en 
donna le pris dehors du lundi au conte de Montbeliart, 
mout bon
<pb n="78"/>
chevallier, et oult la chainture et l'omosniere 
de Sidone, parce qu'elle fut esleue la plus belle. Le 
pris dehors du mardi fu donné au duc d'Auteriche ; si 
oult l'esprevier aux riches longes et le chappel de 
Sidone. Ponthus eust le pris du lundi et voult que celui 
du mardi feust donné au sire de La Roche, lequel avoit 
<milestone unit="folio" n="25d"/> mieulx jousté de tous, fors Ponthus à qui nul ne 
se apparagoit de trop bel. Les dames envoierent ung 
anel à ung gros ruby à Ponthus et ung fermail trop 
riche à Benard de La Roche. Heraulx et menestrieux 
menoient grant joye et grant noise. Aprés soupper furent les karolles, les 
dances et les chanssons jusques à mynuit, et puis 
burent et mengerent espices.
</p>
<p>Et aprés prindrent les estrangiers congié du roy et 
de Sidone et des grans dames, et s'en partirent le 
mercredi au matin aprés la messe. Et Ponthus les 
convoye jusques à Chastiaugiron où il avoit fait 
appareillier à disner. Et aprés disner les vouloit encore 
convoier, més les seigneurs ne le vouldrent souffrir. Si 
se offrit il mout à eulx, et prindrent congié les ungs 
des autres. Mout se louerent les seigneurs de la bonne 
compaignie et courtoisie de Ponthus, et que vraiement 
il estoit le plus beau chevallier et le meilleur et le plus 
gracieux, à leur advis, du monde, et qu'i n'avoient 
oncques veu le pareil. Et aussi se loient ilz de Sidone, 
de sa beauté et courtoisie, et que bien seroit eureux 
qui avoir la pourra. Et Ponthus s'en retourna au roy et 
aux dames. Aprés disner prindrent congié les dames et 
les chevalliers de Bretaigne du roy et de sa fille. Le
<pb n="79"/>
roy s'en vint chantant et esbatant, lui et sa fille, vers 
Sichino. </p>
<p>Une fois parloient Sidone et Ponthus ensemble. Si 
dit Sidone à Ponthus : <q>« Haa, Ponthus, vous vous estes 
cellé longuement de nous. Mout me esmerveilloye que 
je n'auoye<!--*--> autrement nouvelles de vous. - Madame, 
dit il, je vous servoye chascune sepmaine d'un 
chevallier. - Vous dictes voir, doulx amy. Vous 
<milestone unit="folio" n="26a"/> m'avez envoyé des plus nobles chevalliers que 
l'en peust trouver, mais pourtant me eust fait tresgrant 
plaisir de savoir qui les m'envoyoit et qu'ilz venissent 
de par vous, car tous disoient que vous estiés en 
Hongrie. Si estoie mout merveillie que vous ne 
m'aviez autrement fait savoir vostre allee, 
dont j'avoye le cueur trop en malaise. - Haa, 
madame, dit il, je n'estoie pas loing de vous. C'estoit le 
cueur et la pensee de moy, et tout ce que je faisoie je 
le pensoie à faire tout pour l'amour de vous et de 
acroistre vostre bonne renommee, car je savoye bien 
que vous seriez esleue pour la plus belle dame de 
Bretaigne. Si ay tant fait que des meilleurs chevalliers 
que l'en saiche vous sont venus veoir et mectre à 
vostre mercy. Mais pourtant, madame, en bonne foy, 
ne l'ai ge pas fait, més vous, madame, dont je vous 
mercie, qui le pouoir et le hardement m'avez donné, 
car de moy je ne l'eusse sceu ne ozé entreprendre. - 
Ponthus, dit elle, je say bien que cest bien et honneur 
vous vient de Dieu et non d'ailleurs ; c'est que vous 
aymez Dieu et creignez et Il vous en donne la grace, la 
force et le hardement. Si L'en devez mout mercier. - 
Madame, dit il, si fai ge, més je pense que 
l'entreprinse vint de vous. - Or Ponthus, dit elle, 
laissons ces parolles, car, en bonne foy, la plus grant 
joye que mon cueur peult 
<pb n="80"/>
avoir c'est de oïr bonnes 
nouvelles de vous, tant comme je vous trouveray 
loyaulx à garder l'onneur de monseigneur et de moy. 
- Madame, dit il, de ce vous tenez certaine, car je 
aymeroye mieulx estre mort que de l'avoir pensé 
autrement, par ma foy.»</q>
</p>
<p>Sur ces paroles ariva Guenellet, l'un des .XIIII. 
compaignons. Guenellet estoit mout envieux et beau 
parleur et grant flateur. <milestone unit="folio" n="26b"/> Si avoit grant envie sur 
son maistre et avoit deul que nul<!--*--> avoit maistrise en la 
court plus que lui. Si voit le roy vieulx. Si se pensa 
que par parler et par flater il seroit le maistre. Si se 
pensa de eslongner son maistre qu'il veoit le plus privé 
du roy et, s'il le pouoit une fois estranger de court, il 
seroit le maistre. Si ne se pouoit tenir de 
faire traïson. Si le vit tout seul ou bois où il chassoit. 
Si lui dit : <q>« Je vous diray ung grant conseil, més que 
vous me jurez loyaument, en parolle de roy, de moy 
celler. - Je le vous jure, dit le roy, qui fut tout plain 
et loyal et faisoit bonne foy en lui. - Mon 
tresredoubté seigneur<!--*-->, vous m'avez nourry et fait, et 
tout le bien que j'ay est de vostre bienfait. Si vous doy 
plus amer que pere ne mere et que tout le monde. Et 
pour ce ne pourroit souffrir mon cueur vostre 
dommage ne deshonneur. Et pour ce je vous veul 
adviser d'une chose qui touche grandement vostre 
deshonneur. Combien que j'ayme Ponthus plus que 
homme qui vive fors vous, si ne le vouldroie point 
soustenir contre vostre estat, tant vous ayme. Sire, il 
est ainsi que Ponthus ayme madame, vostre fille. Si 
vous en advisez, car il est mout beau chevallier. Sy ay 
doubte que aucune folle amour y n'y ait, dont vous et 
elle pourriez avoir grant honte et deshonneur. - Haa, 
dit le roy,
<pb n="81"/>
Guenelet, or voy je bien que vous me aymez 
mout et que vous ne vouldriez pas mon deshonneur. Si 
en suis envers vous tenu à tousjours més et vous en 
mercie grandement.»</q> Et ainsi le mercya le roy, comme 
celui qui cuide qu'il lui die voir. <q>« Haa, dit Guenelet, 
vous ne m'en <milestone unit="folio" n="26c"/> devez ja mercier, car je me tiens 
tant tenu à vous qu'il n'est riens que homme mortel 
peust faire pour son seigneur que je ne le feisse pour 
vous, mesmement mourir pour vostre vie esloingner, 
se mestier estoit. Mais, sire, je vous diray comme vous 
le pourrez bien esprouver : se il dit qu'il ne l'ayme 
point, si lui dictes qu'il face serment qu'il ne l'ayme 
point. Vous verrez à l'adventure qu'il n'en vouldra 
riens faire.»</q></p>
<p>Or avoit oÿ dire Guenelet à Ponthus que, aux 
parties de Galice ne d'Espaigne, nul filz de roy ne doit 
faire serment de donner à entendre<!--*--> tant comme il se 
peult combatre ; et, se il faisoit autrement, il estoit 
deshonnouré. Et pour ce dit ceste chose au roy, car il 
savoit bien qu'il ne feroit point le serment et par celle 
voye il le mesleroit et estrangeroit de la court pour 
l'avoir mieux empongnee à lui, car nul envieux ne 
peult riens souffrir.</p>
<p>Le roy fu pensif et merencolieux de ces nouvelles, 
comme celui qui à merveilles aymoit sa fille et qui 
paour avoit de son deshonneur. Quant il fut venu du 
bois et descendoit<!--*--> de dessus son pallefroy, Ponthus, 
qui là estoit, vint pour prendre son espee et ses gans 
comme acoustumé l'avoit. Mais le roy se tourna autre 
part et ne fist semblant de lui ne de parler avec lui. 
Quant Ponthus l'aperchut, si
<pb n="82"/>
	seust bien qu'il estoit 
marry à lui. Si lui va dire : <q>« Comme, sire, suis je 
meslé avecques vous ? Pour Dieu, dictes que j'ay 
forffait. - Haa, dit le roy, qui mout fu couroucé, 
Ponthus, Ponthus, j'ay faicte petite nourreture<!--*--> en 
vous, quant vous visez à moy faire deshonnorer. - 
Comme, sire, dit Ponthus, par quelle voye ? - Par ce, 
dit le roy, que <milestone unit="folio" n="26d"/> vous aymez ma fille pour la 
deshonnorer, et je n'ay enffant qu'elle, qui est toute ma 
joye et esloingnement de ma vie. - Sire, dit Ponthus, 
qui vous a ce dit ? S'il y a nul qui l'ose dire, je suis 
prest maintenant de monstrer par mon corps<!--*--> qu'il 
ment faussement, sauve l'onneur de vous. - Nennil, 
dit le roy, més, se vous voulez jurer sur Saintes 
Euvangilles de Dieu que vous ne le aymés point 
comme dy, par adventure vous croirroi ge. - Sire, à 
dire que je ne l'ayme point comme je doy la fille de 
mon droit seigneur ne di ge mie, mais que je voulsisse 
faire chose ne penser qui touchast au deshonneur 
d'elle ne de vous, je respondray comme loyal 
chevallier doit faire. Haa, sire, vous savez que autre 
chose ne me devez demander à mon honneur, car vous 
savez que filz  de roy ne doit faire serment de donner à 
entendre<!--*--> de quelque chose tant comme il pourra soy 
deffendre avec son corps<!--*-->, car c'est l'usaige du païs 
dont je suis. - Je ne say, dit le roy, qui mout est fel 
des paroles qu'il a oÿes. - Sire, dit Ponthus, encore 
vous offrai ge ains<!--*--> que je veul combatre à deux voire 
à trois, s'il y a qui le veulle soustenir, car je sens mon 
fait si net et si bel que je
<pb n="83"/>
suis tout certain que Dieu me 
aidera comme vray juge que je le fais de cest fait. - 
Ha, dit le roy, vous vous sentés à si fort et à si 
chevallereux que vous savez bien que nul ne oseroit 
combatre à vous. - Ha, dit Ponthus, je vous offre tout 
ce que je vous puis offrir à mon honneur.»</q> Le roy 
passa oultre et dit que ja bataille ne sera  sur ce faicte. 
Et quant Ponthus vit ce, si fust dollent et courouchié, 
car, pour ce qu'il estoit filz de roy, il avoit vergongne 
de faire le serment, que à deshonneur ne lui fust 
reprouché, et d'autre part de ce que le roy ne lui 
vouloit faire droit. Si vint au <milestone unit="folio" n="27a"/> roy et print 
congié et lui dit qu'il ne vouloit pas demourer à son 
hostel en mescreantise ne en souppechon. 
</p>
<p>Si s'en parti et vint à Sidone et lui dit comme le roy 
lui avoit dit et comme il avoit offert à combatre à deux 
voire à trois et comme le roy ne lui vouloit faire droit 
et lui vouloit faire faire serment à deshonneur de lui. 
Et, quant Sidone l'entend, il ne fait pas à demander se 
elle a grant deul au cueur, et tant qu'elle fu toute 
esperdue. Et, quant elle peust parler, elle dit : <q>« Ha, 
Dieu, qui sont ces traictres et flateurs qui si grans 
desloyaultez et mensonges ont controuveez. Car, par 
ma foy, je jureray bien sur Dieu que à nostre amour 
n'a nul vilain pensement. Mais ainsi est que Envie ne 
peult mourir. - Madame,  dit il, par ma foy, vous 
dictes voir. Més je vouldroye prendre congié de vous à 
tel regret et à tel doullour comme oncques chevallier 
print de dame - Haa, dit elle, mon doux amy, il me 
semble qu'il vausist mieux faire le serment, car vous le
<pb n="84"/>
pourriez seurement faire et vous vous desblasmeriez. 
- Haa, madame, dit il, jamés je ne oseroye moy veoir 
au païs dont je suis, ne ja Dieu ne veulle que je soye le 
premier qui ait fait le serment des filz de roys, car à 
tousjours me seroit reprouchié et à mes hoirs. 
Madame, combien que le corps se esloingne de vous 
une piece, le cueur remaindra nuit et jour avecques 
vous. Si seray, se Dieu plaist, au bout de sept ans 
revenu, se je vis et se plus tost ne reviens. Plaise vous 
à vous tenir de marier d'icy à là se vous pouez. - 
Haa, dit elle, comme le terme est mis long, et tant 
seray entretant dollente et avroy de dollens jours et de 
malles nuis à endurer! »</q></p>
<p>En ces mos elle fut toute esmoyee et esvanouye et 
toute esbahie. Si eurent tous deux les cueurs si serrés 
que à paine se peurent <milestone unit="folio" n="27b"/> plus riens dire, fors que 
ilz s'entreacollerent. Les larmes leur chayent des 
yeulx. Si met son chapperon devant ses yeulx et s'en 
part et s'en va à sa chambre et ferme l'uys sur lui. Et 
lors le cueur lui crioit<!--*--> et disoit en soy qu'il est le plus 
maleureux chevallier qui soit quant telle dame peult 
recevoir tel blasme pour lui sans cause nulle. Et 
d'autre part pert toute joye mondaine, car il pert le païs 
et la veue d'elle où qu'il<!--*--> voit petit recours. Si se plaint 
et se demente doulourousement. Et quant il a esté une 
piece en celle paine et en celle douleur, si s'esforche 
de faire belle chiere et se reffraint.
</p>
<p>Et, s'il a deul, Sidone n'enn a pas mains, car elle 
entre en sa garde robe et appelle Elios. Et quant elle 
voit que<!--*--> eulx<!--*--> deux, seulles à seulles, si commenche 
son deul si grant et si merveilleux que
<pb n="85"/>
c'est pitié à 
veoir, et dit : <q>« Ha, Elios, ma doulce amie, il s'en va le 
beau, le bon, la fleur de chevallerie et de courtoisie, et 
meilleur des vivans et le mieulx entechié et qui mieulx 
a sa maniere entre tous estas et entre toutes manieres 
de gens. Et c'est bien raison, car il ayme Dieu et 
craint, et honnore les vieulx et les saiges et est humble 
au petit comme au grant. C'est le mireur de toute 
largesse et de toute noblesce que tout son doulx cueur 
gentil et debonnaire. Que fera le mien cueur aprés sa 
partie, fors languir nuit et jour sans avoir nulle joye ne 
repoz ? Car je say bien que son corps n'en souffrira 
pas mains.»</q>
</p>
<p>Lors la print Elios et l'estraint, et chaït toute 
pasmee. Et Elios ploure et arouse sa dame d'un pou 
d'eaue et la reconforte le plus bel qu'elle peult, mais 
rien n'y vault, tant <milestone unit="folio" n="27c"/> est dolente, et puis dit à Elios 
: <q>« M'amie, je ne puis celler mon cuer à vous, tant 
vous ayme et me fie en vous. Mais, m'amie, ceste 
doulour me vient quant je pense la grant desloyauté 
qui a esté trouvee sur nous, et en ce oncques nous ne 
pensasmes, car plus loyal amour ne fu oncques. Et 
aprez je pense les parolles qui sont dictes à grant tort, 
et, aprés ce, que par moy il pert le païs où il estoit tant 
amé de grans et de petis, et tout le mal qu'il avra et 
souffrira, ce sera par moy, et dont je suis cause de tout 
son meschef. Toutes ces choses me mectent la douleur 
au cueur.»</q> 
</p>
<p>Mout se doulouze. Et aprés essuya ses yeulx. Et ne 
demoura gueres qu'elle vint à sa chambre de parement 
avec ses dames et ne fist nul semblant que à riens lui 
en fust. Mout estoit saige et bien savoit soy celler. Les 
dames et damoiselles plouroient et
<pb n="86"/>
gemissoient de la 
pitié<!--*--> de Ponthus et disoient que maudist fut il qui 
celle faulse nouvelle avoit trouvee. Mais Sidone les 
reconfortoit mout doulcement.
</p>
<p>Si laissons d'elles et revenons à Ponthus.
</p>
</div>
<div type="chaptire" n="10">
	<pb n="87"/>
<p>	Ponthus appelle ses chambellens et ung escuier et 
leur demande et commande que ilz mectent en malle 
ce que mestier lui est. Et print congié de la court et de 
tous. Si n'y a nul qui ne ploure et crie et tire ses 
cheveux, et ont tous aussi grant deul comme se ilz 
veissent tous leurs amis mors, tant l'amoient. Si s'en 
part de la court. Les barons et les chevalliers, ceulx 
qui peurent monter à cheval, le convoient en plourant 
et le cuidoient retenir <milestone unit="folio" n="27d"/> par bel en disant que le 
roy estoit radoté et vieulx, et qu'il ne doit mectre riens 
à son cueur qu'il die. Si ne veult y entendre. Et quant 
l'eurent convoyé une lieue, si se arresta et leur pria 
qu'ilz s'en retournassent. Si les fist tous retourner, 
voulsissent ou nom. Au prendre congié, assez ourent 
plouré et brait. Si s'en retournerent en le regretant et 
en disant : <q>« Haa, Bretaigne, tant tu dois bien plourer 
quant le bel et le bon chevallier qui te tenoit en pais et 
en joye et te gardoit, comme la gueline les pouchins 
soubz son elle, de tous maulx voissins et de tous 
adverseres, et tous les barons et le peuple tenoient<!--*--> en 
amour, sy s'en va»</q>. Ainsi le regretoient et plouroient et
<pb n="88"/>
maudisoient qui les faulses parolles avoit controuvees.
</p>
<p>Et Ponthus chevaucha à Saint Malo [et là fist armer 
une nef, et le lendemain oït messe et puis entra sur 
mer]. Si cuidoit avec lui aller Herlant et ses 
compaignons fors Guenelet, mais il ne leur voult 
souffrir. Si leur dit que le roy, qui les avoit fais et 
nourris, estoit puissant de bien leur faire, et pour ce 
vouloit qu'ilz retournassent à lui. A grant paine se 
peurent departir de lui, tant estoient tristes et dolens. 
Si prindrent congié de lui en plourant. Et quant la nef 
fu eslongnee et qu'ilz en eurent perdu la veue, si 
commencerent leur grant deul et leur grant cry fors 
Guenelet, qui faisoit semblant de plourer, mais il avoit 
grant joye, quelque chiere que il feist.
</p>
<p>Or s'en va Ponthus qui pert la veue de Bretaigne. 
Lors lui cheïrent les larmes des yeulx en bas et dit : <q>« 
Benoist soit Bretaigne et la belle et la bonne et la plus 
loyal qui vive et la meilleur, et toutes les autres dames 
et damoiselles pour l'amour d'elle, car oncques plus 
doulx païs ne fust.»</q> Mout oult le cueur triste et dollent 
pour sa dame qui y remaint. Toutefoiz contraint sa 
doulleur le plus beau <milestone unit="folio" n="28a"/> qu'il peult.
</p>
<p>Si arriva au port de Hantonne et vint vers Londres 
chevauchant. Si vit en son chemin passer ung cenglier, 
et Ponthus le fiert et le couppe en deux moictiés. 
Henry, le filz au roy, si vit ce coup ; si se merveilla et 
lui pria qu'il fust avecques lui et enquit de son aistre. 
Si lui oult dit<!--*--> et puis lui dist ainsi : <q>« Sire, pour ce 
que j'ay ouy renommee de la court au roy d'Angleterre 
et qu'il avoit deux filz
<pb n="89"/>
chevalliers, sui ge venu par 
decha pour veoir l'estat et la noblesche de sa court. - 
Sire, dit Henry, vous soiez le bien venu. Si suis ung 
des filz du roy et vous prie d'estre avec moy. - Sire, 
de par Dieu, puis qu'il vous plaist.»</q>
</p>
<p>Ainsi s'en allerent ensemble vers la court, parlant de 
plusieurs choses. Et, quant ilz arriverent, le roy estoit 
ja assiz à disner. Henry commanda que l'en baillast 
chambre et estable à son chevallier et [il fut fait. Le 
fils du roy entra en salle, avec lui son chevallier. Si] 
saluerent le roy et la royne. Et le roy 
lui demanda comment il avoit chassé, et il lui dit ; et 
puis lui demanda en bas qui estoit ce beau chevallier. 
Et il lui dit comment i l'avoit trouvé et du beau coup 
comme il avoit feru le cenglier. Mout fut regardé 
Ponthus, car de toutes pars le venoient veoir comme à 
miracles. La court fut tantost plaine<!--*--> que venu estoit 
le plus beau chevallier du monde, que le filz du roy a 
amené. Les dames le regardoient, en especial les deux 
filles du roy et chascune disoit : <q>« Vecy beau 
chevallier à merveilles. - Voire, dit l'autre, car, s'il 
est bel, il est encores plus agreable et plaisant.» L'en le 
fit soir entre les dames. Aprés disner, le roy yssit de la 
salle. Si voit le cenglier, qui estoit grant le plus que 
l'en eust pieça veu, qui estoit en deux moictiez. « Ha, 
fait Henry au roy et à la royne, voiez <milestone unit="folio" n="28b"/> que mon 
nouvel chevallier a fait d'un seul coup de son espee.» </q>
Ponthus se retourna autre part et eust honte dont l'en le 
louoit d'icelui coup. 
</p>
	<pb n="90"/>
<p>Le roy et la royne lui demanderent dont il estoit et il 
leur dit <q>« du royaume de France - Et comme vous 
appelle l'en, dit le roy ? - Sire, l'en me appelle le 
Sourdit de Droite Voye.»</q> Si demanda des nouvelles de 
France et de toutes choses. Si le trouva le roy si 
saigement responnant qu'il s'en merveilloit mout. Et 
puis dit à la royne et aux chevalliers qu'i n'avoit pieça 
parlé avec si saige ne si beau parleur comme à cest 
chevallier : <q>« Vraiement, dit le roy, mon cueur me dit 
qu'il est plus noble et est  plus grant chose de lui<!--*--> qu'il 
ne se fait.»</q> Si demoura leans grant piece. Et comme 
plus le virent, plus l'amerent et priserent. Mout avoit 
grant deul messire 
Jehan, filz ainsné du roy, qu'il ne l'avoit premier 
trouvé que son frere Henry. 
</p>
<p>De tous esbas savoit bien, comme de bois, de 
rivieres et de giber. Et tousjours en faisoit le non 
savant ne ne se louoit de riens qu'il feist, mais plus 
prenoit deduit, fussent bestes ou oiseaulx, que nulz, et 
sans effroy. Moult plaisoit sa maniere et son 
maintieng à tous. Mout aymoit l'Eglise et tousjours 
auoit messe et donnoit aux povres. Son grant serment 
estoit <q>«en bonne foy», «il est ainsi».</q> </p>
<p>Or fu ainsi que ung soir, le filz au conte de 
Glocestre, qui mout bon chevallier estoit et fort, et 
estoit ung pou presoncieux, gectoit la pierre<!--*--> avec le 
filz au roy et plusieurs autres. Si avoit passé messire 
Henry bien de quatre dois et s'en <milestone unit="folio" n="28c"/> vantoit devant 
[les dames et en faisoit grans pompes. Si en eust Henri 
grant dueil, quelque chiere qu'il
<pb n="91"/>
en fist. Si vint à Ponthus 
et lui dist : <q>« Sourdit, mon ami, je vous prie, alez moy 
revengier, car Roulant de Glocestre se vante devant 
les dames qu'il m'a passé de trop.] - Sire, dit le 
Sourdit, puis qu'il vous plest, je yray, més je n'y soy 
que bien pou.»</q> A la priere de son maistre, il print la 
pierre [et le passa bien deux dois. L'autre prist la 
pierre] et s'eforcea tant qu'i l'atouchast. <q>« Haa, dit 
messire Henry, par la foy que 
vous devez à la femme du monde que plus vous amez, 
gectez la le plus que vous pourrez.»</q> Quant il se oït 
ainsi conjurer, si lui souvint de s'amie et dit : <q>« Sire, 
vous m'avez mout conjuré, car je doy trop grant foy à 
madame ma mere. - Haa, dit Geneuvre, la fille 
aisnee du roy, à paine estes si grant creu que en soiez 
à pourcachier<!--*-->. - Madame, dit il, je suis si sot et si 
lourt que nulle ne me daigneroit aymer. - Dieu le 
sçait, dit Geneuvre.» Et puis dit elle en son cueur : 
« Plust à Dieu qu'il m'aymast autant comme je le 
vouldraye aymer ! »</q> Si print le Sourdit la pierre et la 
gecta bien sept piez oultre. Et, quant le roy et les 
dames virent ce coup, ilz se saignerent de la merveille. 
Le filz au conte fust esbahy et dit : <q>« Je suis vaincu.»</q> 
Lors dit messire Henry au Sourdit : <q>« Pourquoy avez 
vous tant tardé à faire ce coup ? - Haa, dit il, sire, se 
ne fust pour ce que m'avez ainsi conjuré je ne m'en 
fusse ja meslé, car je lui ay fait son desplaisir, dont me 
desplaist, se n'est<!--*--> pour obeïr à vostre plaisir et vous 
savés que à moy
<pb n="92"/>
n'affiert à cheoir à desplaisance de 
nulz.»</q> Si vit bien son maistre la grant courtoisie de lui.
</p>
<p>Genevre vint à son frere et lui dit : <q>« Beau frere, 
venez vous jouer et esbatre <milestone unit="folio" n="28d"/> en ma chambre et 
amenez avecques vous vostre chevallier, je vous em 
prie. - Ma seur, dit il, je le veul.»</q> Si allerent jouer et 
esbatre en la chambre. Si fist venir vin et espices. Et 
aprés se prindrent à danser et à chanter. Mais à paine 
pouoit faire danser le Sourdit, et disoit qu'il n'en savoit 
riens. Mais, quant il oult esté ung pou à la dansse, il 
danssa le mieulx de tous. Et aussi ne le pouoit faire 
chanter. A la priere des filles du roy<!--*-->, il 
chanta une chansson le mieulx. Aprés qu'ilz eurent 
chanté, le filz du roy et sa seur se prindrent à herper. 
Et quant ilz ourent une piece harpé, si prierent le 
Sourdit de harper, mais à grant paine le voult fere. Et 
au fort il harpa ung lay nouvel à merveilles bien et bel. 
Et dit lors Genevre au Sourdit : <q>« En bone foy, j'ay 
grant joye que vous savez ce lay, car à merveilles 
avons grant desir de le savoir, car c'est le lay que le 
bon chevallier Ponthus fist pour s'amie, selon ce que 
nous a compté, et pensse bien pour quoy il le fist. - 
Madame, dit il, je ne say qui l'a fait.»</q> Si oult ung pou 
de honte et rougist quant il pensa à celle pour qui i 
l'avoit fait. Si l'aprindrent Genevre et sa seur et le 
firent mectre en escript. Si vindrent les filles du roy<!--*--> 
au roy et à la royne et leur dirent que le Sourdit savoit 
bien le lay que Ponthus avoit fait à la Petite Bretaigne. 
Si convint qu'i le harpast au roy et à la royne, qui le 
tindrent à
<pb n="93"/>
merveilles bon. <q>« Vraiement, dit le roy, 
belles filles, je vous prie, aprenez ley<!--*-->, car il est bon 
et le chevallier en dist bien.»</q> De tous esbas et de tous 
gieux savoit merveilles. 
</p>
<p>Une fois l'araisonna Genevre et lui dist : « Sourdit, 
veés <milestone unit="folio" n="29a"/> vous en ce royaume dame ne damoiselle où 
vous mectez vostre plaisance ? Dictes le moy ; en 
bonne foy, je suis celle qui de bon cueur vous aidera, 
par honneur. - Madame, dit il, la vostre mercy. 
Tousjours ay ge mestier de vostre aide. Quant en ce 
cas, je les ayme toutes, comme l'en doit fere bonnes 
dames. - Haa, Sourdit, dit elle, Sourdit, 
sont elles toutes onnyes ? N'en y a il nulles qui aient 
avantage sur les autres ? - Madame, dit il, toutes sont 
si bonnes que l'en ne les pourroit assez amer d'onneur 
et de bien. Et quant de moy, l'amour d'un chevallier 
povre est pou de chose. - Haa, dit elle, il n'est pas 
povre qui a la beaulté, la bonté, les bonnes meurs et le 
bon maintieng que vous avez, car, en bonne foy, je ne 
say si grant dame en ce païs qui ne se deust tenir pour 
honnoree d'estre amee d'un tel chevallier que je 
espoire que vous soiez. - Madame, dit il, je suis bien 
loing d'estre tel comme vous dictes, mais il vous plaist 
à vous esbatre et à vous bourder d'un povre chevallier 
comme je suis. - Haa, dit elle, ne le croiez pas. En 
bonne foy, je ne le dis fors comme je pense.»
</p>
<p>Tousjours prenoit le chevallier ses parolles sur 
bourdes et ne soustenoit riens tant qu'elle se 
apperchust qu'il n'estoit en nul effroy d'amer, dont lui 
despleust moult, car, s'elle trouvast actrait en lui, elle 
se descouvryst plus largement. Si l'apercevoit<!--*--> bien 
souvent le Sourdit de maintes belles dames et 
damoiselles et de grans maistresses qui lui gectoient
<pb n="94"/>
parolles et regars qui le vouloient aymer se il voulsist. 
Mais il faisoit à toutes belle chiere sans nul actrait 
d'amer leur donner, dont il y en avoit de mout 
dollentes, <milestone unit="folio" n="29b"/> et par especial les filles du roy. Mout 
saigement se contenoit et plaisoit à toutes manieres de 
gens. Puis pensoit à sa dame et gemissoit et faisoit 
laiz, et tous les motz cheoient en regrés de douleur<!--*-->, et 
que loyaument la serviroit tousjours sans changer. Et 
en ces choses à la fois<!--*--> 
prenoit mout de confort et alegance de ses estrois 
pensez. 
</p>
<p>Or advint qu'il avoit rumeur de guerre entre le roy 
d'Angleterre et le roy d'Irlande. Si avoient treves, 
lesquelles rompirent à la saint Michiel derrainement 
passee de trois jours. Et le roy d'Irlande avoit ja 
chevauché à grant armee. Si en estoient les nouvelles à 
court. Le roy envoya brefz et lectres et fist sa semonce 
et son mandement, et y establi de y envoier ses deux 
filz. Le Sourdit demanda à son maistre : <q>« Sire, quel 
tiltre a le roy de guerroier ? »</q> Et Henry lui dit que son 
pere l'avoit bon. <q>« Je le prens sur l'arme de moy et en 
mon peril. - Sire, dit le Sourdit, je yray donc avec 
vous, car à mauvais tiltre de guerre<!--*--> je ne armeroye 
pour riens qui  soit ; car nous devons mieulx amer les 
ames que les corps, qui sont mortieulx et de jour en 
jour atirent à leur fin, et l'ame, qui ne peult mourir, il 
convient qu'elle ait son guerredon du bien fait et du 
mal fait.»</q> Son maistre
<pb n="95"/>
l'escouta et l'em prisa trop plus. 
Mais toutesvoies pensoit avoir bon droit.
</p>
<p>L'armee se fist. Ilz partirent et allerent contre le roy 
d'Irlande qui tenoit les champs et avoit ja prins ung 
chastel d'assault. Quant il oÿst par ses espies que les 
deux filz du roy venoient à la <milestone unit="folio" n="29c"/> bataille, si vint 
contre eulx, car il estoit hardy et bon chevallier.
Que vous yroi ge comptant ?
</p>
<p>Le roy d'Irlande avoit sis eschielles et avoit mout de 
commun. Noz gens ne furent que quatre eschielles, 
dont le conte de Hantonne fist la premiere, et estoit 
mareschal d'Angleterre ; la seconde, messire Henry la 
fist ; et la tierce, messire 
Jehan, l'autre filz du roy, et en celle avoit le plus des 
barons ; la quarte oult le roy de Cornouaille, qui estoit 
bon chevallier et nepveu du roy, et avec lui estoient 
les Gallais. Le roy d'Irlande avoit plus de gens de pié, 
mais les Englois estoient plus de ceulx de cheval<!--*-->. A 
l'assembler oult grant hu et grant cry et mout de 
chevalliers abatus qui puis n'eurent pouoir d'eulx 
relever. Si oult le conte mout à souffrir. Et quant le 
Sourdit, qui estoit en la bataille seconde, vit reculer 
[leurs gens, si dit à] son maistre : <q>« Sire, il est temps 
de mouvoir, voiez vos gens qui perdent place. - Vous 
dictes bien»</q>, dit Henry. Lors se laisserent aller et 
ferirent à la bataille et abatyrent chevalliers à leur 
venir. Et puis midrent la main aux espees ; et 
commencha la bataille fiere et fellonneuse. Si firent 
reculler tost les Yrllendois et tant que l'autre bataille 
vint en celle part. Et là estoit le roy d'Irlande et des 
meilleurs gens qu'il eust. Et là
<pb n="96"/>
oult grant hu et grant 
son de buisines et de frestiaulx<!--*-->.
</p>
<p>Et ne demoura gueres que toutes les batailles 
assemblerent. Mout y oult de belles joutes, mais 
longues seroient à racompter de chascun<!--*-->. Le Sourdit, 
qui avoit grant tallent de faire bien, abatit plusieurs 
d'un seul tronchon <milestone unit="folio" n="29d"/> de lance et mist la main à 
l'espee. Si commencha à ferir à destre et à senestre et 
border les rens<!--*--> devant lui et se faisoit faire voye. Il se 
faisoit congnoistre à ceulx qui oncques ne l'avoient 
veu. Si faisoit telles merveilles d'armes que mout 
laissoient la chose pour le regarder. Si dit le roy que, 
se il vit longuement, qu'il perdroit place par lui. Si 
fiert des esperons et oult 
une grosse lance. Si fiert en travers qu'il se renverse 
prés de l'esperon, et touteffois ne chiet il pas, combien 
qu'il en fust bien prez. Et quant il fu redrechié, si dit 
en son cueur que pou se prise se il ne se revenge. Il 
congnut bien que c'estoit le roy, car autres merveilles 
lui avoit veu faire ce jour ; si le vit mout richement 
arroyé de perles et de pierres precieuses. Lors le 
Sourdit s'avance et lui fiert sur son heaume si grant 
coup qu'i l'estonne et le fait plaissier sur son cheval. Si 
ne le voult plus ferir qu'i ne le occhise et dit en son 
cueur que ja, se Dieu plaist, il n'ochiroit ung si bon 
chevallier. Lors le print par les espaulles et le tire [à 
soy et lui fait perdre les arçons et le met devant soy] et 
le amayne comme le leu sa proye. Les Irlandeys le 
cuiderent rescourre, mais il fiert entour lui de si roides 
coups que nul ne l'ozoit atoucher, fors comme ung 
braquet qui abaye le cenglier. Au fort, il le enporta 
hors de
<pb n="97"/>
la bataille et le mist en bonnes gardes et lui 
fist fiancer prison. Quant les Irlandeys virent que leur 
roy estoit prins, chascun perdit son hardement et 
prindrent à fouir es bois et es montaignes qui peult. 
Mout y en oult de prins et de mors et d'abatus en la 
chasse. Le soir, chascun se retrait à sa baniere <milestone unit="folio" n="30a"/> et 
à son estandart. Il se logierent es champs en sine de 
victoire<!--*-->. Messire Henry oult grant joye de son 
chevallier qui a prins le roy. Mout fust parlé de sa 
chevallerie. Tous disoient : <q>« Il a tout vaincu».</q> 
L'endemain vindrent devant le chastel que le roy 
d'Irlande avoit prins, et se rendist et plusieurs autres 
villes et chasteaulx. Si commencha l'iver et s'en 
vindrent chascun en leur païs.
</p>
<p>Mout fut grande la joye des nouvelles qui vindrent à 
court que le Sourdit avoit les Irlandeys desconfis et 
avoit prins le roy au meillieu de sa gent. Mout fut 
grant compte de sa chevallerie. A l'ariver, le roy et la 
royne allerent contre lui et disoient : <q>« Bien vegnés, le 
bon chevallier et la fleur de chevallerie.»</q> Le Sourdit 
oult grant honte de l'onneur que on lui faisoit. Si dit au 
roy et à la royne que l'en lui faisoit villenie et que, se 
il eust cuidé, il ne fust venu de cest an, car il n'affiert 
pas à lui de lui faire tel honneur, ne il ne l'a deservi et 
qu'i lui semble qu'ilz se bourdent de lui. <q>« Haa, dit le 
roy, doux amy, en bonne foy, nous cuidons bien faire, 
mais, puis qu'il vous desplaist, nous ne le ferons plus.»</q>
</p>
<p>Ainsi se desblasma le roy. L'en demanda au roy que 
l'en feroit du roy d'Irlande. Et il respondit que ce que<!--*--> 
le Sourdit vouldroit, car il ne seroit ja mis en tour ne 
em prison, se par son commandement n'estoit. Et il 
respondit que au plaisir du roy fust, maiz, fait il, se il 
plaisoit au roy, qu'il fust à sa venue 
	<pb n="98"/>
hors de prison et 
qu'il lui feist honneur et le menast en sa salle<!--*-->.	
</p>
<p>Le roy dit que c'estoit bon et loyal conseil. Ainsi fu 
fait. Henry le mena en <milestone unit="folio" n="30b"/> salle. Le roy fu mout 
beau chevallier en l'aage de trente ans et fut mout 
richement arroyé, comme de coste de pourpre et 
mantel de sebeline jusques aux piés. Mout fu regardé 
de tous. Et le roy et la royne lui feirent mout bonne 
chiere et belle pour l'onneur du Sourdit. Et fu assis 
entre les deux filles du roy. Le roy d'Irlande fust mout 
bel et mout simple. Le Sourdit vint et lui dit : <q>« Faictes 
bonne chiere, car avez bonne prison d'estre entre deux 
si belles dames. 
- Vraiement, dit le roy, tant come Dieu me donne si 
belle prison, je ne me doy point esmoyer.»</q>
</p>
<p>Aprés disner le Sourdit print à bourder avec la fille 
du roy puisnee et lui dit : <q>« Madame, que dictes vous 
du roy d'Irlande ? Se je pensoye qu'il vous pleust, je 
toucheroye du mariage de vous et de lui, combien qu'il 
n'affiert mie à moy, car povre homs a petite vois entre 
grans seigneurs. - Haa, Sourdit, beau doux sires, 
avez vous ja ce pensé ? - Ouyl, madame, se je 
pensoye que ce fut à vostre plaisir. - Par Dieu, dit 
elle, il me plairoit bien, s'il plaisoit à monseigneur 
mon pere et à mes freres, se ung autre ne pouoye 
avoir, qui n'est ne roy ne duc, mais il est le meilleur du 
monde. - Madame, dit il, c'est forte chose à 
congnoistre le meilleur, car trop y en a de bons.»</q> Si 
pensa bien qu'elle le vouloit dire pour lui, et si faisoit 
elle. Si ne la soustint point et mua les parolles. Aprés 
ce ilz allerent esbatre es jardins et jouer, les ungs aux 
eschés, les autres aux tables et à plusieurs <milestone unit="folio" n="30c"/> 
esbatemens. Et aprés soupper chanterent et dansserent.
</p>
<p>L'endemain tint le roy son grant conseil. Et là fust 
le roy d'Escosse, qui avoit sa seur espousee, et le roy 
<pb n="99"/>
avoit  la seur au roy d'Escosse. Et y fu le roy de 
Cornouaille et les princes et les barons pour savoir 
qu'il feroit du roy d'Irlande. Si en fu parlé em plusieurs 
manieres qui longues seroient à racompter. Au fort, le 
roy en demanda au Sourdit et lui dit : <q>« Sourdit, dictes 
moy en vostre advis, car il est raison que vostre dit 
soit tenu, comme celui par qui il est en nostre 
subjection.»</q> Assez se excusa de dire, [mais au fort 
	convint qu'il en dist son advis :  <q>«Sire, dist il,] 
puis qu'il esconvient que je en die, pardonnez moy se 
je parle rudement, comme homme simple et pou 
savant. Mais il me semble que la querelle dont j'ay 
ouy d'ung debat n'est pas chose fors vollentés de 
cueurs de grans seigneurs<!--*-->, et n'est pas selon la sainte 
loy et le commandement de Dieu, car il est dit : 
<q>«Ayme ton prouchain comme toy»</q> ; et aussi, quant 
Dieu fu né, l'angre vint aux pastoureaulx et leur 
anuncha Sa nativité et puis monta ou chiel : <q>«Gloria in 
exelsis Deo et in terra pax hominibus bone 
volunptatis»</q>; ce fust à dire que <q>«Gloire est à Dieu, le 
Pere, et paix aux hommes de bonne volenté»</q>. Et aussi 
tousjours, quant Dieu venoit d'aucun lieu, Il disoit à 
Ses apostres que paix fust entre eulx. Et, se  Dieu vous 
a donné grans royaumes et grans seignouries, ce n'est 
pas pour guerroier le fort le fieble<!--*-->, car on fait guerre 
au povre menu peuple du plat païs, et les esseille l'en, 
et vous <milestone unit="folio" n="30d"/> les devez garder et nourrir em paix, et il 
est occhys et destruit et fait tant de maulx que c'est 
pitié à tout vray crestien à oïr. Si vous diray que je 
pense que
<pb n="100"/>
bonne paix soit entre  vous et que vous lui 
donnez vostre fille puisnee avec le debat<!--*--> qui est entre 
vous et tout ce qu'il vous plaira en oultre.»</q> Tous dirent 
: <q>« Benoist soit il de Dieu, qui cecy a pensé et qui l'a 
dit, car vecy tresbon conseil.»</q>
</p>
<p>Si fust cest conseil tenu. Et le roy d'Escosse dit : 
<q>« Beau doux amy, puis que de vostre cueur est yessu<!--*--> 
si belles et doulces parolles et qui sont si plaisantes à 
tous, comme je le voy, parfaictes cest fait et allés 
parler au roy, vostre prisonnier, et nous 
rapporter de cest fait. Nous vous enchargons de tout 
cest fait.»</q> Le Sourdit dit qu'il yroit voulentiers puis 
qu'il leur plaisoit.
</p>
<p>Si ala parler au roy d'Irlande et lui monstra [la 
subjection et le peril où il estoit et son royaume et puis 
lui moustra] comme Dieu ayme ceulx qui ayment paix 
à leurs proesmes et à leurs voisins et comme maintes 
gens ont esté perdus par leur haultain couraige et par 
leur convoitise. Et puis lui toucha<!--*-->, se il se pouoit 
faire, qu'il eust la fille deuxiesme du roy et que le 
debat<!--*--> d'entr'eulx lui fust donné et sa raenchon. <q>« Haa, 
dit le roy, se vous le pouez faire, je me tendroye plus 
tenu à vous, aprés Dieu, que à riens du siecle. - Et le 
voulez vous, dit le Sourdit, se je le puis trouver avec 
eulx? - Ouy, dit le roy, de tout mon cueur, car je ne 
desiroye riens tant comme ce fait.»</q> Si s'en part atant et 
vient au conseil où ilz actendoient la responsse. Si lui 
demanderent qu'il avoit trouvé et il dit que le roy les 
en mercioit mout et qu'i lui plaisoit de tout son cueur 
et que desir avoit il de l'amour et de <milestone unit="folio" n="31a"/> la paix 
d'eulx.
</p>
	<pb n="101"/>
<p>Si fust la chose acomplie. Et les fist le roy fiancier à 
l'evesque de Corbiere, et puis furent leurs neupces 
d'illeques à ung mois. Et mout grant feste y oult, car le 
roy d'Irlande vint à cent chevalliers de ses paremens et 
donna au Sourdit quatre destriers et six courciers et 
dix mil besans d'or et grant foeson de draps d'or et de 
pourpre et de soye et de bonnes pennes, de voer, 
d'ermines et de sebelines. Mout fu tenu à grant bien au 
roy d'Irlande des dons que il 
donna. Et puis le roy amena sa femme en son royaume 
où elle fut mout amee et honnouree.
</p>
<p>Or advint, au septiesme an que le Sourdit vint en ce 
païs, que le filz du soudain, qui avoit nom Corbachain, 
avoit pillié maintez isles et mains royaumes et avoit 
mout fait de mal à crestienté et avoit mains païs fait 
tributaire à lui. Il arriva en Angleterre, comme ses 
deux freres, l'un en Galice et l'autre à la Petite 
Bretaigne. Si fu mout grant le hu, qu'il y avoit bien 
neuf cens vaisseaulx que grans que petis. Il print terre 
et deffia le roy et qu'il vuydast<!--*--> hors du royaume ou 
qu'il renoyast le crucefilz et lui rendist treü. Tout le 
païs trembla pour la grant nombre de gens qu'ilz 
estoient. Le roy oult conseil d'envoier partout. Si 
envoya querre son frere d'Escosse, son filz d'Irlande et 
son nepveu de Cornouaille et le conte de Galles et 
tous les barons. Quant ilz furent assemblez, mout fut 
grande l'armee. Il envoia ses deux filz et le Sourdit, et 
vindrent à quatre lieues anglesches des Sarrazins et
<pb n="102"/>
ordonnerent leurs batailles, dont le roy d'Escosse 
conduit ses Escossois en la premiere bataille<!--*-->, le roy 
d'Irlande, ot la seconde, le roy de Cornouailles, la 
tierce, le conte de Galles, la quarte ; messire Jehan, 
filz ainsné du roy, la cinquiesme ; messire Henry et le 
Sourdit, la sixiesme. Si furent six eschelles à 
merveilles grans <milestone unit="folio" n="31b"/> et estoient du nombre plus de 
trente mil homes, sans ceulx à pié, arbalestiers et 
archiers. 
</p>
<p>Et Corbachan, le roy, qui seut leur venue, fist .XII. 
eschielles et avoit plus de quarante mil, sans ceulx de 
pié. Si estoient mout fors et fiers, comme ceulx qui 
oncques n'avoient esté desconfis ou temps de douze 
ans qu'ilz estoient partis du soudain de Babilone. Si 
chevaucherent noz gens rengez et serrez. Et quant ilz 
virent l'ost des Sarrazins qui tenoient si grant païs, si 
furent mout esmerveillez, maiz ilz avoient [tous oÿ 
messe que l'archevesque avoit chantee et avoient] esté 
confessez et receu Corpus Domini, si s'en tenoient 
trop plus asseur. Le Sourdit vint par les batailles et 
leur dit : <q>« Beaulx seigneurs, ne vous esmerveillez 
point pour leur grant nombre, car ceste querelle est 
celle de Jhesucrist, qui rassasia cinq mil hommes de 
cinq pains et deux poissons. Aussi nous peult il 
donner victoire ung contre cent. Si ait chascun bon 
cueur et ferez estroit sur eulx, car qui bien assault et 
deffent, l'en lui vuyde l'entree<!--*--> et si lui fait l'en voye. 
Si allons de par Dieu sur eulx qui n'ont point de loy ne 
de Dieu qui leur puisse aider,
<pb n="103"/>
et alons hardiement sans 
desroy et vous les verrez tantost desconfis.»</q>
</p>
<p>Chascun print bon cueur es parolles du Sourdit et 
lui respondirent, puis que Dieu avoit voulu qu'il y fust 
en sa personne, qu'ilz n'avoient garde d'estre 
desconfis. Lors ferirent des esperons les ungs contre 
les autres. Mout y oult grant son et grant hu de 
trompes et de frestiaulx<!--*--> et de buizines, que l'on ne 
ouyst pas Dieu tonner. Mout y oult d'abatus et de 
chus, qui puis ne se peurent relever. Et dura la bataille 
jusques à tierce que toutes les <milestone unit="folio" n="31c"/> batailles 
furent assemblees d'une part et d'autre. Si ouyssiez tel 
chapplis de brans et d'espees ! Le Sourdit se faisoit 
faire voye par où il venoit ; quanque il ataingnoit 
estoit mort ou afolé. Ferragui, ung des Sarrazins, avoit 
occis messire Jehan, le filz du roy, dont fu grant 
dommaige. La bataille si fu mout cruelle. Et 
Corbachan, le roy païen, faisoit merveilles d'armes ; si 
vit messire Henry, qui estoit mout richement armé, et 
vit qu'il faisoit merveilles d'armes. Si print ung 
espieu<!--*-->, court et gros, à fer trenchant, et vint sur un 
morel à travers et le fiert au costé tant qu'il percha sa 
bonne prongne d'acier et le lui mist ou corps bien demi 
pié, dont fut dommage. Le Sourdit cherchoit les rens 
et faisoit fouir<!--*--> devant lui aux grans coups qu'il 
donnoit. Comme il passoit, il regarde son maistre 
chaet<!--*-->, la lance au corps. Si
	<pb n="104"/>
	ne fait pas à demander se 
il eust grant deul et il fiert à destre et à senestre et se 
fait faire une grande place avec l'aide du roy d'Irlande, 
qui tousjours se tenoit prez de lui. Si se descend et 
lieve son maistre et lui demande comment il le fait, et 
il lui dit que bien, mais que il soit vengé de celui qui 
lui a ce fait. <q>« Qui est il ? - C'est Corbachain, le roy 
de cest ost. - Or ne doubtés que je mourray ou je 
vous vengeray.»</q> Si fu prins et monté à cheval et mis 
hors de la presse. Et puis le Sourdit se ralia de bien 
cent lances ou de plus et regarda le gonffanon du roy 
Corbachain. Et à celui<!--*--> il vient, et rompist la presse 
tant qu'il le vit 
où il <milestone unit="folio" n="31d"/> faisoit merveilles de son corps. Il fu 
richement armé et avoit une riche couronne d'or sur 
son heaulme et le Sourdit lui dit : <q>« A, dit il, couvers, 
vous n'yrés plus avant, qui m'avez mon maistre 
blechié.»</q> Si lui vient et lui fiert si grant coup de toute 
sa force qu'i l'estonne tout et fait cheoir sur l'achon de 
sa selle. Et le Sourdit le refiert par dessoubz les laps 
du heaulme et les lui couppe et rompt si rudement qu'il 
lui coupe la teste soubz le heaume. Si prent la teste et 
l'emporte hors de la bataille à son maistre. Et quant i 
la vit, si dit : <q>« Benoist soit Dieu. J'en mourray plus 
liement.»</q> Et grant mercys dit il au Sourdit. <q>« Sire, dit 
il, ne penssez point de mourir. Vous verrez, ne 
demourra gueres, ses Sarrazins tous desconfis<!--*--> puis 
qu'ilz sairont que leur roy est mort.»</q>
</p>
<p>Et il dit vroy. Car, dés<!--*--> ce qu'ilz le seurent, nul ne 
mist plus de deffense en soy et furent esbahis de deul 
et d'eux voir sans chief. Si prindrent à desconfire. Et le 
Sourdit entra es plus grans presses et commencha à 
faire fais d'armes et à respaudir ses compaignons et à 
abatre Sarrazins et chevaulx et à
<pb n="105"/>
fere merveilles 
d'armes, tant que tous le congnoissoient es grans 
coups qu'il donnoit. Si fouirent tous devant lui, comme 
brebis font devant le lou. Si se prindrent tous à 
desrengier et à descorder et à fouir par le païs comme 
bestes folles. Et Anglois, Escossais et Irlandeys 
commencerent à rebaudir et à faire criee sur eulx et à 
les occire de toutes pars. Là oult si grant occision que 
les champs estoient tous jonchiés de mors. Les 
arbalestiers et 
archiers <milestone unit="folio" n="32a"/> [cour]oient à pié et, dés que ung estoit 
[chaï, il estoit] tantost despechié. Sarrazins ne se 
[savo]ient où muchier ne où eulx [sau]lver. Mout y en 
oult qui fuirent vers le navire, mais le Sourdit et [les 
E]nglois les tenoient si prez [qu'il]z ne pouoient fouir 
ne muchier, et les boutoient en la mer et les faisoient 
noier devant eulx. Mout fut grande la mortalité sur 
eulx. Ilz reclamoient Mahommet, més il ne leur eust 
oncques mestier que tous ne fussent noiés. 
</p>
<p>Le Sourdit parloit bien latin et vint à une nef et 
entra dedens et leur<!--*--> demanda où estoit la nef du 
païen roy, là où il mectoit et<!--*--> où estoit son tresor. Si 
oult ung des Sarrazins qui la lui moustra. <q>« Avant, dit 
le Sourdit, vien avant en ce batel et m'y maine ou tu 
mourras ! »</q> L'autre dit qu'il lui<!--*--> menera bien. Si 
prindrent ung aviron et se midrent trois au petit batel 
et vindrent à la grant nef, et entra dedens. Et fu à 
merveilles grande et painte et si noblemment estoree 
que c'estoit merveilles à veoir. Si y out
<pb n="106"/>
aucuns de la 
nef qui se cuiderent deffendre, mais le Sourdit mist la 
main à l'espee et les occist tous et les noya, tant qu'il 
n'y demoura que lui et les trois Sarrazins qui l'avoient 
amené. Si lui dirent qu'ilz [vou]loient estre crestiens 
puis que Mahon avoit laissié mourir leurs gens. [Si] 
furent puis crestiens et baptisiés. Et leur donna le 
Sourdit mout de biens et de richesses. Si dit ung des 
Sarrazins : <q>« Veés ces huches et ces coffres et ces 
troncqs. Ilz sont tous 
plains d'or et d'argent que nostre feu maistre a tous 
pilliez et desrobez sur les royaumes et sur les ysles de 
crestienté qui estoient prez de la mer. Si ne pourroit 
nul <milestone unit="folio" n="32b"/> penser les grans tresors qui sont leans.»</q>
</p>
<p>Chascun des barons et des seigneurs prindrent les 
nefz, car il y en avoit bien neuf cens et la maree leur 
estoit faillie. Mout y oult fait de grans gaengnes, dont 
tous furent enrichis de celle grant journee. Le Sourdit 
fist venir de ses gens esquieulx il avoit fiance et leur 
bailla celle nef et leur commanda la mener à Londres, 
à ung herbegement qu'il avoit sur le port, car il pensa<!--*--> 
à souldoyer ses gens d'armes pour aller à son royaume 
que Sarrazins tenoient en servage. Et pourtant en fist il 
de grans dons, dont tous estoient esbahis de sa 
largesse.
</p>
<p>La nuit passa ; ce fust par ung mardi. Le mercredi, 
ilz sercherent les champs pour trouver les crestiens. Si 
trouverent le conte de Galles et les deux filz au roy 
d'Angleterre et le baron de Stafford, le conte de 
Glocestre, trois autres barons, sept chevalliers et bien 
deux mil d'aultres crestiens. Si furent les ungs menez 
en leurs païs et les autres enterrez en une abbaye 
blance.
</p>
	<pb n="107"/>
<p>Le roy et le royaume et toute la court ourent grant 
joye de si grant victoire avoir eue. Et disoient tous à 
une voix que le bon chevallier le Sourdit avoit tout 
desconfit et que, ce ne fust il, ilz eussent esté tous 
desconffis, mais sa grant chevallerie les avoit sauvez 
et desconffis leurs ennemis. Si oult tout le pris, mais il 
estoit dollent des filz du roy, que moult plouroit et 
regretoit. Le roy fist grant joye au Sourdit et la royne 
et les dames, et lui dirent que par lui estoient quictes 
de leurs ennemis. Le Sourdit <milestone unit="folio" n="32c"/> lermoya quant il vit 
le roy, de pitié de son maistre, et le roy le print à 
conforter et dit que en 
plus noble service ne pouoient ilz estre mors que au 
service de Dieu et pour garder leur païs contre les 
Sarrazins et mescreans. Bel s'en mena le roy, combien 
qu'il eust grant deul au cueur.
</p>
<p>Ne demoura  guerres qu'il assembla son grant 
conseil. Et là fu le roy d'Escosse, son frere, et son 
nepveu, le roy de Cornouaille, et ses barons. Si leur dit 
le roy : <q>« Beaulx seigneurs, vous veez les merveilles 
qui sont advenues en ce royaume et comme j'ay perdu 
mes deux filz, et si suis vieulx et la royne n'est mie 
jeune. Si fault adviser qui tendra ce royaume aprés 
moy et qui le gouvernera en ma viellesse.»</q> Et le roy 
d'Escosse se leva sur ses piez et dit : <q>« J'ay vostre seur 
à femme et vous avez la moye ; sy me tiens vostre 
frere et je vous lo que vous donnez vostre fille au 
Sourdit, car vous serez craint et doubté et vostre 
royaume bien gouverné.»</q> Et tous respondyrent à une 
vois qu'il a bien dit. Le roy s'i acorda de bon cueur. Si 
fu chargié le roy d'Escosse de le savoir au Sourdit. Si 
ala parler à lui et lui dit : <q>« Sourdit, vous devez bien 
Dieu mercier et gracier, car vous estes bel et bon et 
aymé de toutes
<pb n="108"/>
gens. Le roy et tout son royaume vous 
a esleu d'avoir son ainsnee fille et d'estre roy aprés sa 
mort et, à sa vie, gouverner lui et son royaume. - 
Sire, dit le Sourdit, grans mercys au roy et à ceulx qui 
tel honneur me veullent, més ilz sont petitement 
conseillez, car il n'affiert pas fille de si grant roy ne 
telle heritiere à povre homme comme je suis <milestone unit="folio" n="32d"/> et 
de si bas lignaige. Ne ja Dieu ne veulle que par ce<!--*--> 
soit tant abbaissie la noble lingne royal. - Qu'esse 
que vous dictes ? dit le roy. Ne sommes nous pas tous 
d'un pere et d'une mere ? Et oultre a tant de bien et de 
honneur en vous que vous estes digne de l'avoir plus 
grande.»</q> Mout parlerent enssemble sur ceste matiere, 
mais le roy ne peult oncques trouver voye ne chemin 
qu'i s'i consentist. Si bel trouvoit ses excusacions que 
c'estoit merveilles à ouir. Et quant il vit qu'il n'y pouoit 
riens, si retourna au roy et lui dit ce qu'il avoit trouvé 
et qu'il merchioit le roy et mout beaulx desblasmes 
trouvoit. <!-- MANQUE » ACO le 02/04/2021«--> Vraiement, dit le roy, il est marié ou fiancié 
à femme, ou ayme par amours, ou il a aucun gré ou 
serment et pour ce veult garder sa loyaulté. - 
Vraiement, didrent tous, nous cuidons qu'il soit ainsi, 
qui que en fust marri ne lié. 
</p>
<p>La fille du roy en fut mout dolente qu'elle ne le 
pouoit avoir et disoit en elle : <q>« Haa, lasse, que Dieu 
ne m'a donné la grace de le pouoir avoir ! Vraiement, 
je voy bien qu'il a son cueur ailleurs ou tient sa 
loyaulté à aucune ou par aventure il est mariez.»</q> Mout 
se plaingnoit et doulousoit, car sur tous ceulx du 
monde elle l'amoit.</p>
<p>
</p>
</div>

<div type="chapitre" n="11">
	<pb n="109"/>
<p>Encore dure en cest endroit le terme que Ponthus 
mist à Sidone<!--*-->. Maiz Sidone a mout d'estrois pensers 
jour et nuit, mais saigement portoit son mal, que nul 
ne s'en pouoit appercevoir fors Elios, à qui elle se 
confortoit et disoit : <q>« Ha ! lasse ! par moy s'en est allé 
de cest royaume le plus bel et <milestone unit="folio" n="33a"/> le meilleur 
chevallier du monde »</q>, et mout d'autres regrés. Mais 
Elios la confortoit le mieulx qu'elle pouoit. 
</p>
<p>Or advint que Guenelet eust tout son desir d'estre<!--*--> 
tout maistre du roy de Bretaigne, tant est enginieulx et 
beau parleur. Si debouta Herlant le seneschal de son 
office et le fist mal du roy, et tant fit qu'il eust toute la 
court empoingnee. Sidone fu demandee de plusieurs 
roys et ducs, mais elle ne vouloit ouir parler de nul 
mary avoir. Et entre les autres en avoit ouy parler le 
roy de Bourgongne<!--*--> par le conte de Montbeliart, son 
cousin, que Sidone estoit la plus belle et la plus savant 
que l'en seust. Si en estoit si amoureux qu'il ne pouoit 
durer. Si fit savoir par qui
<pb n="110"/>
le roy se gouvernoit et qui 
plus il creoit. Et l'en lui dist que c'estoit ung chevallier 
que l'en appelloit Guenellet. Si fist parler à lui et lui 
envoya de grans presens et lui en promist encore plus 
et tant que par convoitise Guenelet ne fina de parler au 
roy et lui disoit : <q>« Sire, mariez vostre fille à vostre 
bonne santé et vous raliez d'aucun bon roy et vous 
ferez que saige. Veés cy le roy de Bourgongne qui la 
fait 
demander. C'est ung mout noble et riche roy, car ce 
seroit grant folie de lay<!--*--> refuser.» </q>
</p>
<p>Tant fist que le roy parla à Sidone et lui dit : <q>« Belle 
fille, je suis viel et ancien. Si n'ay d'enffans que toy. Et 
tu es demandee de roys et de mout de grans seigneurs 
et j'ay tousjours ouy dire qui raison refuse, raison lui 
fuit et en meschiet voulentiers, dont ja Dieu ne veulle 
quant à ce fait. Belle fille, le roy de Bourgongne vous 
demande, qui est nepveu du roy de France, mout 
puissant et mout riche roy. Si me semble qu'il ne doit 
pas estre refusé. Et quant de moy, se il vous plaist, je 
m'y acorde. - Monseigneur, dit Sidone, il n'est 
encore à moy nul besoing <milestone unit="folio" n="33b"/> d'estre mariee. - 
Vraiement, dit le roy, vous m'avez tant chalengé<!--*-->, je 
ne say pourquoy, mais jamés ne vous aymeray se vous 
ne vous acordez à cest fait.»</q> Elle fut mout esbaÿe de 
son pere qui la tenoit si courte. <q>« Monseigneur, vous 
savez qu'il n'est chose que me commandissiez que je 
ne feisse. Mon tresdoulx seigneur, je vous dy en 
conseil que j'ay ung mal en moy que je ne vous ose
<pb n="111"/>
dire, si en seray avant guerie, mais il sera ainchoiz 
esté ou environ Penthecoustes que j'en soye saine<!--*-->, et 
à icelui temps je feray vostre plaisir.- Vraiement, dit 
le roy, il me sufist. Je vous baille celui terme.»</q>
</p>
<p>[Si estoit celui terme] au septiesme an que Ponthus 
lui mist quant il partit d'elle. Le roy se tint à paié de sa 
fille et dit à Guenelet le terme qu'il avoit prins. Et 
Guenelet [dist que c'estoit bien et] envoya 
devers le roy de Bourgongne et tant que le mariage fut 
octroié à estre espouzez<!--*--> le mardi de Penthecoustes. 
</p>
<p>Sidone fut à grant mesaize et oult envoyé par 
plusieurs fois savoir se elle orroit nulles certainnes 
nouvelles de Ponthus ; et elle n'en pouoit riens savoir 
ne ouir pour ce qu'il s'estoit autrement nommé. A 
grant doulleur fut nuit et jour. Quant le temps 
aproucha, si fut mout esmoyee. Si envoya querre 
Herlant le seneschal et lui dit : <q>« Haa, Herlant, mon 
tresdoux amy, j'ay grant douleur dont monseigneur 
mon pere est si afollé de Guenelet qu'i lui fait fere de 
mout merveilleux fais, comme de vous avoir mis hors 
de vostre office et aussi par art il en fist partir le 
meilleur chevallier qui au jour d'ui porte armes, 
comme l'en dit, ce fut Ponthus, que vous 
endoctrinastes et nourristes trois ans, qui tant vous 
aymoit, et <milestone unit="folio" n="33c"/> d'autres villains fais lui a fait faire, 
comme celui qui est grant flateur. Et mesmement me 
fait il donner au roy de Bourgongne sur mon pais, car 
l'en m'a dist de lui mout de villainnes taiches qu'il a, et 
sy est vieulx et gras et tout demonniacle et yvrongne, 
comme l'en dit<!--*-->. Mais je ne puis refuser le 
commandement de monseigneur mon pere. Si est prins 
le terme au
<pb n="112"/>
mardy de Penthecoustes. Et je sçay bien 
que, se Ponthus le seut, il y mist remede. Si vous pry 
que avec vostre aide nous y mectons remede ; car il 
n'est homme du monde à qui je me fusse descouverte 
sinon à vous. - Madame, dit Herlant, ja Dieu ne 
veulle que vous aiez mary sur vostre pais ne qui ait 
telles tesches ! Si vous diray : Olivier, mon filz, est 
ung des chevalliers que je saiche que Ponthus plus 
aymoit. Si se passera en Angleterre et enquerra de lui 
en Escosse et en Irlande et partout s'il est vif, et en 
saira de certain<!--*-->. - Haa, dit elle, en bonne foy, 
vous dictes bien.»</q> Si parla Herlant à son filz, qui 
voulentiers y alla. Et lui charga tout le fait lui et 
Sidone, et lui fut baillié assez de chevance. 
</p>
<p>Si passa la mer et vint au port de Hanthonne. Si 
enquist et trouvoit<!--*--> bien qu'il y avoit sept ans que le 
meilleur chevallier et le plus beau estoit passé eu païs, 
mais il se nommoit le Sourdit de Droicte Voye. Le 
chevallier pensa bien [que c'estoit Ponthus es 
enseignes qu'il trouvoit de lui. Si pensa] qu'il s'estoit 
cellé et mué son nom pour aucune cause. Si se mist à 
chemin lui et son varlet, et vint par ung bois et trouva 
robeurs, et pour ce qu'il ne savoit pas bien parler le 
langaige du païs et qu'ilz le virent richement arroyé, si 
lui coururent sus et le prindrent <milestone unit="folio" n="33d"/> et despouillerent 
et lui osterent tout ce qu'il avoit et le blecierent. Mais 
il eschappa et se mist en la forest et garantist sa vie. Si 
oult de mout grant fain, de povretés et de mesaize, et 
mout se d[oulousoit], car il ne pouoit trouver nul 
confort de sa mesaise, et plus lui faisoit mal de sa 
queste [qu'i]
<pb n="113"/>
perdoit, ce lui estoit advis, qu[e] en toute 
povreté il se trouvo[it]. 
</p>
<p>Il passa la forest et ala querant le pain de huys en 
huys, tant qu'il vint à la court du roy celle journee au 
soir que le roy de Escosse avoit parlé à Ponthus du 
mariage de lui et de sa niepce Genevre. Ponthus estoit 
en la court où il regardoit gieux et esbatemens que 
jeunes gens faisoient de plusieurs manieres. Olivier, le 
filz Herlant, fu là tout nu et tout despouillié, et regarda 
et vit Ponthus et le congnut. 
Tantost vint devant lui et se agenouilla et lui dit : 
<q>« Messire Ponthus, Dieu vous donne bonne vie et vous 
croisse tousjours en [l']onneur où vous estes.»</q> Ponthus 
fu esbahy et lui dit : <q>« Amy, à qui parlez vous ? - 
Sire, je parle à vous. Je vous congnois bien. Vous 
estes Ponthus, filz au roy de Galice, qui avez omblié le 
païs de la Petite Bretaigne. Pourtant, se je suis nu et 
povre, ce m'est advenu pour vous sercher et querre, et 
vous ne me deussiez pas mescongnoistre pour ma 
povreté, car je suis Olivier, filz Herlant.»</q> Quant le 
ouit, si le regarda et le congnut, et se defflube de son 
manteau et le lui mest sur lui et l'envelope, et 
l'embrache entre ses bras et baise em plourant, et ne 
lui pouoit mot dire. Si le prent et le maine à sa 
chambre, et se <milestone unit="folio" n="34a"/> laisse cheoir sur ung lit et 
l'estraint entre ses bras et le baise et acole. Et quant il 
peust parler, si lui dit : <q>« Haa, chier frere et amy 
comme le font il dela ? Et qui vous a mis en tel point ? »</q>
</p>
	<pb n="114"/>
<p>Si oult mout plouré. Ponthus le fait chausser et 
vestir des meilleurs draps qu'il eust. Et, quant il fust 
arroyé, il fut mout beau chevallier à voir. Lors lui 
compta come il avoit esté robé et comme il deust estre 
mort et comme il est venu querant le pain aux huys. Et 
aprés lui compta come Guenelet avoit la court 
empongnee et que le roy ne creoit que en lui, et 
comme il avoit fait mectre son pere hors l'office de 
Bretaigne. Aprez lui compta de Sidone, comme elle ne 
voult soy absentir à nul mariage et la mesaize qu'elle a 
soufferte et comme au fort elle n'a peu plus esloingner 
que au mardi de Penthecoustes qu'elle 
doit estre mariee au roy de Bourgongne, qui est mout 
mal entechié. Més Guenelet le fait, qui en a les grans 
dons de celui roy. <q>« Si vous demande Sidone qu'il 
vous plaise à y mectre remede sur l'amour qui est entre 
voz deux.»</q> Et quant il ouist la loyaulté de sa dame, si 
lui cheïrent les lermes grosses des yeulx et dit que, se 
Dieu plaist, il y sera mis remede.
</p>
<p>Les nouvelles coururent par la court que ung 
homme de la Petite Bretaigne estoit venu, qui a 
congneu Ponthus, qui est nommé le Sourdit. Quant le 
roy et la court le seurent, si furent merveillés. Et dit le 
roy à la royne et au roy d'Escosse : <!-- MANQUE le » : ACO le 02/02/2021«--> Il ne fu oncques 
que je ne pensasse qu'il ne fust de plus grant lieu qu'il 
ne disoit par les nobles fais et diz de lui. - Haa, dit la 
royne,<milestone unit="folio" n="34b"/> je ne me merveilles plus se il ne veult 
avoir nostre fille, car j'ay ouy dire qu'il amoit nostre 
cousine, Sidone de Bretaigne, sans nulle villennie. - 
Vraiement, dit le roy, il peult bien estre, quant marier 
ne se veult en cest païs.
</p>
<p>Quant vint au souper, Ponthus vint en salle et son 
chevallier jouxte lui, qui fust arroyé de riches draps
<pb n="115"/>
de 
soye fourrez de sebelines. Si fu beau chevallier à voir. 
Le roy vint contre Ponthus, lui et le roy d'Escosse, et 
lui dit : <q>« Haa, Ponthus, pourquoy nous avez fait à 
nous tous si grant villennie que vous disiés que vous 
estoiez filz d'un povre chevallier, et vous estes filz de 
roy ? Si avons esté mout deceus et avons mout 
mesprins pour ce que nous ne vous avons pas 
honnouré comme nous deussons. Mais vous en avez le 
plus du blasme, car, en bonne foy, nous l'avons par 
ignorance fait.»</q> Quant Ponthus vit la grant courtoisie 
et le grant desblasme du roy, si lui dist : <q>« Combien 
que je soye filz de roy, c'est pou de chose, car homme 
desherité ne se doit point priser. Petite chose est povre 
noble ; ses fais sont trop petis, et pour ce en doit l'en 
faire pou de compte. - Haa, dit le roy, sauf vostre 
grace, qui a la noblesche avec la beauté et la bonté, et 
bonnes meurs avec la grant vaillance qui est en vous, 
ce vault mieulx que nul royaume, car vous estes 
trenchié à conquerre le vostre et plus encore.»</q> Ponthus 
eust honte et mua les parolles sur autre matiere. Le roy 
le fist soir entre la royne et la fille, voulsist ou non, 
més ce fut à grant paine.
</p>
<p>Aprés souper, ilz allerent jouer à ung jardin à 
plusieurs esbas. Ponthus appella le roy et celui 
d'Escosse et <milestone unit="folio" n="34c"/> celui d'Irlande et celui de 
Cornouaille et aucuns des barons, et se assirent à ung 
prel, et puis leur dit : <q>« Monseigneur, dit il au roy, et 
vous tous, mes autres seigneurs et amis, je vous veul 
faire une requeste d'un mien fait.»</q> Lors il leur 
commencha à dire come le soudain avoit
<pb n="116"/>
envoyé ses 
trois filz puiznés sur crestienté pour conquerre païs et 
tresors et fere fais d'armes, et comme il leur dit que 
celui qui plus conquerroit et plus vaillant seroit, il 
seroit le mieulx venu, et comme ung des trois filz 
descendit en Galice, et par engin entrerent en la vile 
de Coulongne, et la doulleur et le meschef qu'ilz 
feirent, et comme son pere y fut mort et occis. Et puis 
compta comme ung preudons prestre les mucha 
dedens une vielle roche deux jours, et come il avoit 
grant paour et, aussi comme le lou yssit du bois par 
fain, aussi lui .XIIIIe. d'enfans de grans seigneurs 
yssirent<!--*-->, et comme ilz 
furent prins, et comme le chevallier les sauva, et 
comme ilz arriverent à la Petite Bretaigne et leur nef 
cassa contre une roche<!--*-->, et comme ilz furent sauvez et 
toute la maniere. Et comme il le comptoit, il y avoit 
plusieurs à qui les lermes cheoient des yeulx à voir le 
peril et la doulleur dont il estoit eschappé. 
</p>
<p>Aprés ce qu'il oult tout compté, si leur dit qu'il 
vouloit aller celle part pour aller conquerre iceulx 
mescreans : <q>« Car, dit il, Dieu merci, j'ay esté en la 
compaignie de ceulx qui ont destruit l'orgueil de deux. 
Si n'y a plus que le tiers, qui tient le royaume que je 
doy avoir, et j'ay entendu que le païs est gouverné 
saigement et y oult pou du païs [occis, car ilz se sont 
faiz] tributoire, et par chascune teste paient ung <milestone unit="folio" n="34d"/> 
besant d'or et, pour le grant proufit qu'il en lieve, il les 
laisse vivre de telle loy comme chascun veult user. - 
Sire, dit le roy d'Angleterre, je vous offre, de bon 
cueur, mon corps, combien que
<pb n="117"/>
je soye vieulx, et puis 
aprés mes gens et mon tresor. - Sire, fait il, grans 
mercis.»</q> </p>
<p>Le roy d'Escosse et les autres roys et barons lui 
offrirent corps, biens et gens. Si n'y a celui qui ne s'y 
offre mout. Ponthus mercye le roy et tous les autres 
mout humblement et dit au roy et aux autres roys et 
seigneurs que Dieu, par Sa grace, leur rende l'onneur 
qu'ilz lui offrent. <q>« Messire, dit il au roy, je n'y merroy 
roy ne autres grans seigneurs, fors gens d'armes et 
souldoyers, entour .XIIm, lesquieulx je souldoyeray, 
car, la mercy Dieu, j'ay de l'avoir 
beaucoup.»</q> Et il disoit voir, car à la derraine bataille il 
trouva en la nef du roy Corbachain tant grant tresor 
que c'estoit grant chose à ouir et que à paine seroit 
nombré. Assez ilz lui offrirent or et avoir, mais il ne 
voult riens prendre, mais print de chascun roy de ses 
meilleurs gens, tant qu'il en oult bien .XIIm. gens 
d'armes et bons vaisseaulx bien appareillez, et les 
souldoya bien à leur gré ; et ilz avoient joye à aller 
avecques lui. Il mena le conte de Glocestre et le conte 
de Richemont et le conte Derbie,  chevetayne des 
Anglais, et le sire de Duglas  d'Escosse, et de chascun 
païs mena ou conte ou baron à gouverner les gens de 
leur païs.
</p>
<p>Quant ilz furent es nefz et vaisseaulx bien 
appareillez et garniz de tout ce qu'il leur falloit et ilz 
eurent prins congié de leurs seigneurs et de leurs amis, 
si leverent leurs voilles au vent et s'en partirent à grant 
joye du port de Hanthonne. Et Ponthus print congié du 
roy, de la royne et de Genevre, leur fille. Si y oult 
<milestone unit="folio" n="35a"/> assez plouré et regrecté, et convint
	<pb n="118"/>
	que Ponthus 
leur promist de les revenir voir au plus tost qu'il 
pourra estre au chief de son fait. Si les mercia mout du 
grant honneur et de la bonne compaignie que lui 
avoient fait. Le roy d'Escosse, celui d'Irlande et celui 
de Cornouaille le convoyerent, voulsist ou non, 
jusques aux vaisseaux, et prist congié d'eulx à grant 
regret [et le roy d'Irlande lui dist : <q>« A beaulx doulx 
sires et amis], or voy je bien que vous ne me aymez 
point, vous qui m'avez fait tant de bien que jamais 
moy ne mon 
royaume ne le pourrions deservir, ne vous ne voulez 
que je aille avecques vous vous servir. - Sire, dit 
Ponthus, je ne refuse pas vostre service, dont je vous 
mercye, selon ce que je trouveray à mon païs et ou fait 
où je vois. Mais je ne merray vous ne nulz de 
messeigneurs tant que je saiche le fait du païs et pour 
certaine cause.»</q> Si s'entrebaiserent et prindrent congié 
les ungs des autres.
</p>
<p>Ainsi s'en parti Ponthus et son armee des parties 
d'Angleterre ; et fu grant le regret des gens du païs. Si 
singla jour et nuit qu'il ariva prez de Vennes. Il 
ordonna son navire en haulte mer et dit qu'il ne vouloit 
que s'apparust que quarante nefz, et se faisoient 
marchans de sel à venir à la baie<!--*-->. Si ordonna mout 
bien sa chose et son fait, et prindrent certains 
vaisseaulx où avoit bien trois cens combatans, et les 
fist arriver entre Aurroy et Vennes par nuit, et leur 
ordonna qu'ilz ne bougassent tant
<pb n="119"/>
qu'ilz ouyssent de 
lui nouvelles, et venissent comme il leur manderoit. 
Ce fu le lundi de Penthecoustes dont les neupces 
devoient estre le mardi de Sidone et du roy de 
Bourgongne. Et monta à cheval tout seul et ung varlet 
le mardi bien matin et, comme il chevauchoit, il trouva 
ung pelerin pain querant qui avoit toute sa robe <milestone unit="folio" n="35b"/> 
par taichons et ung viel chappel à croisilles. Si 
descendit et dit au pellerin : <q>« Amis, nous changerons 
de toutes choses, car vous avrez ma robe et je avray la 
vostre et vostre chappel. - Haa, sire, dit le pellerin, 
vous vous bourdez de moy.- En bonne foy, dit 
Ponthus, non fais.»</q> Si se despouille et descauche, et 
fait vestir le pellerin de quanqu'il avoit sur lui et print 
la robe et la 
chauceure du povre et son bourdon. Et son varlet lui 
dit : <q>« Que faictes vous ? Estes vous hors du sens, qui 
avez donné voz vestemens pour tel abit ? - Tays toy, 
dit Ponthus, tu ne sçays pourquoy je le fais. Tien te cy 
et les deux chevaulx, au bout de la ville decha, et ne te 
bouge tant que je viengne à toy.»</q>
</p>
<p>Si s'en part avec son bourdon et se mist au chemin 
par où devoit venir le roy de Bourgongne. Et ne 
demoura gueres qu'il vit les sommiers et les officiers 
du roy. Et puis aprés vit venir le roy sur ung noir 
pallefroy, et venoient parlant lui et Guenellet ; et le 
roy lui avoit la main sur l'espaulle. Et comment ilz 
passerent, Ponthus leur dit : <q>« Veez en cy deux bien 
nourris.»</q> Car tous deux avoient grant ventre et 
estoient gras et bien nourris. <q>« Sainte Marie, dit il à 
Guenelet, qui avoit ung chapperon de royé<!--*-->, vostre 
ventre a mengé mainte grasse soupe en court et maint 
lescherre morsseau de cuisine. Bien estes trenchié à 
estre ung flateur de court.»</q> Guenellet
<pb n="120"/>
rougist et a deul. 
Si tourne son cheval et lui dit : <q>« Comme, truant, vous 
fault il moy ledengier? »</q> Si cuide venir le ferir d'un 
fouet. Et Ponthus tourne son bourdon et dit qu'il lui 
fera sa barbe<!--*--> s'il lui touche. Et le roy dit à Guenelet : 
<q>« Laissiez ce truant. L'en n'avroit ja honneur de lui 
habiter.»</q> Si passerent <milestone unit="folio" n="35c"/> oultre. Et Ponthus, qui 
point ne les amoit, faisoit le fol et se moquoit d'eulx. 
Si ala aprez et vint à la court. Et comme il vit que l'en 
entroit leans, il se mist à la flote et le portier le cuida 
refuser et le print aux espaulles et le cuida mectre 
hors. Ponthus le 
bouta et le feist cheoir et passa et lui dit qu'il estoit 
ung des .XIII. povres<!--*-->. <q>« Va, dit le portier, tant tu es 
fort pautonnier ! Meschence aussi te viengne ! »</q>
</p>
<p>Or estoit il de coustume en icelui temps que, aux 
neupces de grans seigneurs, l'en mectoit .XIII. povres 
à mengier devant la table de la mariee à l'onneur de 
Dieu<!--*--> et de Ses apostres, et aprés mengier la mariee 
leur donnoit à chascun à boire en une coupe pour 
Dieu. Si se alla soir Ponthus pour l'un des povres. 
Mout furent grans les neupces et mout y oult de divers 
mengiers. La feste fust grant. Ponthus ne menga 
guerres et regarda sa dame qu'il voit simple et 
esplouree, car Guenelet avoit dit que Ponthus estoit 
mort en Irlande, et elle le cuidoit. Quant les tables 
furent ostees, l'en mena la mariee en sa chambre pour 
reprendre autres draps et atours pour venir es 
escharfaulx voir les joustes et bourdes.
<pb n="121"/>
En venant en 
sa chambre, avoit une allee où estoient les .XIII. 
povres, et là avoit deux damoiselles, dont l'une tenoit 
ung grant pot d'argent plain de vin et l'autre tenoit une 
coupe. Sidone prant la couppe et donne à boire à 
chascun povre. Ponthus but le derrain et laissa cheoir 
de sa bouche ung anel de diamant qu'elle lui avoit 
autreffois donné. Quant il eust beu, si lui dit em bas : 
<q>« Madame, bevez ce petit de vin pour l'amour de 
Ponthus.»</q> Et quant elle ouyst le nom de son amy, 
<milestone unit="folio" n="35d"/> si tressault toute et elle beut. En bevant, elle 
congnut l'anel. Si est toute esdite de joye et ne sait que 
penser. Si appelle Elios, sa damoiselle, et lui dit en 
conseil qu'elle amayne ce 
grant povre aprés elle en sa garde robe. Si lui<!--*--> mena, 
et les autres povres cuiderent qu'elle lui voulsit donner 
aucune chose ou aucun grant don pour Dieu, car ilz la 
savoient mout charitable. Quant elle fu en sa garde 
robe, il n'y demora que Elios, le povre et elle. Si estoit 
deffait, que nul ne le pouoit congnoistre que à paine. 
Sidone parla premierement et lui dit : <q>« Doulx amy, 
qui vous bailla l'anel que j'ay trouvé en la couppe ? 
Pour Dieu, ne le me chelez point. - Ne savez, dit il, à 
qui vous le donnastes ? - Ouyl, dit elle. Est il vif ? - 
Vraiement, vif est il, pour voir.»</q> Elle joint les mains et 
dit : <q>« A Dieu ! gracés soiez vous ! - Comme, 
madame, cuidiez vous qu'il fust mort ? - Ouyl, dit 
elle, car Guenelet et plusieurs l'afermoient. - Et se 
vous le voyez, que diriez vous ? - Que j'en diroye,
<pb n="122"/>
dit 
elle ? Onques mais ne m'avint à mon cueur si grant 
joye comme je avroye.»</q> Quant il ouyt cecy, si ne 
deffit plus sa parolle et frota ung pou son visage qu'il 
avoit terny. Si l'ala tantost congnoistre. <q>« Haa, dit elle, 
vous estes  Ponthus, la rien du monde que je plus 
ayme aprés Dieu et mon pere.»</q> Lors si a grant joye et 
l'acolle. 
</p>
<p><q>« Haa, madame, dit il, j'ay grant joye dont vous 
estes mariee si bien et si richement.»</q> Et ce fu pour 
l'essayer. <q>« Haa, mon doulx amy, ne parlez jamais de 
ce, car je n'avray autre que vous, se il vous plaist moy 
avoir, car je le vous juray de bouche et de cueur. Ce 
n'est riens que du fait d'aprez, car le 
premier serment <milestone unit="folio" n="36a"/> tient. - Haa, madame, ne 
pensez jamés telle chose comme de prendre ung 
povres homs pain querant et laisser ung riches roys. 
Jamés ne le vous conseilleroye pour ma loyaulté 
acquicter. - Certes, dit elle, tresdoux, chier et loyal 
amy, je n'avray jamés autre que vous, car je seroye 
mille fois plus aise à souffrir à vostre compaignie la 
povreté et mesaise que vous souffrez que toutes 
richesses avec le plus puissant roy qui soit, et, se vous 
avez eu aucune pestillence ou povreté, Dieu le vous a 
fait pour vous essaier, qui puis vous rendra honneur et 
richesse au double, més que vous aiez en Lui fiance.»</q> 
Quant Ponthus ouit la grant seurté et loyaulté de 
s'amie, si lui cheïrent les lermes des yeulx. Et aprés 
sourrist et dit : <q>« Madame, oncques plus loyalle ne 
plus seure ne fut que vous. Si ne vous cheleroy plus 
rien. Si sachiez que j'ay plus or, argent, pierres 
precieuses et margueriectes sept fois
<pb n="123"/>
que n'a 
monseigneur vostre pere. Et si ay douze mille gens 
d'armes, tous souldoyez pour demy an pour aller 
conquerre le royaume qui fu mon pere. Si ne vous 
esmaiez de rien. Mais je vous diray que vous ferez : 
[vous en irés maintenant aux eschauffaulx pour voir 
les joustes] ; faictes vous amener à Polidés, mon 
germain, et se tiengne lui et ceulx de mes 
compaignons qu'il scet qui m'aiment auprés de vous, et 
je vous vendroy voir. Je ne puis plus cy estre avec 
vous.»</q> Si l'acolle et encore ne l'oza baiser ne lui 
requerre. 
</p>
<p>Si s'en part clochant et faisant le chaymant<!--*-->, et vint à 
son varlet qui l'atendoit et monta à cheval et 
vint au bruel du bois<!--*--> là où il avoit laissié ses 
compaignons. Quant ilz le virent, ilz le mescongnurent 
et y en oult qui le vouloient prendre <milestone unit="folio" n="36b"/> pour espie. 
Mais il se print à rire et leur dit : <q>« Je suis Ponthus.»</q> 
Et lors se fist congnoistre. Si y eult assez ris. <q>« Sire, 
dit le conte de Susscestre<!--*-->, a pou que nous ne vous 
avons fait villennie. Comme vous estes vous ainsi 
deffait et descongnu ? - Seigneurs, dit il, je l'ay fait 
pour cause, car je ne vouloye pas estre congneu.»</q>
</p>
<p>Lors ordonna qu'ilz se armassent couvertement pour 
jouster et bouhourder, et venissent par .XXnes. et 
.XXXnes. aux eschaffaulx et que nul ne ferit que par 
son commandement, et leur dit les nopces et la feste 
qui y estoit. Si se arroya Ponthus à quarante de ses 
chevalliers, tous de ses paremens, des meilleurs et 
plus nobles de sa compaignie, et leur dit son fait, et 
vindrent jouster es rens. Si estoient mout
<pb n="124"/>
esmerveillez 
les Bretons et les Bourguegnons quieulx gens 
s'estoient qui estoient si noblement arroyez et qui si 
bien joustoient. Car Sidone estoit là venue es 
escharfaulx avec les dames. Et l'avoit amenee par la 
r[e]ne Pollidés, dont Guenelet avoit esté couroucié que 
Polidés la lui avoit tolue et prinse par la rene doree, en 
disant qu'il l'amerroit aux escharfaulx et qu'el le avoit 
commandé ainsi. Si lui avoit dit qu'il verroit tantost 
son germain Ponthus. Si en avoit Polidés si grant joye 
que nul ne le savroit compter, et le dit à tous ses 
compaignons fors à Guenelet, dont ilz eurent telle joye 
que nul ne le pourroit penser. Il ne fait mie à 
demander se Sidone avoit toute joye mondaine en son 
cueur. Si vit venir Ponthus qui estoit plus grans et 
mieulx seant que 
tous. Et jousta de renc en renc et abatoit chevalliers et 
chevaulx et rompoit lances et faisoit merveilles. <milestone unit="folio" n="36c"/> 
Sidone s'encline vers Pollidés et lui dit em bas : <q>« 
Veez ce chevallier armé de pourpre d'azur à une dame 
blance qui tient ung lion enchayné, et dessus le lion a 
lestre d'or qui dit : <q>«Dieu aide<!--*-->»</q>, et bien .XL. 
compaignons de ses paremens, fors qu'ilz n'ont nulles 
lectres d'or. Certes celui es lectres d'or, c'est Ponthus, 
vostre germain, et les autres sont ses compaignons de 
ses paremens. - [A, madame, je le congnois bien au 
chevaucher et aux fais d'armes qu'il fait.»</q> Si a si grant 
joye qu'il ne peult plus et le moustra à ses 
compaignons qui se tenoient jouste Sidone comme 
commandé leur estoit]. 
</p>
	<pb n="125"/>
<p>Le roy de Bourgongne vint en champ sur ung grant 
destrier d'Espaigne et estoit mout richement armé, et 
bien trente chevalliers de ses paremens, tous les lances 
sur faultre. Si commencherent à poindre et à jouster 
par les rens. Quant Ponthus les vit, si commencha à 
adrecher vers eulx et commencha à abatre chevalliers 
et chevaulx, si que tous estoient esbahis. Le roy de 
Bretaigne, qui estoit aux eschaffaulx avec les dames et 
les vieulx chevalliers, demanda : <q>« Qui est ce grant 
chevallier qui a sa dame en son escu, qui tient ung lion 
enchayné es<!--*--> lectres d'or, et tant de compaignons de 
ses paremens  ? »</q> Chascun dit : <q>« Je ne say, més il 
n'ataint homme qu'il n'abate. Veez comme il abat 
chevalliers et chevaulx et quelles merveilles il fait. 
C'est ung fort adversier. - Vraiement, didrent les 
dames, c'est ung bon chevallier.»</q> Dit la dame de Deul 
: <q>« Je ne vis oncques chevallier qui si bien seist à 
cheval ne qui si bien ressemblast à Ponthus, dont Dieu 
ait l'ame ! »</q> Dist le roy à Sidone : <q>« Belle fille, je ne 
vouldroye ja qu'il encontrast vostre mary, car je 
avroye paour qu'i l'afolast, car trop sont ses coupz 
merveilleux. - Monseigneur, il feroit que saige de 
s'en garder, car trop est dur celui chevallier.»</q> Mout 
tindrent grans parolles de Ponthus et de sa chevallerie. 
Mais estoient en <milestone unit="folio" n="36d"/> esmoy de savoir qui il estoit.
</p>
<p>Ne demoura guerres que d'aventure Ponthus 
encontra le roy de Bourgongne. Si le vit Ponthus mout 
richement et noblement aparreillié, et pensa
<pb n="126"/>
que 
c'estoit lui ou aucun sire de Bourgongne. Si fiert de 
l'esperon mout roiddement et le fiert au fort de l'escu. 
Et la lance fu grosse et roide ; si le prent bien, comme 
celui qui assez avoit force et hardement et 
especialment de faire fais d'armes devant s'amie, qui si 
long avoit qu'i ne l'avoit veue<!--*-->. Si fu le coup si grant 
qu'il abat le roy sur la crouppe du destrier, et perdit les 
renes du frain doré, et le cheval, qui fu jeune et fort, 
l'emporte tout envers sur la crouppe et se vient ferir en 
une grant fosse ; et il cuida saillir oultre et il chiet si 
merveilleusement que le roy chaït soubz lui. Si fut le 
cheval mort et le roy mort, que à paine peust avoir 
confession. Bourguegnons furent dollens et 
courouchiez de leur sire, mais tout brait que le marié 
est mort. Ponthus le 
ouit, à qui il n'en chault guerres, et non fait il à Sidone. 
Ponthus descendit, lui et ses compaignons, et monta 
aux eschaffaulx et osta son heaulme. Et, quant il fut 
desheaulmé, chascun le congneut et toutes les dames. 
Si vint à Sidone et la print par la main et lui dit : 
<q>« Madame, vous serez ma prisonniere, mais vous 
avrez bonne prison.»</q> Elle rougit et en eust si grant 
joye que nul cueur ne peult plus : <q>« Et se je doy estre 
vostre prisonniere, il le me convendra endurer.»</q>
</p>
<p>Le roy estoit ja descendu des escharfaulx, qui mout 
estoit marry de la mort du roy, mais quant on lui 
compta que c'estoit Ponthus qui merveilles d'armes 
faisoit et qu'il a prinse sa fille, si en eust grant joye 
<milestone unit="folio" n="37a"/> et dit : <q>« Dieu a ordonné qu'i l'ait et nous ne la 
pouons donner à meilleur chevallier, car
<pb n="127"/>
vraiement en 
cestui a tant de valleur [qu'il] est digne d'avoir la fille 
au roy de France. Mais vrayement je cuidoye qu'il fust 
mort, comme l'en m'avoit fait entendant.»</q> Si vint 
contre Ponthus, les bras tendus, et lui dit que bien fust 
il venu. Et Ponthus s'acline vers lui et lui dist que 
bonne vie lui donnast Dieu comme à son souverain 
seigneur. Grant joye s'entrefirent. Ne demandez pas se 
les gens et les barons lui firent grant joye et les dames 
et son germain et ses compaignons ; tous voloient de 
joye fors Guenelet qui fait joye de bouche et non pas 
de cueur. La cité et tout le peuple mercierent Dieu et 
disoient que Dieu les avoit visitez <q>«car nous avrons 
ung roy qui nous gardera de tous maulx voisins et 
d'autres».</q> 
Grant fu la joye de ceste adventure. Ponthus retint le 
conte de Suscestre<!--*--> et de Glocestre et celui de 
Richemont et plusieurs barons et chevalliers 
d'Angleterre, et les autres envoia es nefz et es 
vaisseaulx. 
</p>
<p>Le roy fist grant joye aux seigneurs, et si fist 
Sidone, et, par especial, au conte de Glocestre, qui 
mout bon chevallier estoit. Si lui demanda du roy 
d'Angleterre, qui estoit son cousin. Et le conte leur 
compta des adventures qui estoient advenues au roy et 
comme par Ponthus il estoit venu à chief du roy 
d'Irlande et toute la maniere, et comme il le print entre 
ses gens et l'enmena, voulsist ou non, et comme il ne 
le renchonna pas, ains fist la paix d'eulx deux. Et leur 
compta comme le filz du soudain vint à grant nombre 
et comme par Ponthus ilz furent desconfis et mors, et 
comme il gaingna les grans tresors d'icelui, qui sont si 
grans que c'est merveilles à ouir, car il n'avoit finé de 
pillier sur
<pb n="128"/>
crestienté bien .XII. ans. Aprés lui compta 
comme <milestone unit="folio" n="37b"/> il se nommoit le Sourdit de Droicte 
Voye et se faisoit filz d'un povre chevallier. Quant le 
roy ouit qu'il se nommoit ainsi, [sy pensa que c'estoit] 
pour ce qu'il lui avoit mis sus qu'il amoit sa fille, et ce 
nom qu'il se metoit estoit pour ce qu'il avoit refusé 
droicte voye pour ce qu'il vouloit combatre deux ou 
trois<!--*-->. Si y regarderent<!--*--> plusieurs pour ces noms.
</p>
<p>Aprés lui compta le conte comme le roy et tous ses 
amis et le conseil lui avoient offert Genevre, sa 
fille ainsnee, pour estre roy d'Angleterre aprés la mort 
du roy et de present estre gouverneur du royaume, et 
comme il se desblasma et ne le voulut estre, et comme 
par ung chevallier qui estoit tout nu il fu congneu, ce 
fu le filz Herlant, et comme le roy et la court se 
tindrent pour honteux dont ilz ne lui avoient fait autre 
honneur pour ce qu'il estoit filz de roy. Grant bien 
faisoit à ouir compter au roy de Bretaigne et encore 
plus à sa fille et aux barons qui là estoient, car c'est 
mout noble et belle chose à ouir. Et aprés que le conte 
oult tout compté, les barons de Bretaigne vonlt 
appeller le roy à costé et lui vonlt dire : <q>« Sire, que 
penssez vous ? Faictes parler à Ponthus hastivement 
de prendre vostre fille. Si serez gardé, vous et vostre 
païs, car nous avons grant doubte qu'il ne la veulle 
prendre pour celle d'Angleterre, car de trop loing a 
plus grant mariage dela que decha. Et mesmes il a 
grant tresor, dont il em prise mains nul dangier de 
seigneurs.
<pb n="129"/>
- Seigneurs, dit le roy, je vous prie tous 
d'en penser, car je le desire plus que riens qui soit, car 
oncques maiz plus grant bien ne nous advint.»</q>
</p>
<p>Si allerent les barons parler ensemble et baillerent 
la parolle au viconte de Leon pour parler à 
Ponthus.<milestone unit="folio" n="37c"/> Si parlerent à lui mout doulcement 
comme il avoit premier esté au païs de Bretaigne 
sauvé, et comme le roy l'amoit et que, par envie, il 
avoit esté meslé avecques lui par mensonge, et que le 
roy estoit vieulx et creoit de legier, et qu'il n'est nul 
qui n'ait aucune taiche, et que le roy, par le vouloir 
de son païs, lui offroit sa fille et à estre roy aprés lui. 
Et Ponthus, qui autre chose ne requiert ne ne desire, si 
leur respond que grans mercis au roy et à son païs, et 
que il est le premier seigneur qui tant de bien et 
d'onneur lui ait fait et que jamés ne le pourroit 
deservir et, se il estoit en sa valleur d'avoir la plus 
grant dame du monde, ne la prendroit mie pour refuser 
le roy et ses barons et son païs, tant se tient pour tenu 
à eulx et tant les ayme sur tous autres gens. Les barons 
ourent grant joye de la responsse et la vindrent dire au 
roy à qui il pleust mout. L'en fist venir l'evesque. Si 
les fist l'en fianchier. Le lundi aprés mist l'en le jour 
des espousailles. Il ne fait pas à demander se Ponthus 
et Sidone ourent grant joye, et encore en avoyt plus 
grant joye cent mille foiz plus qu'ilz ne moustroient 
semblant. Grant fu la joye en Bretaigne de ceste 
assemblee des grans et des petis. 
</p>
	<pb n="130"/>
<p>Ponthus, qui saige estoit, ne vouloit avoir nul mal 
gré de nul. Si vint à Guy de Bourgongne, frere du roy, 
à Ysambart de Challons et au conte de Montbeliart, 
qui estoient venus avec le roy de Bourgongne, et se 
desblasma à eulx et leur dit qu'il estoit mout dollent de 
ceste adventure qui estoit avenue de la mort du roy et 
que, en bonne foy, quant il jousta <milestone unit="folio" n="37d"/> à lui, il ne 
savoit qui il estoit. Et ilz lui respondirent qu'ilz le 
creoient bien et que ce n'estoit que adventure d'armes, 
et pour ce ne s'en devoit nul merveillier, et que 
vraiement il n'en pouoit mais. Si s'offrist mout à eulx 
et fist faire l'endemain beau service et donna trois 
esterlings qui les vouloit prendre. Si n'avoit on 
oncques mais veu donner si belle charité. Si en oult 
mout de pris, et les 
amis du roy lui en sceurent moult de gré et l'en 
mercierent mout. 
</p>
<p>Le corps fu embasmé et emporté en ung chariot 
mout bien garny de beaulx chevaulx en son païs 
enterrer. Et Ponthus fist convoier le corps bien à trois 
grosses lieues à grosses torches et lui fist le plus 
d'onneur qu'il peult, combien qu'il ne fust pas marry de 
la mort. Si le firent les seigneurs de Bourgongne 
retourner à grant paine. Si prindrent congié et mout se 
louerent de Ponthus et tindrent grant compte de lui et 
disoient bien que il n'estoit droit chevallier que lui par 
vaillance, par largesse et par courtoisie, pour amer 
Dieu et l'Eglise, et qu'il avoit si bien fait devoir<!--*--> que 
c'estoit merveilles.
</p>
<p>Ponthus revint à Vennes et alla devers Sidone et la 
baisa et parlerent mout de doulces parolles ensemble 
et puis se bourda avec elle et lui dit se elle savoit nul 
mal gré à sa lance et à la pierre<!--*--> qui l'avoit delivree de 
mary. Et elle rougist et lui dit: : <q>« Sire, il fait
<pb n="131"/>
perilleux 
faire fait d'armes avecques vous. Vous joustés trop 
mal quant les roys en meurent. Mais je vous say  bon 
gré de ce que vous avez fait pour lui, car tous ses amis 
vous sairont bon gré.»</q><milestone unit="folio" n="38a"/> Fait Ponthus : <q>« Les 
choses qui doivent avenir, convient qu'elles 
adviennent. Vous ne deviez pas estre sienne  ; et pour 
ce n'avrez vous point de douaire, car vous n'avez mis 
le pié au lit<!--*-->.»</q> Ainsi se bourderent l'un avec l'autre et 
parlerent de plusieurs choses. 
</p>
<p>Et puis s'en vint devers le roy [et devers les barons. 
Si dist au roy] : <q>« Sire, vous avez bien ouy que j'ay 
armee pour conquerre, à l'aide de Dieu, mon royaume 
que Sarrazins ont empeschié. Si 
vouldroye bien avoir, se il vous plaisoit, des gens de 
vostre royaume, ceulx qui vouldront prendre argent, et 
les paieray grandement de cy à la Toussains avant la 
main. - Haa, dit le roy, beau filz, vous ne devez riens 
demander, mais prenez mes gens à vostre heritage 
conquerre et prenez mes tresors et quanque j'ay. Et, se 
vous plaist, je vous sairoy bon gré de moy laisser aller 
en vostre compaignie, car je suis vieulx ; ainsi ne sera 
pas grant perte que de moy et en meilleur et en plus 
proufitable service pour mon ame ne puis je mourir 
que au service de Dieu.»</q> Ponthus l'en mercia mout et 
dit que à ceste fois n'y vendra pas, ains gardera son 
païs. Et quant de chevance, il n'y mectra rien du sien, 
car Dieu lui en a assez largement donné pour ce fait et 
pour autre, mez il ne refuse pas ses gens, car ce sont 
ceulx du monde que il plus ayme et en qui plus il se 
fie à grant besoing. Les barons et chevalliers de 
Bretaigne
<pb n="132"/>
ont grant joye de ceste allee et chascun se 
convoye à y aller. Chascun s'offre d'aller avecques lui 
et il les mercie mout. Si leur dit que tous soient 
appareillez dedens quinze jours à Vennes et ordonne 
par tous païs querre <milestone unit="folio" n="38b"/> nefz, vaisseaulx et vivres à 
estre à icelui jour. Chascun baron s'arroye et se garnist 
de vaisseaulx et de gens d'armes, des meilleurs qu'ilz 
se peurent oncques garnir. Ponthus mande des barons 
d'Anjou, du Maine, de Poictu et des autres païs 
voisins, et dit qu'il leur veult escrire. Si mande à 
Guieffroy de Lezignen et à Landry de La Tour sur 
tous ; et lui fu dit que ces deux nagueres estoient 
arivez d'oultremer, du royaume de Germanie, où ilz 
avoient esté bien deux ans en armes sur les mescreans. 
<q>« Haa, dit Ponthus, mout sont bons chevalliers et 
preudes hommes. Bien est paré qui en sa compaignie 
les a.»</q> Si furent envoyees lectres à eulx et à plusieurs 
autres par les païs voisins, en 
Normendie, en Angou, au Maine, en Tourraine et 
Poictou, à ceulx qu'il pensoit qui avoient voulenté des 
aventures pour honneur conquerre, qu'ilz fussent au 
.XVIIIe. jour assemblez à la tour d'Orbendelle, prez 
Talmont, à lui, et là trouveroient vaisseaulx et argent 
assez. Les messagers s'en partirent. Et quant ceulx 
ouirent les nouvelles de lui et le fait sur les mescreans 
qui tenoient son royaume, si ourent grant joye d'y 
aller ; et chascun se appareilla pour venir à la journee. 
Ponthus envoya par tous les païs or et argent à querre 
vaisseaulx. Ce fust par Normendie, Bretaigne et 
Poictu, à venir les ungs à Vennes, les autres aux 
Sables, en Poictou. 
</p>
	<pb n="133"/>
<p>Aprez Ponthus envoya querre sa grant nef et fist 
venir une partie de ses richesses à Vennes. La veille 
de ses nopces il envoya present à Sidone de 
couronnes, de sercles, de chaintures, de chappeaulx 
<milestone unit="folio" n="38c"/> d'omosnieres, d'or, de perles, de pourpre, de 
pierres precieuses et de marguerictes, que ce fust 
grans merveilles à voir la richesse qu'ilz valloient, car 
ilz furent preciez plus de mil besans d'or. Le roy les vit 
et dit à sa fille : <q>« Vous n'estes pas mariee à ung povre 
homme desherité. Dieu le vous a donné bel, bon, 
riche, saige. Si en devez Dieu mercier.»</q> Aprés donna 
au roy mout beaux joyaulx de pierres precieuses, de 
perles, de couppes d'or, et à chascun baron de 
Bretaigne grant don d'or ou d'avoir, selon ce que à lui 
aferoit. Mout loué fu Ponthus de ses grans dons et de 
ses grans largesses.
</p>
<p>Le jour de ses nopces furent les seigneurs 
d'Angleterre, d'Escosse, d'Irlande moult noblement 
arroyez et ceulx de Bretaigne, qui grant honneur lui 
faisoient. Grant fu la feste, grant fu la joye de 
menestreulx et de heraulx sans compte ; grans dons 
leur fist Ponthus. Mout y oult d'estranges més donnés. 
A l'entremés y oult voué de mout merveilleux veux et 
haultains. Et Ponthus voua ung veu dont fu parlé, car 
il voua et dit ainsi : <q>« Pour ce, dit il, que les gens 
pourroient dire que la fille du roy a prins homme sans 
terre, je veue que jamés ne coucheray en son lit 
jusques à ce que je soye sire de la terre et royaume qui 
fu mon pere et couronné. Et voue à Dieu que oncques 
ne l'avoye baisee ne requise de nul mal quant je partiz 
de ce païs ne ne le voulsisse penser à lui faire, ne més 
que à ma propre mere. »</q> Si dit et fist ces choses pour 
les parolles que le roy avoit esmeues, par lesquelles il 
s'estoit party
<pb n="134"/>
du païs de Bretaigne. Sidone, quant <milestone unit="folio" n="38d"/> 
elle seust qu'il avoit ainsi voué, si oult grant joye. Sy 
aymast mieulx la compaignie de lui. Si en fust assez 
parlé par les gens. Les ungs disoient : <q>« Il est mout 
preudomme et vroy chevallier.»</q> Les autres disoient 
qu'ilz n'eussent esloingné la nuit qu'elle actendoit à 
avoir esbat de lui.  Lors le roy dit : <q>« Je fus trop hatif 
de croirre si legierement comme j'ay creu.»</q>
</p>
<p>La feste fu mout grant, maiz le roy ne voult oncques 
qu'ilz eussent jouxtes, pour l'adventure du roy du 
Bourgongne, de paour que aucun meschief n'en venist. 
Et fu danssé et fu chanté et fait de mout 
merveilleux jeu et esbatemens. Au soir Ponthus vint 
en la chambre de Sidone et dit : <q>« Haa, m'amie, 
m'amour et toute ma joye, tout mon cueur, ma vie et 
soustenance, j'ay esté bien hatif du veu que j'ay fait, 
mais, en bonne foy, je l'ay fait pour vostre honneur 
sauver, pour les langaiges du monde qui sont tost 
dictes et à paine estainctes. Et, pour verité, m'amie, 
j'en souffriray plus grant mesaize que nul pour le desir 
que j'ay d'estre en voz deux bras. Mais, se Dieu plaist, 
je y seray tantost, car c'est le plus grant desir que mon 
cueur ait. - Mon doulx sire et amy, sachiez que 
vostre plaisir est le mien ne nous ne devons riens tant 
desirer que honneur et bonne renommee. Si avez bien 
fait pour oster les doubtes des mesdisans.»</q>
</p>
<p>Assez parlerent ensemble et puis s'entrebaisierent et 
acollerent. Mout y oult festoyé de bras<!--*-->, tant que
	<pb n="135"/>
	la 
quinzaynne vint. Là fu la monstree et furent les 
Bretons estimez à quatrem .Vc armez, et les Normans 
.XIIc., qui tous chargerent et furent gaigez pour six 
moiz. Belle chose fu à les <milestone unit="folio" n="39a"/> voir assembler au 
navire d'Angleterre. Ponthus print congié du roy et de 
Sidone. Et par droicte flaterie Guenelet fit tant qu'il 
demoura avecques le roy et avecques Sidone, aussi 
comme tout garde d'eulx. Et lui bailla Ponthus une 
partie de son tresor à garder et gouverner. Si oult assez 
plouré au departir de Sidone et de ses femmes. 
Ponthus la baisa et lui bailla le plus de ses richesses à 
garder.
</p>
<p>Lors s'en party et ala par terre et passa par Nantes et 
se rendist aux Sables de la tour d'Orbendelle. Là oult 
grant navire. Là arriva Guieffroy de Lezignen et 
Landry de la Tour, qui estoient compaignons, à 
grant compaignie. Si les receut Ponthus à grant joye, 
comme les deux chevalliers estrangiers que plus amoit 
; si leur donna de grans dons. Aprés ariva Guillaume 
des Roches, bon chevallier, Peain de Rocheford, le 
sire de Chemillé, Pierre de Doué, Girart de 
Chastiaugontier, Jehan Maulevrier avecques les 
Hurpoiz ; et les Mansseaulx Beaumont, Laval, Siglé, 
Doucelles et autres Manseaulx ; de Touraine, 
Beausay, La Haye et autres Touren[g]eaux ; de Poitou, 
le viconte de Touars, le frere du conte de La Marche, 
Mauleon, Chasteaumur, La Garnache et plusieurs 
autres. Ponthus leur donna grans dons, que tous 
s'esbahissoient de la largesse de lui et disoient qu'il 
n'est à servir que lui, <q>« il est digne de gouverner et de 
conquerre tout le monde par sa courtoisie, son
<pb n="136"/>
bel 
acueul et sa largesse.»</q> A chascun fit livrer selon ce 
qu'il avoit de gens nefz et vaisseaulx. Et puis se 
monterent es vaisseaulx et s'en partirent à grant joye. 
Il ne demoura gueres que tout l'autre navire arriva. Si 
fut mout belle chose à veoir les vaisseaulx et les 
voilles levez qu'il sembloit une <milestone unit="folio" n="39b"/> grant forest. Ilz 
ourent vent à gré et trespasserent l'isle d'Oleron. Et 
quant ilz furent à trois lieues de La Coulongne, si fist 
Ponthus ancrer et arrester et dit aux chevetainnes : <q>« Il 
escouvient entrer eu païs à La Coulongne par nuit, car 
la lune roye, et descendrons jouxte Coulongne à une 
lieue ou à deux, et puis ferons retraire le navire, car je 
ne veul pas, dit il, qu'ilz saichent nostre pouoir pour 
plusieurs causes.»</q>
</p>
<p>Si ordonna que, à jour couchant, que l'en se partit. 
Si fu fait. Et à celle heure ilz vindent ariver sur le bort 
dela, à une lieue de la ville. Si descendirent à terre et 
puis bouterent les vaisseaulx en la mer bien avant, 
qu'ilz ne fussent aperchus, et en une vallee jouxte ung 
bois se midrent et se tindrent le plus coyement qu'ilz 
peurent. Si monta Ponthus à cheval et vint à l'oree du 
bois veoir se il trouveroit aucuns pour savoir l'estre du 
païs, tant qu'il ariva jouxte une petite chapelle mout 
devote. Si s'estoient levez avant que le jour feust venu 
le conte d'Esture, l'oncle Ponthus, et Patrices, le 
chevallier qui l'avoit sauvé, lui et les .XIII. enfans en 
la nef. Ces deux chevalliers, qui s'entreaymoient 
comme freres, avoient sauvé le peuple de mourir et 
fait rendre treü pour actendre la grace de Dieu et la 
delivrance du païs. Si s'estoient
<pb n="137"/>
levez avant le jour 
pour venir en pellerinage en celle chappelle qu'ilz ne 
fussent aperchus des païens. Si avint, quant Ponthus 
vit la chappelle, tourne celle part et descend et entre 
dedens. Si estoit au point du jour. Si regarde deux 
hommes agenoullez, dont eust grant joye, car il se 
pensa bien qu'ilz estoient crestiens puis que en la 
chappelle estoient. Et quant les deux chevalliers <milestone unit="folio" n="39c"/> 
l'ouirent venir, si ourent grant paour et cuiderent estre 
espiés de mescreans ; si se tresaillirent tous. Et 
Ponthus leur demanda :  <q>« Qui estes vous ? Nommez 
vous hardiement. - Et vous, qui estes vous ? Et 
quelle loy tenez vous ? »</q> Dit Ponthus : <q>« Ja  ne 
chelleray mon nom. En bone foy, je suis crestien.»</q> Dit 
son oncle : <q>« Que bien 
soiez vous venus, car vostre compaignie nous plaist, 
car aussi le sommes nous en cueur. Mais nous vous 
prions que vous nous diez qui vous estes. - Par ma 
foy, dit il, j'ay nom Ponthus et fuz<!--*--> filz du roy de 
Galice.»</q> Quant son oncle, le conte d'Esture, l'ouist, si 
courut, les bras tendus, et l'acolle et baise : <q>« A, mon 
chier nepveu, benoist soit Jhesucrist qui m'a fait si 
grant grace de vous veoir avant que je mourusse.»</q> 
Quant Ponthus ouit qu'il estoit son oncle et vit la 
bonne chiere qu'il lui faisoit, si a grant joye et grant 
pitié et lui dit : <q>« Pour Dieu, sire, vous me donnez 
grant liesse à mon cueur se vous me dictes voir.»</q>
</p>
<p>Le jour estoit ja bien cler. Si le congnoist ; et quant 
il le congnust, si lui baise la bouche et les yeulx, et 
plouroient tous deux l'un sur l'autre et ne
<pb n="138"/>
se peuent 
riens dire, fors estraindre l'un l'autre. Et, quant ilz 
ourent pouoir de parler, le conte lui dit : <q>« Ha, beau 
sire nepveu, comme estes vous ozé venir ainsi seul ? 
Car, se vous estes aperchu, vous estes en voye d'estre 
mort. - Bel oncle, dit il, je ne suis pas si seul que je 
n'aye ycy plus de .XXVIII. mil hommes d'armes, 
comme toute la flour d'Angleterre, d'Escosse, 
d'Irlande, de Bretaigne et des païs d'environ.»</q> Quant 
<milestone unit="folio" n="39d"/> son oncle l'ouit, si s'agenoulla et joint les mains 
vers le ciel [et rend graces à Dieu]. Lors lui dit la 
desconvenue du païs et comme le païs estoit encore 
entier de gens, mais qu'ilz estoient tributoires et 
rendoient treü au roy Brodas<!--*-->. Et lors lui monstra le 
chevallier Patrices qui l'avoit sauvé en la nef et qui 
avoit sauvé le païs. Ponthus vient et l'acolle et lui dit 
qu'il estoit tout sien. Assez parlerent ensemble. Si les 
mena Ponthus veoir ses gens. Et quant ilz les virent, si 
eurent si grant joye que plus ne pouoient avoir. <q>« Il 
fault, didrent les chevalliers, que vous ordonnez voz 
batailles.»</q>
</p>
<p>Ilz midrent à une vallee à costé bien .IIIIm. affin 
que, quant ilz seroient yssus de la ville pour combatre, 
que ilz saillissent de costé et venissent par derriere les 
desconfire. Et aussi baillerent à Patrices .Vc. pour 
mener en certain lieu que, quant tous seroient yssus de 
la ville à aller combatre, que lui et ses .Vc. vendroient 
vers la ville, aussi comme s'ilz fussent envoyez pour la 
garder, et eulx bouter dedens. Ainsi fu ordonné entre 
eulx. Si dit Patrices :
<pb n="139"/>
<q>« Beaulx seigneurs, ceste 
assemblee est faicte de Dieu et de la pourveance 
Jhesucrist. Ponthus, qui droit seigneur estoit de cest 
païs, Dieu le nous a donné trouver, par quoy il sceut la 
desconvenue et la maniere come il pourra venir à chef 
de cest fait.»</q>
</p>
<p>Le conte d'Esture vit son filz Pollidés, qui mout fu 
beau et agreable chevallier. Si le baisa et se firent 
mout grant joye. Si dit le conte : <q>« Seigneurs, ordonez 
vous, car je vois dire au roy Brodas que crestiens sont 
entrez à pillier cest païs. Si ystra à quanque il pourra 
de <milestone unit="folio" n="40a"/> [gens] et vendra sans ordonnance, par quoy il 
sera plus aisé à desconfire. Pourquoy envoiés par ung 
petit ballenier querre et 
aprester les vaisseaulx et le navire, et mectez le feu en 
aucune maison. Si ne cuidera pas vostre pouoir si 
grant comme il est, par quoy il se desroiera sans fere 
ordonnance.»</q>
</p>
<p>Lors print congié et s'en partit et vint à la ville bien 
matin. Il vint devers le roy, effroyé. Le roy se levoit. 
Si le salua de par Mahommet, puis lui dit : <q>« Sire, les 
crestiens sont venus [g]aster et piller vostre païs et ne 
sont que à une lieue d'icy. - Sont ilz gueres, dit le 
roy ? - Si[re] je ne say, més ilz ont bien soixante 
vaisseaulx selon ce que j'ay oÿ dire et que je le<!--*--> puis 
veoir. - Et ne sont ilz plus ? Par Mahon, mal y 
vindrent. Si vous di ge, fait il, que j'ay ennuit songié 
que je devenoie ung grant leu noir et
<pb n="140"/>
que vous me 
huyés ung levrier blanc et ung braquet, et que le 
levrier me occioit. - Haa, dit le conte, l'en ne doit pas 
croirre en songes. - Vous dictes voir, dit le roy. Alez 
faire sonner les trompes et criez que tous se arment. Si 
prendrons ces ribaulx et ces pilleurs de mer, lesquelx 
je feray tous escorchier et detraire à coyes<!--*--> de 
chevaulx. - C'est bien dit»</q>, ce dit le conte, qui pensa 
qu'il yroit autrement.
</p>
<p>Le conte s'en ysist et se ala armer et fist crier 
l'armee. Chascun se arma et monta à cheval. Le roy 
ysist, armé mout noblement et richement, et yssist de 
la ville sans ordonnance faire, mais qui peust aller, si 
allast. Si ysserent plus de .XIIm. à cheval, sans 
arbalestriers et servans qui venoient à pié et ceulx qui 
n'avoient nulz chevaulx<!--*-->. <milestone unit="folio" n="40b"/> Ponthus ordonna ses 
batailles et oult mis à ung val .IIIIm. 
homes d'armes qui se iroient mectre entr'eulx et la 
ville pour les sarrer par derriere. Et Patrices vient à ses 
cinq cens combatans en ung lieu pour gaengnier la 
ville et actendit tant qu'il fust temps de partir. Le roy 
ferit de l'esperon là où il vit la fumee et regarde sur la 
mer et ne vit pas plus de soixante vaisseaulx. Si dit :<q> « 
Or alons à eulx. Ilz sont honnis. Leur Jhesucrist ne 
leur avra ja mestier qu'ilz ne meurent de malle mort.» </q>
Il ne tint renes tant qu'il eust passé le lieu des .IIIIm. Si 
regarda devant soy et voit de grans batailles 
ordonneez. Si fu esmerveillié de ce et se cuida 
contrearrester pour ordonner ses gens ; et toutefois en 
ordonna il la plus grant partie, car il estoit hardy et 
saiges en armes à merveilles. Et en
<pb n="141"/>
cela escoute et ouit 
ung grant cry entre lui et la ville, et vit ses gens fouir 
vers lui. Lors s'escrie : <q>« Il n'y a point de fouir. 
Courons leur sus aprement.»</q> Si vient et fiert de 
l'esperon à assembler à tout le tas. Si jousta avec 
Guieffroy de Lezignen qui s'estoit ung pou avancé. Si 
se donnoient de grans coups. Mais le roy print 
Guieffroy de Lezignen au travers et l'abatit. Le roy 
mist la main à l'espee et cria : <q>« Mahon, aide ! »</q> Et le 
premier qu'il actaint, i l'abat à terre, et faisoit 
merveilles d'armes. La bataille commencha mout 
felonneuse. Ponthus, qui a grant desir de fere armes, 
especialment sur ceulx qui tenoient son royaulme, 
<milestone unit="folio" n="40c"/> fiert à destre et à senestre et abat Sarrazins et 
chevaulx et occist quanqu'il actaint. Les Sarrazins se 
tenoient ensemble environ leur roy qui mout de noz 
gens occioit et 
afolloit. Landry de La Tour vit Guieffroy de Lezignen 
à terre, qui ne pouoit soy remonter et estoit mout 
afollé et en grant peril. Si fiert ung Turc et le abat et 
prent le cheval et le maine malgré tous eulx<!--*--> à 
Guieffroy de Lezignen et lui dit : <q>« Beaux compoins, 
montez, car cy a<!--*--> perilleux à estre à pié.»</q> Guieffroy 
l'en mercie mout et monte. Et quant ilz furent eulx 
deux à cheval, si firent grant essart de Sarrazins. Bien 
se menerent les Bretons et les Hurpois et Basses 
Marches<!--*-->. Là oult grant cry et grant hu. Le roy fait 
sonner une gresle et ralie ses gens et donne grant 
estour à noz gens. 
</p>
<p>Ponthus regarde et aperchoit que c'estoit le roy qui 
avoit occis son pere. Et aussi voit il que par lui ses 
gens se tiennent et qu'il fait merveilles de son
<pb n="142"/>
corps ; 
il est mout richement armé et a une couronne sur son 
heaulme. Ponthus a grant joye de l'avoir trouvé et 
vient celle part et le fiert grant coup et le roy le fiert. 
Si ont dure bataille entr'eulx, car trop fort estoit le roy 
et de grant cueur. Mais Ponthus lui donne tant de 
coups là où il le peult actaindre qu'il le fait 
embronchier et estourdit et lui coppe les laps du 
heaume. Et le roy, qui n'a mais force, endure. Et 
Ponthus fiert de toute sa force et lui couppe le col 
soubz le heaume ; si chaït mort. Quant ses gens le 
virent, si se batent leurs paulmes et sont tous <milestone unit="folio" n="40d"/> 
desconfis. Et d'aultre part les .IIII. mille vindrent par 
derriere et les serrerent, si que nul n'en eschappa que 
tous ne fussent mors. Tout estoit mis à l'espee sans 
riens prandre à mercy. 
</p>
<p>Patrices yssit de son ambusche et vint à cinquante 
hommes d'armes les premiers pour la porte prendre, et 
commanda les autres venir aprés lui. Si vint à la porte. 
Si le congnurent bien et il lui demanderent comme il 
estoit de la besoingne. Et il leur dit que mallement. Si 
entra et se tint à la porte et les cinquante gaengnerent 
la porte, tant que les autres fussent venus. Si mist 
gardes à la porte et dit que nul n'y entrast tant que 
Ponthus fust venu. Et les autres allerent par les 
hostieulx, et les Sarrazins qu'ilz trouvoient estoient 
mis à mort. Si alloit Patrices criant avant<!--*--> la ville : 
<q>« A mort, Sarrazins, et vivent crestiens ! »</q> Les 
crestiens de la ville, qui estoient en servage et 
rendoient treü, faisoient cro[is] de leurs bras ; si ne 
trouvoient qui leur feist mal ne à riens du leur, car 
ainsi l'avoit ordoné Patrices. 
</p>
<p>La ville fu gaengnee, car tous les gens de deffense 
estoient allez à la bataille où ilz furent mors. Si en
<pb n="143"/>
fust 
par esme celui jour mort bien plus de .XXVIIm. Quant 
la desconfiture fu achevee que tous furent mors, noz 
gens serchierent les champs, chascun pour trouver son 
amy, son cousin ou son maistre. Si n'y oult pas mors 
mout de gens de grant compte ; de Bretaigne, fu 
trouvé mort Gieffroy d'Ancenis et Briant du Pont des 
barons<!--*-->, et des chevalliers Roullant de Coquins, 
Henry de Sion, Bernalles de Saint Gilles, et mout 
d'autres bleciez qui <milestone unit="folio" n="41a"/> 
n'avoient garde de mort ; des Hurpois, Hubert de 
Craon fut trouvé mort et Pierre de Chemillé<!--*-->, et des 
chevalliers, Thibault de Bresse, Hamelin du Montloys 
et Eustace de La Poissonniere ; des Poictevins, 
Andrieu de La Marche, Jehan de La Garnache et 
Hubert d'Argenton et des chevalliers, Almaury de La 
Forest et Henry de Basoges ; et du Maine, Ardoin de 
Sillé et Olivier de Doucelles et des chevalliers, Garin 
de Cussés, Guillaume du Saiges ; des Normans, 
Richart Tesson, Guion Paynel et Pierres de Villiers. 
Quant d'Angleterre et d'Escosse, pou y en oult de 
mors, car ilz faisoient l'arriere garde, et ces Basses 
Marches<!--*--> furent au front et eurent tout l'affaire. 
Ponthus fist prendre les corps et les fist enterrer à la 
grant eglise de Coulongne et leur fist le plus d'onneur 
et le plus de service qu'il peust, tant que l'en le tint à 
grant bien
<pb n="144"/>
et en fu loué de tous. Quant les champs 
furent cerchez et assemblez les crestiens mors d'un 
costé et les blechiez d'autre et la chose ordonnee, 
Ponthus et les batailles chevaucherent vers la ville. 
L'en livra les rues et les maisons à chascun selon ce 
qu'il avoit de gens. Si trouverent tant de vivres et de 
biens que le plus povre en oult assez. L'en fist crier 
que nul n'otast riens aux crestiens de la ville et que nul 
ne leur feist tort, et non firent ilz.
</p>
<p>Ponthus ala tout droit à la grant eglise offrir son 
cheval et son harnoys à l'autel. Il osta son haubert et 
ne demoura sur lui que son singlaton et sa chemise et 
ses braes. L'en l'afluba d'un mantel de sebelin. Si ouyt 
trois messes et mercia Dieu de la grace qu'Il lui avoit 
faicte. Et aprés ce le conte, son oncle, et Patrices 
vindrent à lui et eurent advis qu'ilz feroient. Lors dit 
Patrices : <!--ACO le 02/0382021 MANQUE » :«--> Je lo que, avant toutes choses, à ceulx 
<milestone unit="folio" n="41b"/> qui sont gardes d'aucuns donjons, chastiaulx ou 
villes, l'en faiche lectres de par leur roy que, ces 
lectres veues, ilz viennent en ceste ville jour et nuit. 
Les ungs seront prins ceans, les autres<!--*-->nous mectrons 
ambuches en certains lieux. Si les avrons le<!--*--> plus aisé 
et avrons mains à fere.
</p>
<p>Cest bon conseil fut tenu. Si en penserent les deux 
chevalliers et le firent en telle maniere que des villes 
et chasteaulx tous vindrent. Les uns entrerent en la 
ville et furent mors ; les autres trouverent ambuches 
sur les païs ; si furent desbaretez par plusieurs lieux. 
Quant les crestiens qui estoient en servage ouirent la 
desconfiture, ilz se leverent par les villes et chastiaulx 
et occirent ceulx qu'ilz trouverent. Et tant
<pb n="145"/>
fu la chose 
menee que le païs en fu tout nestoyé et delivré, car les 
ungs se rendirent, et leur donna Ponthus vaisseaulx et 
vivres pour ung moiz ; et des autres, qui peust, il se 
sauva, dont les ungs furent mors par les Espaignos et 
par ceulx du royaume de Castelle, et autres em 
plusieurs lieux. Si perirent meschantement, dont le 
soudain fu puis mout dollent d'avoir ainsi perdu ses 
filz et ses gens, et en seust trop mal gré à Mahommet 
et dit devant tous comme forsené que le dieu crucefix 
l'avoit ainsi vaincu et qu'il estoit de plus grans vertus 
que lui quant il ne lui avoit sauvé ses filz et sa gent. Si 
en fut mout grant plainte en Babilone et en Damas. 
</p>
<p>Si retourne à Ponthus.
</p>
</div>
<div type="chapitre" n="12">
	<pb n="146"/>
<p>Ponthus fist les blechez garir et les visitoit et leur 
faisoit querre quanqu'il leur falloit. Il compaignoit les 
seigneurs et leur <milestone unit="folio" n="41c"/> donnoit de trop grans dons. Et 
aussi il trouva à une tour tout le tresor du roy Brodas, 
qui à merveilles estoit grant, et grant chose seroit à 
racompter. Quant il eust chevauché par le païs et tout 
nestoyé, si trouva mout de peuple et le païs bien 
labouré de vingnes et de blez. De tout le païs y 
venoient courant aussi comme à miracles veoir leur 
droit roy et mout l'onnouroient pour la grant 
renommee de sa vaillance, de sa bonté et de sa 
courtoisie, car nul si petit ne fust avec lui à qui il ne 
parlast et escoutast mout humblement. Il fu droicturier 
et piteux des povres. Il amoit Dieu et l'Eglise. Quant il 
eust fait tout son tour, il vint à La Coulongne et là fist 
grant feste, et là se fist couronner par la main de 
l'evesque. Et là vint le roy d'Aragon, son oncle, frere 
de sa mere, qui grant joie
<pb n="147"/>
avoit de le veoir et de sa 
victoire. Et lui compta comme le roy Brodas l'avoit 
guerroyé et comme il lui fait jusques à certain temps 
treü pour demourer en paix jouxte lui, et aussi 
faisoient les voisins jusques à ce que Dieu y mist 
remede.<q> « La Sienne grace, Il y a bien pourveu en pitié 
par vous.»</q> Ainsi se complaingnoit le roy à son nepveu. 
Et encore lui 
dit il qu'i actendoit<!--*--> que, à cest esté qui venoit, le roy 
de France y devoit descendre et le roy d'Espaigne, 
<q>«mais, Dieu mercy, il n'est plus nul mestier d'y venir.» </q>
</p>
<p>La feste fu grande du couronnement du roy. Mout y 
oult de divers més et mout d'entremés. Les grans 
seigneurs y furent qui lui firent hommage, et aussi 
<milestone unit="folio" n="41d"/> les belles dames, qui mout avoient grant joye 
d'estre yssues d'enfe[r], des servages et des 
pestillences où ilz estoient en tristresse et en dollour, 
et ores sont asouag[iés], en joye et en paradis, se leur 
sem[ble]. Leur roy leur plaist tant qu'ilz se mirent à le 
veoir. Et toutes man[ieres] de gens mercient Dieu et 
maine[nt] joye de leurs delivrances. A l'entre[més], les 
dames chanterent et y oul[t] fait grans veulz et aux 
paons et aux signes, qui longs seroient à racompter. 
Aprez l'entremés fist venir et
<pb n="148"/>
presenter par .XII. belles 
dames et par .XII. vieulx chevalliers grans dons et 
joyaulx, les ungs de beaulx chevaulx, les autres de 
couppes et de hanaps d'or et d'argent, de besans d'or et 
de plusieurs vaisselles aux chevalliers et bons 
chevetainnes, tant que tous s'esmerveilloient de la 
largesse de lui. Mout estoit 
homme plaisant, de grant courtoisie, de toutes bonnes 
meurs et largesse. 
</p>
<p>Or advint grant merveille. De coustume estoit que 
devant le grant dois mengoient .XIII. povre[s] et 
estoient premiers servis que le roy, pour l'amour de 
Dieu et de Ses .XIII.<!--*--> apostres . Si aloit le conte 
visitant les tables. Et comme Dieu le voult, il regarda 
la table des povres et vit une femme qui regardoit le 
roy et, en le regardant, les lermes lui cheoient des 
yeulx. Le conte la regarda mout et tant l'avisa, par ung 
sain qu'elle avoit au menton, il apperchoit que c'est la 
royne, sa seur<!--*-->, mere du roy Ponthus. Et quant i la 
voit en si petit estat que toute sa robe estoit deschiree 
et taponnee, si ne se peult tenir de plourer. Le cueur 
lui enfla de pitié de la veoir <milestone unit="folio" n="42a"/> [en] si petit estat. Et 
quant il poult parler, si mercia Dieu et alla par derriere 
son nepveu, le roy, et lui dit en larmoyant : <q>« Sire, 
veez cy merveilles. - De quoy, fait Ponthus ? - Sire, 
de la meilleur et plus sainte dame que je saiche, 
madame la royne, vostre mere, qui est chiens. - Et où 
est elle ? »</q> Et celui à paine
<pb n="149"/>
lui pouoit dire de pitié et 
d'amour. Et quant il peust parler, [si lui dit en conseil] 
: <q>« Sire, voiez là<!--*-->, assise entre ces .XIII. povres et la 
seconde de ce boult premier.»</q> Et Ponthus la regarda. 
Et quant elle l'apperchut, si mist son chapperon devant 
les yeulx et lermoya. Le roy oult grant pitié à son 
cueur, que tout le cueur lui estraint. Si dit à son oncle : 
<q>« Bel oncle, n'en faictes semblant que nul ne 
l'aparchoive ; mais quant nous serons levez de table, je 
yray en ma garde robe. Si la menez priveement.»</q>
</p>
<p>Ainsi fu fait. Quant les tables furent ostees et graces 
rendues à Dieu, le roy s'en partit priveement et ala à la 
garde robe ; et le conte, son oncle, mena sa mere mout 
priveement. Quant Ponthus vit sa mere, si se agenoulla 
contre elle et lui mist sa couronne à la teste, et elle le 
leva, baisa et acola. Et mout plourerent elle et son filz 
et le conte. Quant ilz peurent parler, Ponthus lui dit : 
<q>« Haa, madame, tant vous avez souffert et enduré de 
povreté ! - Haa, mon doux chier filz, je suis yssue 
d'enfer et m'a Dieu donné grant paradis terrestre quant 
il Lui a pleu me donner tant de vie que je vous ay veu 
o mes yeulx et que j'ay eu vengance du preudomme, 
monseigneur vostre pere, que les tirans midrent à 
mort, et que je vois le païs vuydé à servir la loy de 
Jhesucrist. Et je say bien que le mal <milestone unit="folio" n="42b"/> qu'il a 
enduré bien .XIIII. ans<!--*--> est une pugnicion de Dieu des 
grans delis que l'en faisoit en ce royaume. Si m'est 
advis que Dieu a mercy de Son peuple et vous a 
envoié le garder et delivrer.»</q> Mout parla la royne
<pb n="150"/>
bien 
et saigement, comme sainte dame qu'elle estoit. <!--ACO le 02/04/2020 MANQUE » : «--> Je 
vous prie, dit le roy, dictes moy comme eschappastes 
vous et comme Dieu vous a sauvee. - Beau filz, je le 
vous diray. Quant le cry et le hu fu grant, le matin que 
ceste ville fu prinse et vostre pere occis, je estoie 
encore en mon lit, quant monseigneur ne se arma que 
de son haubert et de son heaume et saillit sans riens 
actendre, comme le 
plus hardy chevallier qui fust, comme l'en disoit<!--*-->. 
Quant il fut parti et je ouys le cry, je eus grant paour et 
prins la robe d'une de mes femmes et m'en parti avec 
ma lavandiere. Je trouvay d'aventure la poterne 
ouverte. Si passay parmy et m'en allay à ce bois jouxte 
ces landes, où avoit ung hermite devot qui avoit une 
petite loge et une chappellecte au bout du briel. Si 
m'aretay là et ma chamberiere, qui est ancienne, venoit 
chascun jour querre l'aumosne à la court du roy, et des 
omosnes vivions elle, l'ermite et moy. Si veez come 
tandiz Dieu m'a soustenue. <q>« En bonne foy, fait son 
filz, c'estoit sainte vie menee.»</q>
</p>
<p>Et si faisoit elle, car elle vestoit la hayre et 
chaingnoit la corde et jeunoit et estoit sainte dame. Le 
roy avoit grant joye et grant pitié de sa mere. Si 
envoya querir les taillandiers et lui fist taillier coctes 
et manteaulx de veloux inde, de pourpre et de 
chiclaton et faire fourrer <milestone unit="folio" n="42c"/> de ver et de hermine et 
l'afluba de son mantel. Et, quant vint à souper, l'en 
amena la royne, mout richement arroyee. Et quant le 
roy d'Arragon, son frere, la vit, si la baisa et acola et 
dit qu'il ne cuidoit pas qu'elle fust encore en vie. Les 
seigneurs et les dames de Galice ourent grant joye de 
la royne et mout lui firent grant feste, car
<pb n="151"/>
mout la 
tenoient à bonne et sainte dame et estoient tous 
esbahis dont elle estoit yssue, et cuidoient tous qu'elle 
fut morte. Son frere, le roy d'Arragon, se sist au bout 
de la table à souper et puis la royne et puis son filz, 
car celui jour de son couronnement il convenoit qu'il 
tint son estat royal. La royne fu de mout bel aistre et 
resembla grant dame. Mout fu humble et mout avoit 
grant joye des biens et des honneurs qu'elle voioit en 
son filz. <q>« Beau doux filz, j'ay grant desir de voir 
nostre fille, vostre femme, 
pour le grant bien que j'ay oÿ retraire d'elle. - 
Madame, dit il, se Dieu plaist, vous la verrez 
bientost.»</q> Celui jour passa à grant joye et à grans 
esbatemens de dansses et de chanssons et de plusieurs 
manieres de geus.
</p>
<p>La nuit Ponthus songa que ung homme<!--*--> devoroit 
Sidone, sa femme, et elle crioit et braioit et disoit : 
<q>« Haa, Ponthus, mon doux amy, haa, mon doux 
seigneur, pour Dieu, ne me laissiez mourir.»</q> Par deux 
fois ou trois lui vint ceste advision. Si s'en merveilla 
mout en son cueur et fu mout effroyé. Quant vint au 
matin aussi comme le point du jour, il fist lever ses 
chamberlens et les envoya querre son oncle <milestone unit="folio" n="42d"/> et 
Patrices. Et vindrent à lui, et leur dit ses advisions et 
dist : <q>« Mon cueur me dit que ma femme a un triboul 
ou maladie. Si ne me tendray pour rien que je n'y aille 
le plus tost [que] je pourray.»</q> Quant ilz virent sa 
voulenté, si ne l'ozerent desdire. <q>« Or, dit le roy, 
beaulx seigneurs, la mercy Dieu et la vostre, cest païs 
est nectoyé. Et je pense bien que par voz deux le païs 
a esté sauvé et le peuple gardé de mourir par voz bons 
gouvernemens, que Dieu le vouloit. Si me souvient de 
Moïses et de Aaron que Dieu establit à sauver
<pb n="152"/>
Son 
peuple de Israël. Si avrez de Dieu le guerdon et les 
merites. Et quant de moy, je me tieng bien tenu à vous 
; pour quoy, bel oncle, je vous fais mon lieutenant et 
Patrices sera comme seneschal et connestable de tous 
les païs, car il est bien raison que vous, qui tant de 
bien y avez fait, en aiez la seigneurie et le 
gouvernement. Et vous, Patrices, 
mon doux amy, vous me sauvastes ; si vous dourray 
terre et avoir si largement que vous n'avrez pas perdu 
vostre service.»</q> Patrices s'agenoulla et l'en mercye. 
Aprés leur commanda que l'estat de sa mere fust tenu, 
et quanque elle demanderoit fust fait comme pour sa 
propre persone, et que l'en soustint les povres comme 
les riches et que les fors ne les grevassent. <q>« Et faictes 
relever les eglises et repparer de verrynes et d'autres 
choses, et je vous bailleray dix mil besans d'or à y 
mectre.» </q>
</p>
<p>Mout ordonna bien de son royaume. Et puis ala ouir 
messe et envoya son disner au navire et print congié 
de sa mere et la baisa et lui dit ouyans tous : <milestone unit="folio" n="43a"/> <q>« 
Madame, je vous laisse mon royaume et tout le tresor 
que je ay en vostre garde et gouvernement. Je 
commande à tous vous obeïr comme à mon propre 
corps et mieux. Je vous laisse mon oncle et Patrices, 
mon<!--*--> bon chevallier, lequel j'ay establi connestable et 
seneschal de cest royaume, et mon oncle, mon 
lieutenant.»</q> </p>
	<pb n="153"/>
<p>Si print congié et la royne lermoya et ploura, et elle 
lui pria qu'il revensist bientost et qu'elle verroit 
voulentiers sa femme. Si print congié des seigneurs et 
des dames du païs et s'en monta es vaisseaux. Chascun 
se appareilla de monter en mer. Et le roy Ponthus vint 
à tous les barons et leur dit qui lui estoit venu en 
advision, par quoy il ne seroit jamés aize tant qu'il eust 
veue la royne, sa femme. Si se midrent au chemin et 
singlerent par mer tant que Ponthus vit les rivages de 
Bretaigne.
</p>
<p>Si vous laisse du roy Ponthus et retourne au roy de 
Bretaigne et à Sidone, comme il leur advint et comme 
il leur print.</p>
</div>	

<div type="chapitre" n="13"> 
	<pb n="154"/>
<p>Guenelet fu demouré garde du roy et de sa fille ; et 
lui avoit baillié Ponthus<!--*--> tout le gouvernement 
comment ouy avez. Si oult grant joye ; touteffois il ne 
se peust chastoyer de faire traïson. Si se pensa qu'il 
avroit Sidone à femme par quelque voye et que il 
seroit son seigneur et roy du païs, par bel ou par lait ; 
et toutesfoiz s'en mectroit il à l'aventure. Si le tenta 
l'ennemy tant qu'il fit garnir la cité de Vennes et les 
chastiaulx, et envoya querre souldoyers et bailla 
argent à toutes mains pour avoir le cueur d'eulx<!--*-->. Si 
est argent de male vertus, car pour le avoir l'en se met 
em peril de mort. Et quant il oult fait garnir les 
forteresses, si fist faire ungs faulx seaulx <milestone unit="folio" n="43b"/> des 
armes Ponthus et fist deux faulses lectres, l'une au roy 
et l'autre à Sidone, esquelles estoit contenu que 
Ponthus se recommandoit au roy et que tous ses gens 
estoient mors et desconfiz et lui blechié à mort sans 
remede. Si lui prioit que, pour son bien et pour la 
garde du païs, il donnast sa fille à Guenelet, et que 
mieulx ne la pourroit employer<!--*-->, et que pour faire le 
mariage il lui donnoit son grant tresor qu'il avoit 
aporté d'Angleterre. Mout estoient les lectres bien 
devisees. Et es lectres de Sidone avoit
<pb n="155"/>
tout aussi<!--*--> 
contenu, et lui prioit et requeroit que, sur l'amour 
qu'ilz avoient ensemble, qu'elle voulsit prendre 
Guenelet, son cousin, à mariage. Quant le roy et sa 
fille virent ces lectres, ne demandez la grant doulour 
et les regretz qu'ilz firent. Sidone se pasme souvent et 
mesnu, et ploure et regrete celui qu'elle ne peult 
oublier et tire ses beaulx cheveux et fait si grant deul 
que c'est grant pitié à veoir. Si le 
regrectent les dames et toute la court et disoient : 
<q>«  Helas, quelle pitié ! quel dommage ! quel peché ! la 
fleur de chevallerie ! la fleur de gentillesse, mireur de 
toutes bonnes meurs ! »</q>
</p>
<p>La ville, les bourgois<!--*--> et le menu peuple plouroient 
et regretoient chascun ses amis et ses parens, car ilz 
cuidoient que tous fussent mors. Nul ne pouoit 
conforter Sidone. <q>« Helas, disoit elle, celui où toute 
bonté et loyaulté manoit, et dont je penssoye avoir 
toute joye et qui estoit tant franc, tant loyal et qui me 
aymoit si ardanment et qui estoit trenchié à tenir le 
<milestone unit="folio" n="43c"/> peuple em paix et en doulceur ! Comme a Dieu 
souffert telle adventure contre lui et contre moy ? 
Lasse ! dolente ! »</q> Si n'estoit cueur si dur à qui elle ne 
fist pitié. Ceste douleur dura plus de huit jours sans 
cesser. 
</p>
<p>Et Guenelet vient et parle au roy comme Ponthus le 
requiert et prie de lui donner sa fille. Si le flate et gree 
et dit qu'i la servira et honnourera et gardera le 
royaume, et que Ponthus lui a donné or et argent
<pb n="156"/>
plus 
vaillant que tout le royaume ne vault. Si le<!--*--> lui offre 
et dit : <q>« Sire, je vous prie, allez parler à vostre fille, 
qu'elle se veulle absentir.»</q> </p>
<p>Le roy estoit vieulx ; si ne sceut que dire, et fait tant 
Guenelet par son soutil engin que le roy se consent à 
ce. Et le roy vient à sa fille et la conforte le plus beau 
qu'il peult et lui dit que desconford ne lui fait que 
grief, et sans lui porter aide, à lui ne à son royaume, et 
puis que Ponthus le requiert de la donner à Guenelet 
que [il lui dourra] pour l'amour 
de lui et du grant tresor qu'il lui a donné, et aussi qu'il 
obeïra, lui et son royaume<!--*-->, <q>«car, fait il, il est saige et 
demourra au royaume pour le gouverner, car, se je 
vous donnoye à aucun roy, il vous merroit en son païs 
et cest païs demourroit sans pastour.»</q> Quant Sidone 
ouyt ainsi parler son pere, si est si<!--*--> esmerveillie et dit 
que ja, se Dieu plaist, son mary ne seroit et qu'elle 
seroit avant beguine. Et lors [pleure et maine plus 
grant deul que devant ; et lors] le roy, qui tant l'ayme, 
dit, puis qu'il ne lui plest, qu'elle ne l'avra pas, maiz 
qu'elle se conforte. Si vient à Guenellet et lui dit que 
sa fille ne vouloit avoir nul mary quant à present. <q>« 
Comme, dit Guenelet, <milestone unit="folio" n="43d"/> me refuse elle ? Il n'en 
sera pas du tout à son dangier.»</q>
</p>
<p>Si vint à elle et la blandit et lui use de tresbeau 
langage et comme il la pense à servir et obeïr et estre 
dame du tout, et que riens ne sera fait fors par son 
commandement au royaume, et comme il a grant 
tresor de son feu sire qui fu gaengnié sur les 
Sarrazins, lequel il lui a donné et le porte par lectres. 
<pb n="157"/>
Et lui moustra. Mout lui flate, m[ais]  tout n'y valu 
riens, car elle lui jura qu'elle ne seroit mariee de tout 
l'an pour nul qui lui en parlast. <q>« Comme, fait il, se 
vostre pere le vous commande, le desobeïrés vous ? 
- Le roy, mon s[eigneur] me peult commander ce 
qu'il lui plaira, mais pour mourir je actenderay toute 
l'annee. Aprés ne di ge mie que je ne l'obeïsse. - 
Voire, dit Guenelet, vous faictes refus de moy et ne 
voulez obeïr aux lectres de vostre feu seigneur, que 
vous disiés que vous aymiez tant, et qu'il n'estoit 
chose que vous ne feissiez pour lui, et puis ne 
daignez obeïr sa priere ne sa lectre, et aussi ne 
daignez obeïr aux commandemens de monseigneur 
vostre pere. Par la foy que je lui doy, se vous ne 
prenez autre conseil, je doubte que n'en soiez 
courouchiee.»</q> Si la menace quant par bel ne la peult 
avoir. Et au fort dit, puis qu'il a l'octroy de son feu 
seigneur et du roy, son pere, qu'elle le fera, veulle ou 
nom. <q>« Voire, dit elle, suis je en ce parti ? - Ouil, dit 
il, par ma foy. - Vous verrez bien qu'il en sera ; 
avant me lairoye coupper l'ung membre aprés l'autre. 
- Voire, dit il, ce sera veu tantost.»</q>
</p>
<p>Si s'en part tout forsené, car il ne cuidoit pas faillir 
à l'avoir. Sidone fut mout esbahie et pensa à son cueur 
que ce n'estoit <milestone unit="folio" n="44a"/> pas la premiere faulseté et traïson 
qu'il avoit faicte, et doubte que les
<pb n="158"/>
lectres ne fussent 
fausses, car autrefois avoit il donné à entendre que 
Ponthus estoit mort. Si appella trois escuiers et deux 
chambellens qu'elle avoit, et appelle Elios et deux 
autres damoiselles et leur dit qu'elle se doubtoit de 
Guenelet et qu'il estoit bien chault de la cuider avoir si 
tost ou par bel ou par lay, <q>« Si est malicieux et par 
aventure vouldroit ouvrer de force. Si y<!--*--> ay pensé que 
nous nous mectrons en celle tour là, et faisons porter 
du vivre et là nous tendrons jusques à ce que nous 
ayons secours d'aucuns de noz amis ou des barons ou 
ouy le certain de mon seigneur Ponthus »</q>. 
</p>
<p>Ilz dient qu'elle a bien dit ; si fut fait. Si firent 
porter pain et vin en boutailles et en barilz et en 
cruches, et chars et fourmages et tout quanque ilz 
peurent tant comme ilz ourent loisir, et fermerent le 
huys avecques barres, et porterent roches et quanque 
qu'ilz peurent trouver pour la deffendre. Si avoit pensé 
Guenelet de la prendre à force et lui faire oultrage 
s'elle ne s'i vouloit absentir. Si la cuida trouver en sa 
chambre. Et quant il ne la trouva, si cherssa les gardes 
robes, et au fort une damoiselle lui dit qu'elle s'estoit 
retraicte en celle tour et comme elle l'avoit vitailliee et 
garnie. Quant il l'ouit, si se cuida forsener. Il vint 
devant et l'appella mout doulcement, qu'elle lui 
ouvrist et que, par sa foy, il ne lui feroit nul ennuy. 
Mais Sidone, qui bien savoit sa desloyaulté, lui dit 
qu'il n'y entreroit ja. Et quant il vit qu'il n'y pouoit 
entrer par celui art, si la menacha fort et jura qu'i la 
prendroit à force et <milestone unit="folio" n="44b"/> qu'il en feroit sa meschine 
se elle ne vouloit estre sa femme, et qu'elle esleust 
lequel qu'elle vouldroit. <q>« Haa »</q>, dit elle, qui fu marrie 
d'ouir ces diverses parolles, <q>«traystre, vous n'y 
avendrez ja, se
<pb n="159"/>
Dieu plest, et mourrez de male mort de 
ceste faulse entreprinse.» </q>
</p>
<p>Lors se courouche et dit que, puis qu'il en a tant 
fait, qu'il parachevera, quoy qu'il en doye avenir. Si 
print le roy de paour qu'il ne raliast riens contre lui, et 
le mist em prison, et vint aux bourgois et leur dit 
comme Sidone lui avoit esté donnee de son mary par 
bonnes lectres et aussi son pere la lui avoit acordee, et 
comme il a sentu qu'elle veult estre mariee à ung 
certain homme de neant qui pillera et herra cest païs. <q>« 
Mais, fait il, se je l'ay, je vous tendray vos franchises 
et libertez et vous garderay 
comme la pierre en l'or. Si ay mis monseigneur le roy 
en chambre<!--*-->, car il est tout radoté et n'a point de sens 
; si se absentiroit tost au fol couraige de sa fille. Si 
seroit le païs perdu, s'il avenoit ce qu'ilz penssent, 
mais je les en garderay bien, au plaisir Dieu et à l'aide 
de vous, pour le bien et sauvement de Bretaigne.»</q>
</p>
<p>Si donnoit largement à ceulx qu'il pensoit qui  lui 
peussent nuyre, et le faisoit en telle maniere qu'ilz 
cuidoient qu'il deist voir, pour quoy nul ne se osoit 
bougier; et aussi il avoit mout de soudoyers 
estrangiers. Quant il eust parlé avec les bourgois et 
avec le peuple, il vint à la tour et l'assault. Si estoient 
cinq <milestone unit="folio" n="44c"/> hommes et quatre femmes qui grosses 
roches lui laissoient cheoir endroit l'uis et deffendirent 
la tour. Et aussi y en avoit le plus qui se faingnoient et 
ne voulsissent qu'elle fust prinse. L'assault dura grant 
piece et longuement. Et quant il vit qu'il faillit à la 
prendre, si en fu mout dollent et
<pb n="160"/>
courouché et pensa 
que au mains les affameroit  il et leur feroit avoir fain 
et soif. <q>« En bonne foy, dit Sidone, nous avons assez à 
vivre pour plus d'un mois et entretant Dieu nous 
aidera et fera secours.»</q>
</p>
<p>Quant Guenelet l'entent, si cuida dever de rage. Si 
estoit tout forsené d'avoir failli à faire son fait et ayma 
mieulx à riens n'avoir commencié, mais puis qu'i l'a 
entreprins, il vendra à chef ou il mourra. Si met 
bonnes gardes environ la tour que nul vivre n'y fust 
porté. Et puis se pensse de grant malice, car il vint au 
roy et lui prie d'aller à sa fille et qu'il soit 
bien qu'il la tourra de la follie qu'il<!--*--> a emprinse et 
qu'il ne la veult pas affamer ains vient traicter 
avecques lui<!--*-->. Le roy, qui fu preudons, n'y pensoit à 
nulle malice et fit tant qu'il ala en hault à sa fille et lui 
parla comme elle estoit en voye de mourir de fain et 
lui remoustra mout de choses. Et elle lui respont au 
contraire et qu'elle pensoit de certain que les lectres 
estoient faulses. <q>« Vous savez, dit elle, que autrefois i 
l'avoit fait mort. Si mourray avant que je n'en saiche la 
certaineté<!--*-->. - En bonne foy, dit le roy, il pourroit 
bien estre comme vous dictes, car je n'y voy nul 
homme de congnoissance qui y ait esté, et malle est la 
guerre dont nul <milestone unit="folio" n="44d"/> ne reschappe.»</q>
</p>
<p>Si en sont ung [pou recon]fortez pour la grant 
malice qu'ilz voient en lui. Guenelet demande au roy 
qu'il voit à la fenestre en hault : <q>« Et, sire, dit il en fera 
elle riens ? - Se m'aÿst Dieu, dit le roy, je
<pb n="161"/>
n'en puis 
riens faire ; elle est encore toute couroucee de son 
seigneur, par quoy je n'y treuve nulle bone 
response.- Non ? dit il, par Sainte Croix, vous 
demourrez avecques elle à lui faire compaignie à 
mengier des pois et des pommes, car tous deux 
mourrez de fain ou je le avray.»</q> Et demoura le roy 
avec sa fille, par quoy elle eust plus tost pitié de la 
fain et de la mesaize de son pere. Ainsi les assiega 
tous deux. Quatre jours ou cinq ilz eurent assez à 
mengier, maiz au VIe. le vivre leur acourcha, et tant 
qu'ilz n'eurent plus de pain ne de char. Si furent deux 
jours que ilz ne mengierent que ung pou de fourmage 
et que demy hanap de vin à chascun. Le roy se 
affloibit mout. Sidone n'avoit plus que six 
pommes. Si en donna chascun jour deux à son pere, et 
plouroit et doulousoit du mal qu'elle lui veoit traire, et 
lui faisoit plus de mal assez que le sien. Elle aloit 
souvent veoir par une fenestre et regarder vers la mer 
se elle vit riens venir et regretoit souvent Ponthus et 
plouroit et faisoit grant duel et desiroit sa mort et 
disoit au roy : <q>« Il vous vausist mieulx que je fusse 
morte pieça que vous donner telle paine et que vous 
eussiez tel fain pour moy.»</q> Le roy disoit : <q>« J'ayme 
mieulx à mourir que ce tr[a]istre vous ait par telle 
voye.»</q>
</p>
<p>Sidone le appelle tr[a]istre et desloyal de faire 
mourir ung si bon preudons comme le roy, son pere.<q> « 
Haa ! Lasse ! <milestone unit="folio" n="45a"/> Esce la norreture que il a fait en 
toy qui l'as assiegé<!--*--> et qui le fais mourir de fain et de 
soif, qui maintes fois t'a donné de bones et delicieuses 
viandes. Esce le guerdon que tu lui rens ? »</q> Mout lui 
disoit de honte, mais riens ne valloit, car il faisoit ses 
grans sermens que mourir
<pb n="162"/>
le<!--*--> feroit de pure fain se 
elle ne se acordoit qu'elle fust sienne. Le roy mouroit 
de fain et coucha au lit. Et quant Sidone vit ce, si dit 
qu'elle ayme mieulx à mourir et à languir toute sa vie 
que il faille que son pere meure pour elle. Si lui disoit 
en plourant : <q>« Mon tresdoux chier pere et seigneur, je 
ne puis plus souffrir vostre doulleur ne vostre fain. 
J'ayme mieulx à mourir ou estre en doulleur toute ma 
vie et languir que vous voir en ce party.»</q>
</p>
<p>Le roy ploure et ne sceit que dire, car voir qu'il ait 
sa fille par telle voie le gresve mout, et d'autre part se 
voir mourir lui et elle ensemble lui fait mal, car ilz 
seront homicides d'eulx mesmes<!--*-->. Si se doulouse et 
dit que trop a vescu. Si ne soit prandre conseil de soy 
et lui dit : <q>« Belle fille, je ne say quel conseil 
vous doner tant ay de douleur, mais vous voir mourir 
ne pourroye endurer. Més je vouldroye que la mort me 
prensist et Ponthus fust vif et fust en ceste ville le plus 
fort, car bien se vengeroit du traistre qui vous veult 
avoir malgré vous.»</q> Les escuiers et damoiselles qui 
estoient aussi comme au mourir et arrager de fain<!--*--> 
[cheoient touz estourdiz], et ce n'estoit pas merveilles, 
car il avoit bien quatre jours et plus qu'ilz n'avoient 
mengé de nulle chose ; si disoient : <q>« Madame, vous 
serez cause de nostre mort et de la monseigneur vostre 
pere et de <milestone unit="folio" n="45b"/> vous. Il vous vault mieulx prendre 
cellui homme que faire pis.»</q> Quant elle voit que faire 
l'escouvient, pour sauver son pere plus que pour le cas 
de mourir ne lui chausist<!--*-->, si dit que, puis que ainsi 
est, qu'el le
<pb n="163"/>
fera. Lors se apparrest et fait appeller 
Guenelet, et il vint. Si retourne à  celle tour et envoye 
son pere parler à lui et lui dit que, se il ne peult autre 
traictié trouver, que <q>« vous me ferez accorder à lui 
ainsi que je avroy huit jours ou plus, se vous pouez, à 
la fin de nous recouvrer de la fain et de la doulour où 
il nous a mis».</q>
</p>
<p>Le roy se lieve et alla parler à lui et mout lui 
moustra que par force il n'avroit ja l'amour d'elle et 
qu'il laissast ceste entreprinse, et il lui dourroit villes 
et chastiaulx ou ce qu'il vouldroit. Celui respont qu'il 
ne prendroit pas tout le royaume qu'i ne l'ait, puis que 
son maistre et son seigneur la lui a donnee. [Si dist le 
roy] : <q>« Cy a petite raison. Je doubte que 
vous n'en jouissiez ja au derrenier.»</q> Ne riens n'y vault 
chose que le roy lui die, car plus se tient à sa 
mauvaistié que devant, et dit que pour mourir ne laira 
son entreprinse quoy qu'il en doye advenir. Le roy lui 
demanda ung mois de respit et que au bout du mois il 
en respondroit ; il n'en voult riens faire. Et au fort le 
roy fit tant que il en eust quatre jours et au bout des 
.IIII. jour i l'espouseroit et elle s'i consentiroit. Si fu la 
chose juree et grayee. Et encore dit qu'elle ne partiroit 
de la tour d'icy à icelui jour qu'el le vendroit espouser. 
</p>
<p>Il oult grant joye et lui faisoit chascun <milestone unit="folio" n="45c"/> jour 
porter des meilleurs viandes qu'il pouoit trouver et tint 
le roy bien aize. Au quart jour, la feste fu grant et les 
arroys grans, et il voloit tout de joie d'avoir si belle 
dame que tant aymoit. Le roy l'ala querre. Si vint toute 
esplouree et triste, qu'elle aymast mieulx estre morte 
que vive, et regrete Ponthus en son cueur et dit : <q>« Haa 
! las ! petit change ay fait ! Bien suis en malle heure 
nee ! »</q> Si fu menee à l'eglise et l'evesque les espousa. 
Les larmes lui cheoient souvent et menu des yeulx. Le 
disner se fist. Si y oult de més et de trompes et de 
buzines et de vielles. Mout estoit cointe le marié et 
joyeulx, més je doubte que ce soit contre sa malle 
adventure, comme il plaist à Dieu que chascun soit 
guerdonné de son service. Cellui jour fu la feste 
grande. </p>
<p>Si laisse d'eulx à parler et reviens à Ponthus qui 
s'estoit ja mis en ses nefz et estoit monté en mer.
</p>
</div>
<div type="chapitre " n="14">
	<pb n="165"/>
	<p>Quant Ponthus eust prins congié de sa mere et de 
son oncle et des barons du païs et oult ordonné comme 
ouy avez, et ilz furent partis, il fist lever les voilles et 
les nefz ourent bon vent, et singlerent par mer et 
vindrent tant qu'ilz arriverent en l'isle de Ré. Là 
vouldrent prendre congié les Angevins, les Poictevins, 
les Mansseaulx et les Tourengeaulx. Si print congié 
d'eulx et les mercia mout et leur donna de grans dons, 
et se mist en la mer lui et l'autre navire d'Angleterre et 
de Bretaigne, et tant singlerent qu'ilz virent Bretaigne. 
Si abessa le venlt tout coy. Ponthus <milestone unit="folio" n="45d"/> se mist<!--*--> en 
deux balleniers à bien .LX. compaignons à nagier.
	</p>
<p>Sidone avoit songié que son seigneur venoit. 
Pourquoy elle envoya ung des escuiers sur le rivage 
veoir se il venoit riens. Il estoit sur ung coursier. Si 
regarde ces deux balleniers et vit ung panonchel. Si 
doubta bien que c'estoit de l'armee de Gallice. Si print 
son chapperon et commencha à faire signe d'appel. 
Ponthus regarde et dit : <q>« Voiez là ung chevallier qui 
nous assigne et nous appelle, et semble qu'il ait grant 
haste, ou il se bourde de nous. Hastez vous ! »</q> Si 
arriverent à lui. Et quant il congnut 
Ponthus, si s'escria : <q>« Haa, sire, hastés vous ! - Et 
que y a il, dit le roy Ponthus ? Y a il aucune chose ? »</q> 
Lors lui compta comme Guenelet lui a servi de point 
en point. Et Ponthus se saigne et est tout esmerveillié 
de telle traïson avoir esté pensee. <q>« Or, fait l'escuier, 
ilz seront tantost à souper. Si avra bien maistrise à 
entrer leans. - Si vous diray, dit Ponthus, comme 
nous ferons : nous nous desguiserons à ce bourc et 
yrons danssant aux challemiaulx et aux buizines, et 
porterons des presens et dirons que ce sont 
compaignons qui ont grant joye des nopces. Si 
ouvrirons aux dansses<!--*-->. - Par mon chief, dit l'escuier, 
c'est bien dit.»</q> 
</p>
<p>Ainsi fu fait, car Ponthus se desguisa en robes des 
bonnes gens des faulx bourgs et allerent danssant à la 
court. Si estoit entour solleil couchant, et l'en les laissa 
entrer en salle. Ilz estoient bien desguisez ; ilz
<pb n="167"/>
avoient 
[les ungs] chappeaulx [de rameaux ; les autres avoient 
chaperons]  emplis de foing ; les autres faisoient les 
bochus ; chascun faisoit sa maniere par soy. Guenelet 
oult grant joye et dit : <milestone unit="folio" n="46a"/> <q>« [Vous veez bien 
comment le co]mmun a grant joye de noz neupces ! 
Voiez cy beaux esbatemens que ilz nous dient et font.»</q> 
Si ne savoit pas l'ambuche dont fu bientost 
courouchié<!--*-->. Quant Ponthus et ses compaignons furent 
allez le long de la salle deux fois, et [il oul]t regardé le 
days et veu Guenelet qui faisoit grant joye et grant 
feste des 
dansses et [g]ourgoit<!--*--> à la table, si vint celle part et se 
desfluba tant que chascun le congnut. Si dit à Guenelet 
: <q>« Haa, traistre ! desloyaulx ! Comme as tu ozé penser 
tant de traïson sur moy et le roy et sa fille qui t'ont tant 
de bien fait ? Petit guerredon leur en as rendu. Més 
maintenant en avras ton guerredon.»</q> Guenelet le 
regarde, qui est tout esperdu et ne soit que respondre, 
car il sçait bien qu'il est mort. Et Ponthus trait une 
petite espee bien trenchant et le fiert tant qu'i le 
pourfent par la teste jusques au nombril. Aprez il lui 
couppe la teste et le col en deux pieces en signe de 
traistre. Si le fit trayner hors et commanda qu'il fut 
enfouy dessoubz le gibet. 
</p>
<p>Quant le roy et sa fille virent Ponthus, si saillirent 
de table et viennent courant, les bras tendus, et le 
baisent et accolent, et Sidone ploure de joye et le baise 
par la bouche et les yeulx et ne se peult desserrer de 
lui. Mais Ponthus a si grant pitié du mal
<pb n="168"/>
qu'ilz ont 
souffert que les lermes lui cheïrent des yeulx, tant en a 
le cueur serré. Quant leurs cueurs furent ung poy 
esclerchis<!--*-->, le roy dit : <q>« Beau doulx filz, pou a falu 
que vous n'avez perdu la veue de vostre femme et de 
moy.»</q><milestone unit="folio" n="46b"/> Lors lui compta la merveilleuse traïson 
des faulses lectres et de la fain qu'il leur fist souffrir. 
Ponthus se saigne et fu tout esbahy et dit que oncques 
mais ne naquist plus faulx homme. « Il me souvient de 
Jhesucrist qui avoit, fait il, .XIII. apostres<!--*--> dont l'un le 
vendit, et aussi nous vynmes par decha .XIIII, comme 
Dieu le voulut, dont l'un estoit pire que Judas. Mais, 
mercy Dieu, il en a eu son guerredon. - Haa, dit le 
roy, se vous eussiez plus tardé, vous estoiez encore 
plus moqué. 
- Dieu ne le vouloit mie, dit Ponthus. - Or laissons 
ces parolles, dit le roy, car la chose est bien affinee à 
mon plaisir. Si penssons de mener joye et esbatemens, 
més que vous nous comptez de vostre fait et comme la 
chose est allee. - Bien, Dieu mercy», dit Ponthus. 
Lors leur compte la bataille et la desconfiture et 
comme le païs estoit bien labouré et bien nestoyé. Si y 
oult qui compta de la maniere et come il avoit esté 
couronné. Avoient tous grant joye des belles 
adventures que Dieu lui a fait.
</p>
<p>Si allerent soir à soupper et aprés chanter et dansser 
et mener joye. Se Sidone fu liee et joyeuse, il ne fait 
pas à demander, combien que à son cueur elle mercie 
Dieu humblement d'estre eschappee de si grant peril. 
La nuit furent bien aizes, car mout s'estoient desirez et 
parlerent ensemble de maintes choses et eurent assez 
de joye et d'esbas ensemble, car mout s'entreaymoient 
et loyaulté se portoient, et aymoient Dieu et l'Eglise, 
car ilz estoient mout <milestone unit="folio" n="46c"/> cheritables et piteux des 
povres<!--*-->. La nuit, les
	<pb n="169"/>
	soudoyers de Guenelet s'en 
fuirent, qui peut s'en aller s'en alla. Tout le peuple 
mercya Dieu de la venue du roy Ponthus et en allerent 
en pourssecion rendre mercy à Dieu, car tous cuidoient 
qu'il fust mort. 
</p>
<p>L'endemain ariverent les barons de Bretaigne, de 
Normendie et d'Angleterre et du païs d'environ. Quant 
ilz ouyrent la traïson de Guenelet, si se saignerent et 
mout s'esmerveillerent de tel entreprinse. A grant joye 
les receust le roy de Bretaigne. Et le roy Ponthus retint 
le conte de Glocestre et bien douze chevalliers et dit 
que dedens quinze jours il yra en Angleterre veoir le 
roy, la royne et leur fille, et dit au conte de 
Richemont : 
<q>« Recommandez moy à eulx. Et, se madame Genevre 
n'est mariee, je lui merroy ung mary, se il plaist au roy 
et à elle à le prendre.»</q> Si lui dit que c'estoit son 
germain Polidés, qui est beaulx et de belles taches et 
est taillié de venir à bien. <q>« Par ma foy, dit le conte, 
vous dictes voir et je pensse que monseigneur le roy 
l'avra bien chier pour la grant amour qu'il a en vous.»</q> 
Si l'enconvoya tant qu'il peult et print congié d'eulx et 
les autres envoierent leurs gens. Si s'en partirent et 
vindrent à leur païs à grant joye. 
</p>
<p>Le conte de Richemont vint à court et trouva le roy 
et la royne et le roy d'Escosse qui les estoit venu veoir. 
Et le roy lui demanda des nouvelles. Si leur compta de 
point en point les adventures, comme le païs estoit 
delivré des Sarrazins et comme le peuple et le païs 
avoit esté sauvé par le conte d'Esture
	<pb n="170"/>
	<milestone unit="folio" n="46d"/> et Patrices, 
tellement qu'il estoit bi[en labouré] et peuplé de gens 
pour le treü qu'ilz rendoient, soubz quoy ilz vivoient 
eu païs<!--*--> selon le mal. Et puis compta la traïson de 
Guenelet et les grans merveilles et puis compta les 
bones compaignies et les grans dons que le roy 
Ponthus leur avoit faiz. Et quant il oult tout compté, si 
appella le roy et la royne et leur fille Genevre et le roy 
d'Escosse sans plus, et leur dit comme Ponthus 
vendroit dedens quinze jours et avoit retenu le conte 
de Glocestre, et comme il lui avoit parlé du mariage de 
son germain et de Genevre. Et le roy demande :<q> « Quel 
chevallier est ce ? »</q> Il lui dit : <q>« Le plus beau que je 
saiche, fors seullement le roy Ponthus. Et si vous di 
qu'il lui semble de manieres et de meurs 
merveilleusement, mais qu'il est ung pou plus bas. - 
Par mon chief, dit le roy, je me y acorde, se il plest à 
ma fille.»</q> Et celle s'agenoulle et dit que ce qu'il lui 
commandera, elle le fera. La royne et le roy d'Escosse 
loerent le mariage. Et dit le roy d'Escosse : <q>« Sire, il ne 
fault mie marier vostre fille à roy ne à homme qui ne 
demeure en ce royaume, car ung roy ou ung grant sire 
par adventure ne vouldroit demourer en ce païs, et ce 
n'est pas ce qu'il fault à garder le peuple et le païs. Et 
saichiez, tant comme le roy Ponthus vive, il ne sera 
homme si hardi d'essayer à grever cest païs.»</q> Si dit le 
roy qu'il dit bien. Genevre, qui tant ayme Ponthus, dit 
en son cueur que celui lui plest plus que nul, et 
enquiert de lui tous les bons chevalliers qui ont esté à 
la guerre et qui l'ont veu, et tant plus en enquiert et 
mieulx le treuve et plus l'ayme. Or n'a desir si grant 
come de le veoir et prie à Dieu qu'il viengne tost.</p>
<pb n="171"/>
<p>Si laisse d'eulx à parler <milestone unit="folio" n="47a"/> [et retourne] au roy de 
Gallice ... 
</p>
</div>
<div type="chapitre" n="15">
	<pb n="172"/>
<p>... qui<!--*--> retourna à Vennes quant il oult convoyé les 
seigneurs d'Angleterre et des autres païs de par della. 
Si allerent à la grant messe et puis vindrent digner. Si 
dit Ponthus aux barons de Bretaigne qui encore 
estoient là : <q>« Beaulx seigneurs, s'il vous plaist, il nous 
fault veoir noz dames de ce païs et les festoyer pour 
l'amour du conte de Glocestre et de ces chevalliers 
d'Angleterre qu'il convient festoier et esbatre à aucuns 
fais d'armes, car dedens quinze jours il nous fault aller 
en Angleterre voir le roy et pour certain fait que j'ay 
de parler à lui.»</q> Ilz respondirent qu'il dit bien. <q>« Or, 
fait il, je vous charge chascun de vous d'amener des 
plus belles dames et les damoiselles de vostre païs, et 
l'un amerra la femme de l'autre et serez tous ycy à ce 
dixiesme jour.»</q> Si fu octroyé, et chascun ala veoir sa 
femme et ses amis, et quierent chascun des plus belles 
et les mieulx chantans qu'ilz peurent recouvrer et 
vindrent à Vennes. Si vint le roy à
<pb n="173"/>
l'encontre d'elles et 
furent receues à grant joye de menestreux et d'autres 
esbas. 
</p>
<p>L'endemain furent les joustes grandes et huees. Et 
Sidone fu es eschaffaulx et le roy et les grans dames et 
les vieulx chevalliers. Et Ponthus fut dedens, lui et le 
conte de Glocestre, Benard de La Roche, Girard de 
Victré, Pierre de Victré, Rogier de Rogés, le viconte 
de Donges et Heudes de Doul à tous venans. Les 
dames furent es eschaffaulx et le roy de Bretaigne. Si 
commencerent les joustes grandes et dures. Ponthus 
abatoit chevalliers et chevaulx ; si 
estoit bien doubté à encontrer. Les dames le loyent<!--*--> 
mout et toutes manieres de gens. Grant fu la feste et 
les joustes et les esbatemens, et durerent <milestone unit="folio" n="47b"/> jusques 
à soleil couchant. Mout y oult de belles joustes et de 
dures, qui longues seroient à racompter. 
</p>
<p>Au soir se allerent soir aux tables. Mout furent 
servis de divers més. Menestreulx et heraulx menoient 
grant bruit. Le pris de dehors fu donné au sire de 
Montford, car durement avoit jousté. Si oult la couppe 
d'or, et Ponthus, le pris dedens, et eust ung chappel 
que les dames lui envoyerent. 
</p>
<p>Et en cella vint Guieffroy de Lezignen, Landry de 
La Tour, Guillaume des Roches, Leoncel de Malleon 
que Ponthus avoit envoyé querre pour venir avecques 
lui en Angleterre, car sur tous chevalliers les amoit 
pour leur vaillance. Si leur donnoit de grans dons et de 
grans proufiz. Le roy Ponthus se leva contre eulx et 
les acola et leur fist bonne chiere. Si lui didrent que 
mal avoit fait de s'estre levé, més trop estoit humble et 
courtois. Aprez soupper le sire de Lezignen dit : <q>« 
Vous avez huy jousté sans nous.
<pb n="174"/>
S'i vous plaist, dit il, 
nous quatre qui sommes derreniers venus deliverions 
demain les venans.»</q> Dit Ponthus : <q>« Il me plaist, et 
avrés avec vous mon cousin Pollidés et le viconte de 
Leon pour estre six, car j'ay bien entendu ennuit aux 
parolles du viconte de Leon qu'il estoit courchié qu'il 
n'estoit de ceulx dedens. Si lui en sera le cueur tout 
lié.»</q> Lors le fist appeller et Polidés, et leur dit que 
demain ilz jousteroient à tous venans entre eulx six. Si 
fist faire le cry de par les Compaignons Blans que 
delivront 
demain toutes manieres de chevalliers, <milestone unit="folio" n="47c"/> et celui 
qui avroit le pris de dehors avroit la chainture et 
l'omosniere de la plus belle dame de la feste, et celui 
qui avroit le pris dedens la baiseroit et avroit son anel. 
Si furent les joustes belles et de grans coups y oult 
donez. Més qui bien jousta ne qui non, je m'en passe 
pour abregier ceste histoire, mais que le pris dedens 
fut donné à Pollidés et celui de dehors à Guieffroy de 
Chastiaubriant, mais aucuns disoient que Guieffroy de 
Lezignen avoit gaengné le pris dedens. Si y a ung 
debat. 
</p>
<p>L'endemain print congié du roy et de Sidone et des 
dames et ala à Saint Malo, et se mist sur mer et mena 
.XII. des barons et les quatre devant diz. Si passerent 
oultre, et le conte de Glocestre s'en partit devant eulx 
une journee pour aller au roy d'Angleterre lui dire que 
le roy Ponthus le venoit veoir. Le roy le savoit bien 
par le conte de Richemont qu'il venoit. Si s'estoit 
garny de quanqu'il lui failloit pour le recevoir 
honnestement. Et avoit avec lui, le roy d'Escosse, son 
frere, et celui d'Irlande et celui de Cornouaille, son 
nepveu, et les contes et
<pb n="175"/>
les barons de son païs. Si oult 
grant joye de sa venue. Si pria à tous de faire feste et 
honneur au roy Ponthus, <q>« car, fait il, vous savez tous 
comme, par lui, cest royaume a esté relevé des païens 
et Sarrazins<!--*-->».</q> Si dient tous qu'ilz en feront leur 
pouoir. Le roy monta à cheval et les autres roys, et 
allerent encontre lui bien à une lieue englesche en 
toutes manieres de menestreulx <milestone unit="folio" n="47d"/> et de 
instrumens. Mout [le receut] à grant honneur. La 
chiere qu'ilz feirent ne fait ja à racompter, car elle fut 
grant. Le roy Ponthus 
fut mout richement arroyé de pailles d'or à leonchaux 
et oult ung grant sercle d'or à pierres et à perles sur 
son chief. Ilz estoient vingt chevalliers, contés 
Pollidés et .III. de Galice et les .XVI. dont je vous ay 
parlé. Ces vingt estoient en siglatons fourrez de ver 
tout d'une maniere et chappelletz tous d'une guise, et 
puis .XXX. chevalliers vestus tous d'escarlate fourrez 
de gris, tous d'une maniere. Mout estoient bien arroyez 
de chaintures sur leurs costés et de gibecieres et 
d'omosnieres belles et riches, qui leur passoient soubz 
leurs manteaulx. Mout estoient regardez et mout estoit 
tenue leur ordre à noble. A grant joye entra Ponthus à 
Londres et trouva la royne et sa fille et les dames à la 
court où ilz actendoient. Si descendirent de loing 
quant il vit la royne, et vint courant vers elle et elle le 
baise et acolle, et fu receu à mout grant honneur. La 
royne lui demande comme i l'a fait depuis et il dit que
<pb n="176"/>
bien. Genevre, la fille au roy, a l'eul pour voir Pollidés 
dont elle a grant desir. Si le va congnoistre aux 
ensaignes de son germain Ponthus. Si le vit si bel et si 
gracieux qu'il lui plaist sur toute rien. Et touteffois 
pour estre plus certaine, elle demande au conte de 
Glocestre qui estoit là ; si lui moustre par signe. Si dit 
en son cueur qu'elle n'avoit pas failli à l'aviser et que 
son cueur le lui disoit bien. Et l'en alla digner. Si y 
oult mout d'estranges més et noblement servis, car les 
grans barons servirent en <milestone unit="folio" n="48a"/> leurs personnes, par le 
commandement du roy.
</p>
<p>Aprés digner allerent boire et mengier espices. 
Genevre a grant desir que l'en parle de son fait et dit à 
son oncle, le roy d'Escosse, en riant : <q>« Je ne say 
que il sera des parolles que le conte de Richemont 
aporta.»</q> Et le roy rit et lui dit : <q>« Vous l'avez veu. Que 
dictes vous ? Vous plaist il ? »</q> Si rougit et dit : <q>« J'en 
feray ce que monseigneur et vous en ordonnerez.»</q> Si 
voit bien qu'il lui plet. Si vient au roy et lui dit qu'il est 
bon de savoir du fait de sa niepce. Dit le roy : <q>« Vous 
dictes bien. Retraiez vous en celle chambre.»</q> Le roy 
se retrait et envoye querre le roy d'Irlande et celui de 
Cornouaille et les princes et barons de son royaume. 
Et, quant ilz furent venus, il leur dit les parolles que le 
conte de Richemont lui avoit dictes de par le roy 
Ponthus du mariage de sa fille et de Pollidés et leur 
dit : <q>« Beaulx seigneurs, vous savez que je suis vieulx 
et que je ne puis armer ne traveiller à vous garder se 
besoing y venoit. Si fault que nostre fille soit mariee à 
ung homme qui soit trenchié à vous tenir en unité et 
em paix. Se vous prenez ung grant seigneur ou roy ou 
prince, il voudra faire par adventure sa demourance en 
son païs ; ainsi demourrez sans pastour et, se l'on fait 
tort à aucun, il convendra à lui aller hors du royaume 
querir mercy ou allegansse de sa requeste. Pour ce
<pb n="177"/>
me 
semble qu'il vauldroit mieulx prendre ung chevallier 
de hault lignage qui demourra avec vous et qui se 
tendra à tenu d'avoir l'onneur qu'il avra par sa femme 
et de tant sera plus enclin à obeïr à vous et au 
royaume, se me semble. Et pour ce vous veuil je dire 
le fait dont l'en m'a parlé.»</q>
</p>
<p>Lors si leur desclaire comme le roy Ponthus <milestone unit="folio" n="48b"/> a 
parlé au conte de Richemont de Genevre et de son 
germain, lequel l'en tient si bien entechié et sy 
preudons et bon chevallier. Assez y oult de parolles 
d'un costé et d'autre, qui longues seroient à 
racompter, mais la fin fut que tous dirent qu'ilz ne 
pouoient mieulx pour la garde du royaume et pour 
estre obeÿ et servi et que, tant que son germain 
Ponthus vivroit, il ne seroit homme si hardi de leur 
commencher guerre. Quant le roy vit que tous estoient 
d'assentement, si dit au roy d'Escosse et au conte de 
Richemont, qui preudons estoit : « Allez, fait il, au roy 
Ponthus et lui saichez de ce fait et que pour l'amour de 
lui l'en veult avoir son parent. Les deux s'en partirent 
et appellerent à costé le roy Ponthus et didrent mout 
gracieusement comme le roy et son royaume et ses 
parens se assentoient pour l'amour et l'onneur de lui au 
mariage dont il avoit parlé au conte de Richemont. 
Ponthus en mercie le roy et ses parens et ses barons 
humblement, et que<!--*--> grant honneur lui font, et que 
Dieu lui doint le deservir. Assez y oult de langaige, 
mais au fort le roy d'Escosse ala tant et vint qu'ilz se 
assemblerent à la chambre de la royne, et là vint 
l'archevesque de Corbiere qui les fiancha. Il ne fait pas 
à demander se Genevre a grant joye en son cueur, 
combien qu'elle
<pb n="178"/>
faiche la simple, car elle l'ayme tant et 
prise pour la beaulté et bonté de lui et pour l'amour de 
son germain qu'elle a tant aymé. Et aussi Polidés 
mercie Dieu en son cueur d'avoir tant de biens et 
d'onneurs en ce monde, <milestone unit="folio" n="48c"/> et aussi la voit belle et 
de beau maintien Si misdrent jour à espouser à le 
huitiesme jour.
</p>
<p>Grant feste y oult et grans joustes qui 
commencerent l'endemain des nopces, car Ponthus dit 
qu'il ne seroit jamés d'assentement que l'en feist fait 
d'armes le jour des nopces, et dit ce pour le roy de 
Bourgongne qui estoit mort le jour de ses 
espousailles. A dire des bien joustans long seroit à 
racompter, mais Ponthus sur tous<!--*--> jousta ne n'y avoit 
son pareil de trop loing. Bien jousta le marié et le roy 
d'Irlande, le sire de Lezignen, Landry de La Tour et le 
conte de Monfort, de Bretaigne ; ceulx y ourent la vois 
des bien joustans. Long seroit à racompter ; si m'en 
passe, car grant chose seroit à compter de la grant 
feste et de l'entremés, des veux, des pris donnez et des 
esbatemens. Dés le lundi jusques au vendredi dura la 
feste. 
</p>
<p>Aprés la feste, le vendredi aprés disner, print congié 
le roy Ponthus du roy et de la royne, et à grant paine 
peult avoir congié. Genevre le convoya bien une lieue 
et didrent de beaulx mos ensemble. Et lui dit qu'elle 
amoit Pollidés, son germain, plus ardanment pour ce 
qu'el le avoit amé couvertement et qu'elle le prisoit 
plus d'avoir tenu ses premiers
<pb n="179"/>
amours, et que grant 
loyaulté lui avoit fait faire. Ponthus sourrist et dit qu'il 
n'estoit engin que femme ne seust ou penssast. Assez 
parlerent de plusieurs choses et puis les convoya et la 
fist retourner à grant paine et lui dit : <q>« Madame et 
m'amye, je suis, tant comme je vivray, vostre 
chevallier et vous serviray. Si me pouez mander et 
commander <milestone unit="folio" n="48d"/> et je le acompliray.»</q> Et puis dit à 
Polidés devant la dame : <q>« Madame et m'amie, veez cy 
mon cousin. Je veul qu'il vous ayme et obeïsse et n'ait 
plaisir à nulle tant comme à vous. Et, se il y a faulte, 
faictes le moy savoir et je le corigeray. - Sire, dit 
elle, il fera 
tousjours ce que preudons doit faire. - Et je le 
vouldroye bien, dit il. Dieu le veulle ! »</q> Si print 
congié et s'en party. Le roy d'Escosse, celui d'Irlande 
et celui de Cornouaille le voulloient convoier jusques 
au port, mais il ne le voult pas. Mout y oult de debat et 
de courtoisie entr'eulx. Si prindrent congié de lui et 
repairerent à la court. 
</p>
<p>Et le roy Ponthus vint au port et appella à costé son 
germain Polidés et lui dit : <q>« La Dieu mercy, vous 
devez grant guerdon à Dieu, car vous estes en voye 
d'estre ung des grans rois de vostre païs, mout puissant 
d'armes et d'avoir et de noble seigneurie de grans 
seigneurs<!--*-->, vos subjetz. Si vous fault quatre choses se 
	vous en voullez joïr em paix et vivre paisible.</q>
	
</p>
	<p><q>Premierement, il vous convient que vous soiez vray 
homme, comme amer Dieu de tout vostre cueur et 
craingnez de Le desobeïr. Se vous L'aymez, Il vous 
aymera et soustendra à tous voz besoings.
<pb n="180"/>
Amez et 
honnourez Son Eglise et tous Ses commandemens. 
C'est le premier service que l'en doit rendre à Dieu.</q>
</p>
<p><q>La seconde est : portez honneur et service à ceulx 
où vous estes<!--*--> et à ceulx dont vous avez ou pouez 
avoir les grans biens et honneurs ; c'est amez et servez 
le pere de vostre femme dont tant d'onneur vous 
vendra. Soiez lui droit filz. Gardez ley<!--*--> de couroucier 
et souffrez et endurez mout de parolles ou d'aucunes 
choses qui vous seront rapporteez, les unes pour vous 
plaire, les autres par flaterie ou par malice couverte 
<milestone unit="folio" n="49a"/> [de gens qui] ne vouldroient pas la paix [de vous 
et] de lui. Car, beau cousin, [qui bien] seuffre et 
endure de grengneurs [de] soy, il le vaint<!--*--> ; c'est une 
grant grace de Dieu et du monde [car nul ne peut trop 
mectre Dieu et le monde] devers soy<!--*--> pour plusieurs 
	raisons qui longues seroient à racompter.</q>
</p>
<p><q>La troisiesme raison est estre doulx et aimable, 
large et ouvert selon vostre puissance à vos barons et 
aux chevalliers et escuiers et à ceulx dont vous pouez 
avoir mestier ; et au moins se vous ne leur pouyez 
faire largesse, soiés leur de bel acueil, courtoiz et 
debonnaire, et au petit comme au grant, car l'un et 
l'autre est bon, car le grant [vous] en aymera [trop 
plus] et le petit s'en loera à tous de
<pb n="181"/>
vostre bonne chiere 
et vous vaudra un bon herault, tant vous en loera 
partout. Et aussi par estre humble et courtois, vous 
avrez la grace des grans et des petis. Aussi est entendu 
que vous le devez plus faire à vostre femme que à 
nulle autre qui soit par plusieurs raisons, car, par 
honneur et courtoisie lui porter, vous tendrez l'amour 
d'elle ralié à vous. Car, par lui estre divers et rude, elle 
se pourra changier, et l'amour dont vous devriez joïr, 
elle la pourroit baillier à ung autre dont elle pourroit 
prendre plaisance telle dont vous pourriez estre dolent 
et que vous ne pourriés pas retraire quant vous 
vouldriez. Si y a grant peril et grant maistrise à garder 
l'amour de mariage. Et ainsi gardez que vous lui soiez 
loyal, comme Dieu dit à l'Euvangille, c'est que vous ne 
la changez par nulle, c'est à dire que vous ne habitez à 
nulle que à elle par folle plaisance quant au fait. Et, se 
vous le faictes ainsi, Dieu vous croistra en tout bien et 
en tout honneur. Se vous la voiez courouchee, apaisiez 
la par courtoisie et, quant elle se revendra, elle vous 
aymera plus ardanment, car il n'est courtoisie <milestone unit="folio" n="49b"/> 
qui ne soit rendue. Car, quant ung cueur est 
courouchié et l'en l'afellonnist [de despiteuses paroles 
et de rioteuses, adonc plus se affelonnist et] ymagine 
mal engin dont trop de maulx peuent venir.</q>
</p>
<p><q>La .IIIIe. est que vous soiez piteux des povres qui 
requerront droit du fort ou du puissant qui les vouldra 
grever, car à ce estes vous establi et tous ceulx qui ont 
les grans seigneuries. Car vous vinstes au monde aussi 
povre comme eulx et aussi povre
<pb n="182"/>
serez le jour de 
vostre mort, car vous n'avrez de toute terre que vostre 
long et serez laissié en la terre tout seul sans 
compaignie comme le povre. Et pour ce n'avez 
seigneurie que pour tenir droicture au long de la ligne, 
sans gensir pour nul qui soit, soit grant maistre ou 
prouchain de char, ou pour amour ou pour haigne, car 
ainsi Dieu le commande. Ouyez tous les vendrediz par 
especial la clamour des povres et des femmes veusves. 
Ne mectez leur bon droit en dilacion et ne croiez pas 
tousjours vos officiers de ce que ilz vous diront ; 
enquerez en ainçoiz la verité. Car les ungs font 
pourchasser dommage aux simples gens pour haigne ; 
les autres, par convoitise d'avoir le leur ; quant ilz 
voient qu'ilz ne le peuent faire d'eulx, si font par faulx 
rapportz. C'est chose mout perilleuse de grant sire qui 
croit trop de legier.»</q>
</p>
<p>Que vous diroy je ?
</p>
<p>Mout lui feist de beaux enseignemens et Pollidés 
l'en mercia mout et lui dit : <q>« Sire, je say bien que 
vous m'avez par vostre bien pourchassié le bien et 
honneur où je suis. Si vous prie que chascun an nous 
nous entrevoions, car ce sera tout mon confort et toute 
ma soustenance. - Je l'octroy, dit Ponthus.»</q> Aprez ce 
qu'ilz ourent <milestone unit="folio" n="49c"/> parlé de mout choses, si prindrent 
congié l'un de l'autre et se baiserent et acollerent sans 
s'entrepouoir dire mot, car à merveilles 
s'entreaymoient. Quant ilz ont ung pou le cueur 
aclerchy qu'ilz peurent parler, si vint Ponthus prendre 
congié des barons d'Angleterre et s'offrist mout à eulx.
</p>
<p>Si s'en retourna Pollidez à la court où l'en lui fist 
mout grant joye. Pollidez retint bien les enseignemens 
de son cousin, car il obeït et servit le roy et la royne et 
se fist amer par sa largesse et par courtoisie aux grans 
et aux petiz. Mout ayma Dieu et l'Eglise et fut piteable 
et charitables aux povres. Le roy et la royne le 
amoient comme leur enfant. Et puis aprés ne demoura 
guerres que environ sept ans que le roy se mourust. Si 
fu roy mout doulx et paisible ; mout s'entreaymoient, 
lui et la royne, sa femme, et bien regna.</p>
<p>Si laisse de lui et retourne au roy Ponthus.
</p> 
	</div>
<div type="chapitre" n="16">
	<pb n="184"/>
<p>	Ponthus se charga sur mer, lui et ses barons, et 
vindrent ariver en Bretaigne et vindrent à court. Et là 
furent receus mout amoureusement à grant joye de 
toutes manieres de gens ; et, quant ilz ourent sejourné 
sept jours, Guieffroy de Lezignen et Landry de la 
Tour et les autres estrangiers s'en partirent. Et Ponthus 
leur donna de grans dons et riches presens et les 
mercia et les retint comme ses compaignons et amis, 
et les convoya une lieue, voulsissent ou non, et puis si 
prindrent congié. Le roy de Bretaigne ne vesquist que 
entour trois ans, car mout estoit vieulx. Si fut Ponthus 
roy et fu amé des nobles et de tout le peuple. Mout 
<milestone unit="folio" n="49d"/> fu saige et droicturier de justice<!--*-->, et piteable et 
charitable aux povres. Mout s'entreaymerent et 
porterent honneur lui et la royne, sa femme, et usoient 
de bonne vie. Il faisoit mout d'omosnes. Et, quant la 
court se remuoit d'un lieu en autre, il faisoit crier que 
tous ceulx à qui il devoit rien venissent, fussent de 
prinses ou de denrrees<!--*--> que l'en lui peust demander, à 
lui ou à ses officiers, et faisoit tout paier, car il disoit 
que tous ceulx estoient folz qui s'actendoient à leurs 
hoirs ou à leurs executeurs, car pou en estoit acompli ; 
et mesmement ceulz qui tiennent le leur tant comme 
ilz le peuent tenir ont
<pb n="185"/>
pou de merite [pour deviser ce 
dont ilz n'ont més riens et dont ilz sont tous desaisiz].<!--*-->
</p>
<p>Mout userent de bonne et sainte vie. Si allerent 
demourer ung an en Galice où ilz furent mout amez et 
crains et honnourez. Moult mercia le conte d'Esture 
son nepveu Ponthus de l'onneur qu'il avoit fait à son 
filz. Le roy donna terres grans à Patrices et grans 
heritages, qui l'avoit sauvé en la nef et qui 
avoit tant de bien fait en son païs. Mout porta à la 
roy[ne] Sidone de honneur. Et Sidone aussi à la bone 
royne, la mere son seigneur. Le roy envoya querre son 
oncle, le frere de sa mere, le roy d'Arragon, et les 
barons, et firent grans joustes qui durerent bien dix 
jours. Et puis allerent lui et la royne, [en pelerinage à 
Saint Jaques en Galice]. 
</p>
<p>Et puis vint [en Espaigne]. Ne demoura guerres qu'il 
alla en la guerre des Sarrazins. Sy y mena des barons 
de Bretaigne, d'Anjou, du Maine, de Poitou, de 
Tourainne et de Normendie. Ce furent le conte de 
Mortaing, le viconte d'Avrenches, Tesson, Paynel et 
grant chevallerie de Normans ; du Maine, Huges<!--*--> de 
Beaumont et Guy de Laval et plusieurs Manseaulx ; 
d'Anjou, Pierres de Doué, Landry de La Tour, <milestone unit="folio" n="50a"/> 
Guillaume des Roches, le sire d'Aver, Montejehan ; de 
Poictou, le sire de Lezignen, Leoncel de Maleon, 
Ougiers de Partenay ; de
<pb n="186"/>
Tourainne, Hubert de Maillé, 
Houdez de Baussay, Patris d'Amboise et mout de 
ceulx de Bretaigne et de Gascoings. Ilz furent .XIIIIm. 
et desconfirent les païens, et y oult fait d'armes et 
prins villes et chasteaulx.
</p>
<p>Et puis sur l'iver ilz s'en retournerent chascun en 
leurs païs. Et tous se loyent du roy Ponthus, qui bien 
les paia de leurs gaiges et grans dons et grans 
compaignies leur fist, tant qu'ilz disoient qu'il n'estoit 
nul droit chevetaine que lui et qu'il estoit trenchié à 
conquerre tous païs. Moult estoit loué de sa grant 
chevallerie, largesse et courtoisie, «car toutes bonnes 
taiches et bonnes meurs sont en lui, selon Dieu et 
selon le monde, et toute beaulté». C'estoit merveilles 
de lui, car il devoit grant guerredon à Dieu. 
</p>
<p>Si fu une piece en Galice et puis s'en revint en 
Bretaigne et ala veoir son cousin qui ja estoit roy 
d'Angleterre. Mout fut receu à grant joye. Ne fait mie 
à demander se la royne Genevre mist grant paine à le 
festoier et faire joye. Aprés vint le roy d'Angleterre en 
Gascongne veoir son pere et ses parens et leur donna 
de grans presens et puis s'en retourna en Bretaigne, et 
là fut mout festoyé, et s'en ala à son royaume. 
</p>
<p>Le roy Ponthus et la royne vesquirent assez 
longuement et  regnerent au plaisir de leur païs. Et 
aprés finerent à grant regret de leur peuple. Mais ainsi 
est de la vie mondaine que si beau, si bon, si riche 
n'est que au fort ne conviengne laissier cest siecle.
</p>


				
</div>
</body>
</text>
</TEI>