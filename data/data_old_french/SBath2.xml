<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Vie de sainte Bathilde (Version II)</title>
      <title type="formal">SBath2</title>
      <title type="reference">SBath2</title>
      <title type="DEAF">SBath2B</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
      <funder>HumaNum (consortium CAHIER)</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder2">
        <resp>vérification et validation du balisage</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>conversion en XML TEI et balisage manuel</resp>
        <name xml:id="LD">Lydie Danjean</name>
      </respStmt>
    </editionStmt>
    <extent>- Numéros de pages saisies : de 49 à 94 ;
            - Nombre de mots d'après la base des descripteurs : <num xml:id="nb_mots_given">11682</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">12955</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/SBath2</idno>
      <idno type="doi">10.34847/nkl.7af4r7nv</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Vie de sainte Bathilde (Version II), édité par Anders Bengtsson, Lund, 1996. 
              Publié en ligne par la Base de français médiéval, http://catalog.bfm-corpus.org/SBath2.
              Dernière révision le 2013-07-29.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>La vie de sainte Bathilde / Version II - ms. B. N. fr. 2453</title>
          <respStmt>
            <resp xml:id="editor">Éditeur scientifique</resp>
            <name type="person">Anders Bengtsson</name>
          </respStmt>
        </titleStmt>
          <extent>46 page(s), soit 49-94
        </extent>
        <publicationStmt>
          <publisher>Lund University Press</publisher>
          <pubPlace>Lund</pubPlace>
          <date>1996</date>
          <idno type="isbn">91-7966-373-7</idno>
          <idno type="sigle_DEAF">SBath2B</idno>
          <idno type="cote_biblio">BFM perso : R179</idno>
        </publicationStmt><seriesStmt><title>Études romanes de Lund</title></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="head" occurs="1"/>
        <tagUsage gi="lb" occurs="985"/>
        <tagUsage gi="milestone" occurs="70"/>
        <tagUsage gi="p" occurs="65"/>
        <tagUsage gi="pb" occurs="46"/>
        <tagUsage gi="q" occurs="30"/>
        <tagUsage gi="text" occurs="1"/>
        <tagUsage gi="w" occurs="2"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Vie de sainte Bathilde (Version II)</title>
      <date type="compo" when="1450-01-01" notBefore="1400-01-01" notAfter="1499-01-01" n="15">15e s.</date>
      <date type="compo_periode">moyen</date>
      <date type="compo_sous_siecle" n="15_2">milieu</date>
      <date type="ms" when="1450-01-01" notBefore="1400-01-01" notAfter="1499-12-31">15e s.</date>
      <idno type="msIdentifier">Paris, BnF, fr. 2453</idno>
      <region type="dialecte_auteur">non défini</region>
    </creation>
    <langUsage>
      <language ident="fro" usage="100">Le texte est entièrement écrit en prose en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="religieux"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">religieux</term>
        <term type="genre">hagiographie</term>
        <term type="forme">prose</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#LD" when="2012-06-28">conversion en XML TEI et balisage manuel</change>
    <change who="#AL" when="2013-07-29">vérification et validation du balisage</change>
    <change who="#AL" when="2013-07-29">balisage du discours direct</change>
    <change when="2013-07-29">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
      <body>
         <div>
            
            <pb n="49"/>
<p>
<lb/>S'ensuyt la vie de madame saincte Bauptheur, royne de France.</p>
<p>
<lb/>Benoist soit Nostre Seigneur qui veult tous hommes saulver et
<lb/>que ung chacung vienne a cougnoissance de verité. Son non doibt estre
<lb/>glorifié et magniffié en toutes choses <milestone unit="folio" n="114v°"/> quant des petilz il
<lb/>faict grans ainssi come nous congnoissons en ceste venerable dame
<lb/>madame saincte Bauptheur de laquelle nous celebrons au jour d'uy la
<lb/>feste en grant exultacion.</p>
<p>
<lb/>Ceste dame descendit du noble sang des ductz de Saxone. Ung jour 
<lb/>ainssi qu'elle fuct saillye de la cité et que elle ce spacioit au pres de la
<lb/>mer, les Sarrazins d'oultre mer la prindrent et la menerent aulx partiez
<lb/>de Sirie, mais aprés aulcung temps fuct racheptee a force d'argent et
<lb/>ramenee en France par le gouverneur du palays imperial nommé
<lb/>Archenoald, ou elle ce maintint cy honnestement que elle plaisoit tant
<lb/>audict prince que a tous ses mynistres. Elle estoit debonnayre de
<lb/>courage, humble, sage, pudicque, sobre, ne voullant mal a nul.</p>
<p>
<lb/>Elle n'estoit pas legiere en parolle ne presumptueuse, mais
<lb/>moderoit <milestone unit="folio" n="115r°"/> toutes sez oeuvres par honneste engin
<lb/>demonstrant bien en toutes choses estre descendue de la noble lignee 

<pb n="50"/>
<lb/>royalle, car elle estoit fille de Florida, roy de Colongne. Elle estoit
<lb/>belle a merveilles, ayant tousjours le visaige joyeulx, pesante et grave
<lb/>en cheminant. Elle fuct cy agreable au devantdict prince par ses bonnes
<lb/>oeuvres que il l'ayma plus et prisa que toutes lez aultres gentilz fames
<lb/>qui estoient entour luy. Pourquoy il luy establit que chacune nuyt,
<lb/>quant il se coucheroit, elle le servit de vin, ce qu'elle fict moult
<lb/>proprement come tres honneste bouteilliere, de laquelle dignité ne s'en
<lb/>esleva nullement mais plus en fuct humble, obediante et amyable a
<lb/>toutes ses compaignes. Elle portoit a toutes ses esneez telle reverance
<lb/>que elle mesme lez deschosoit <milestone unit="folio" n="115v°"/> et nectoyoit leurs soulliers a
<lb/>ces mains et leur aportoyt de l'eaue et leur lavoit leurs piedz et
<lb/>nectoyoit leurs robes et tout ce faisoit de bon coeur sans murmure.</p>
<p>
<lb/>Par sa noble conversacion toutes ses compaignes la louoyent et
<lb/>aymoient et tant acreut sa bonne renommee que, quant la femme du
<lb/>devantdict Archenoald fuct trespacee de ce ciecle, il voullut joindre a
<lb/>luy l'honneste vierge Bauptheur par mariage. Laquelle, enlumynee de
<lb/>la grace divine, ce retira sougneusement de ces regardz et ce cacha
<lb/>secrettement come saige pucelle en ung anglet de la maison et mist sur
<lb/>elle de vielz drappeaulx tellement que nul n'ust cuydé que aulcung ce
<lb/>peust la reposer. Et puis par aulcungs ans s'en alla en ung armytage,
<lb/>car come prudente <milestone unit="folio" n="116r°"/> vierge fuyoit les vainctz honneurs et
<lb/>aymoyt humilité et chasteté et desiroit tousjours eschever humain delict 

<pb n="51"/>
<lb/>ad ce que servit parvenir a son espoulx celeste. Et elle quise ne fut
<lb/>trouvee jusquez ad ce que une aultre fut conjoincte audict prince par
<lb/>mariage. On peult croyre que tout ce fut faict par la voulenté divine
<lb/>qui vouloit qu'elle qui avoit eschevé les nopces du prince print en
<lb/>mariage Clovys, filz du bon roy Dangobert, ad ce que de celle qui
<lb/>estoit extraicte de royalle lignee que royalle lignee en yssit.</p>
<p>
<lb/>Elle obtint si grant grace de Dieu que nul n'avoit riens affaire a
<lb/>elle qui ne l'aymast de tout son coeur. Elle obeyssoit au roy come a son
<lb/>seigneur, aulx princes ce monstroit comme mere, aulx prebstres come
<lb/>fille, <milestone unit="folio" n="116v°"/> aux jeunes et adolescens come piteuse norrice. Elle
<lb/>estoit amyable a tous en aymant les prebstres come sez peres, lez
<lb/>moynes come sez freres, lez povres come ses domestiques, lez pelerins
<lb/>come sez enfant pensant que elle mesmes avoyt esté estrange. Elle
<lb/>soustenoit lez veufves et orphelins et aydoit a tous indigens. Elle portoit
<lb/>honneur aulx princes et obtemperoit voulentiers a leur conseil. Et
<lb/>tousjours estoit en prieres vers le roy pour lez eglises et pour lez
<lb/>povres, car, combien qu'elle fut en habit seculier, desiroit de tout son
<lb/>coeur servir a Dieu. Et ce recommandoit continuellement avecquez
<lb/>lermes a Jhesu Crist, roy celeste, lequel selon sa foy et devocion luy
<lb/>bailla ung sainct abbé, nommé Genesius, pour luy ayder a parfaire ce
<lb/>que avoit consceu <milestone unit="folio" n="117r°"/> en sa pancee, lequel estoit demourant en
<lb/>la court, puys aprés fut ordonné evesque de Lyon. Par lez mains de ce
<lb/>sainct abbé paissoit lez povres, vestoit de vestemens lez nudz et 

<pb n="52"/>
<lb/>ordonnoit sougneusement de ensepvelir lez mors. Elle envoyoit par
<lb/>yceluy aux abbayez de religieulx et vierges sacreez grant cantité d'or et
<lb/>d'argent.</p>
<p>
<lb/>Advint que le roy Clovys et la royne furent tant ensemble qu'ilz
<lb/>eurent deulx enfans. Si vint en voulenté au roy d'aller en pelerinage en
<lb/>la terre d'oultre mer et cela sa pancee a la royne tant que elle mesmes
<lb/>s'aparceut qu'il estoit tourmenté en son coeur d'aulcune chose secrette
<lb/>qu'elle ne savoit. Advint ung jour qu'elle ce mist a le arresonner par
<lb/>telles parolles : <q> « Tres cher amy, avez vous point ouy une parolle que
<lb/>saige Salon dict que <milestone unit="folio" n="117v°"/> tant que le coeur de l'espoulx se fie en
<lb/>sa loyalle espouse, de tant sera plus ayse, ne de riens n'aura souffrette.
<lb/>Sire, vous me deussiez avoir piessa descouvert la chose dont je vous
<lb/>voix si pensif et si tourmenté en vostre coeur. Tres cher sire,
<lb/>descouvrés le moy tout surement, car sachés certaynement que, ce c'est
<lb/>bien, je le parferay et y adjouteray a mon povoir aulcune chose de
<lb/>bonté. » </q> Quant le debonnayre roy Clovys eust ouy le bon
<lb/>admonnestement de la saincte royne, en eut grant joye en son coeur et
<lb/>luy descouvrit tout en apart le proposement du devantdit pelerinage et
<lb/>quant il eut tout descouvert son conseil, elle tendit lez mains vers le ciel
<lb/>et dict : <q> « Sire Dieu, vostre non soit benoist. Ceulx et celles qui ont
<lb/><milestone unit="folio" n="118r°"/> bone esperance en vous et perceverent viennent a
<lb/>perfection. Sire, vous plaise par vostre misericorde octroyer a vostre
<lb/>serviteur perseverance en son bon propoz et qu'il puisse mectre en
<lb/>effect ce qu'il a encommencé en sa pancee. » </q> 
 
</p>
<pb n="53"/>
<p>
<lb/>Ne demoura guieres aprés ses choses que le roy par le conseil de
<lb/>la saincte royne sa fame fist assembler tous lez princes et lez barons de
<lb/>sa terre pour disposer au regime et gouvernement du royaulme de
<lb/>France tant qu'il fust revenu de son pelerinage. Lez barons regarderent
<lb/>et considererent la fragilité de humaine nature et doubtoient moult qu'il
<lb/>ne revint jamés et vindrent tous ensamble au roy et luy prierent moult
<lb/>doulcement qu'il couronnast son <milestone unit="folio" n="118v°"/> aisné filz a roy affin qu'il
<lb/>gardast la terre et le royaulme par le bon conseil de la royne sa mere.
<lb/>Le roy vit bien que tout le commung consentement estoit ad ce accordé,
<lb/>si en fit toute leur voulenté a leur priere, puys ne demoura guieres
<lb/>qu'il ne ce mist en la voye et entreprint le hault pelerinage qu'il avoit
<lb/>tant desiré. Quant la royne eust son tres cher seigneur convoyé et prins
<lb/>congé de luy en plorant, elle recommanda a Dieu son ame et son corps.
<lb/>Puis s'en retourna avecquez sez enfans et ce recommanda en la garde
<lb/>de Nostre Seigneur et demoura royne. Et abandonna son coeur et son
<lb/>corps et sa substance en aulmosnes, en jeusnes et en oraysons vers
<lb/>Nostre Seigneur et faisoit prieres pour la paix du royaulme et pour la
<lb/>stabilité de saincte esglise et pour le salut de son mary et de tous ses
<lb/>enfans.</p>
<p>
<lb/>Le jeusne roy son filz, <milestone unit="folio" n="119r°"/> duquel le non est mys en
<lb/>oubly, regna ainssi grant piesse et tint moult en paix le royaulme par le
<lb/>conseil de la bone et saincte royne madame saincte Bauptheur sa mere,
<lb/>de laquelle il faisoit la voulenté. Et la saincte royne avoit moult grant 

<pb n="54"/>
<lb/>joye en son coeur de la paix du royaulme et de la prosperité de sez
<lb/>enfans. Mais il n'avyent pas souvant en ce monde que grande prosperité
<lb/>dure longuement que aulcune tristesse ne c'y entremesle. Ainssi avint
<lb/>que, par l'amonnestement de nostre encien ennemy, son encien filz qui
<lb/>tenoit le royaulme cheut en si grant orgueil que le conseil de sa saincte
<lb/>mere la royne qu'il avoit par avant creu et gardé il desprisa en telle
<lb/>maniere que, toutes les choses qu'elle disposoit estre faictes, il faisoit le
<lb/>contraire et tant admonnesta son frere myneur qui encores ce te<milestone unit="folio" n="119v°"/>
<lb/>noit au conseil de sa mere qu'il le fict accorder a sa voulenté.
<lb/>Aprés ces choses fuct la royne departie du conseil du royaulme et du
<lb/>conseil de sez enfans semblablement, si estoit elle tousjours
<lb/>continuellement en orayson, prieres et aulmosmes et prioit Nostre
<lb/>Seigneur pour la paix du royaulme et pour le salut de sez enffans et
<lb/>pour la revenue du roy son seigneur et sur toutes aultres choses pour la
<lb/>stabilité de nostre mere saincte esglise.</p>
<p>
<lb/>Le bon roy Clovys, pour acomplir la sentence de l'evangille qui
<lb/>dict : <q> « Qui ne prant la croix et ne me ensuyt, il ne peult estre mon
<lb/>disciple » </q>, il habandonna son royaulme temporel. Et fict tant par ses
<lb/>journees qu'il vint en la terre de promission et fict son pelerinage au
<lb/>sainct sepulcre en moult grant devocion et puys demoura en la terre et
<lb/>ce mist a son povoir au sainct servyce de Nostre Seigneur. Ung jour
<lb/>advint que la noble <milestone unit="folio" n="120r°"/> chevallerie du roy luy parla du
<lb/>gouvernement du royaulme de France, lequel il avoit laissé, et avec ce 
 

<pb n="55"/>
<lb/>le bon roy eut souvenance de la royne sa femme et de ces enfans et de
<lb/>ce eut grant pitié au coeur. Et ainssi qu'il pensoit et deliberoit en son
<lb/>entendement quelle chose il feroit : ou se il demoureroit la ou il estoit
<lb/>au servyce de Nostre Seigneur ou ce il retourneroit en son royaulme,
<lb/>vint a luy ung Françoys qui venoit tout droit de France qui luy dict tout
<lb/>par ordre comment sez enfans estoient rebellez a la royne sa fame.
<lb/>Quant il eut sa rayson contee devant le roy et devant lez aultres
<lb/>Francoys qui la estoient, si en fuct le roy moult durement couroucé et
<lb/>troublé en son courage et tous ceulx qui estoient avecques luy. En aprés
<lb/>a l'occasion desdictes nouvelles, le bon roy Clovys ce separa de sa
<lb/>chevallerie et de sez gens <milestone unit="folio" n="120v°"/> et entra en ung lieu solitaire et
<lb/>commença a gemir et plorer a l'occasion de la dureté et tribulacion
<lb/>qu'il pensoit bien que la bonne royne sa femme souffroit, aussi a cause
<lb/>de la follie de sez enfans, si delibera et advisa en son entendement que,
<lb/>avecquez l'ayde de Dieu, il retourneroit en France tant pour
<lb/>reconforter la royne que aussi pour corriger l'erreur de sez enfans. Et
<lb/>tout ce il signiffia a sez chevaliers et subjectz et commenda preparer
<lb/>pour retourner. Mais pour ce qu'il ne vouloit pas que ceulx du pays, la
<lb/>ou il estoit, eussent soupeçon sur luy qu'i s'en allast pour et a cause
<lb/>d'aulcune maulvaise chose, fist assembler tous lez plus grandz signeurs
<lb/>de la terre et leur compta tout ce qui estoit advenu en son pays et en
<lb/>son royaulme depuys qu'il estoit parti. Et alors, quant ilz ouyrent le
<lb/>meschef qui estoit advenu en son royaulme, le prierent tous ensemble 

<pb n="56"/>
<lb/>qu'il s'en retournast au plus tost <milestone unit="folio" n="121r°"/> qu'il pourroit pour oster
<lb/>sa fame de tristesse et de langueur et pour oster sez enfans de l'erreur
<lb/>ou ilz estoient et de la desloyauté, car ilz doubtoient, ce il ne retournoit
<lb/>hastivement, que la malice de sez enfans ne multipliast tant qu'ilz
<lb/>prochassacent en aulcune maniere secours ou ayde des mescreans qui
<lb/>estoient entour le royaulme.</p>
<p>
<lb/>Quant le roy fut en telle maniere enseigné, admonnesté et deprié
<lb/>des grans et saiges de la terre, visita le plus hastivement qu'il peut lez
<lb/>sainctz lieulx et pelerinages que Nostre Seigneur avoit sanctifié pour la
<lb/>presence de son humanité et y donna de moult riches dons et ce mist a
<lb/>retourner a son royaulme, luy et ceulx qui estoient avecquez luy. Et
<lb/>renommee et nouvellez qui tost coururent furent a sez enfans que leur
<lb/>pere le roy revenoit de son pelerinage. Et quant ilz ouyrent et sceurent
<lb/>vrayement qu'il aprochoit, ilz ce pourpencerent qu'ilz yroyent au
<lb/>devant de luy <milestone unit="folio" n="121v°"/> et que ilz luy cryeroient mercy de ce qu'ilz
<lb/>avoient mesprins envers luy et envers leur mere ou ilz luy
<lb/>deffendroient l'entree dedans le royaulme. De sez deulx, ilz eslurent le
<lb/>maulvaix par l'admonnestement du diable qui en telle maniere lez avoit
<lb/>gouvernez et mys en si grant orgueil jusquez a vouloir contredire a
<lb/>leur pere l'entree de sa terre. Lors assemblerent tous lez gens d'armes
<lb/>qu'ilz peurent et garnirent lez citez et les chateaulx. Les Françoys 
 

<pb n="57"/>
<lb/>furent tous avecquez eulx : les ungs a force, lez aultres pour lez grans
<lb/>dons qu'ilz leur dounoyent. Quant ilz eurent assemblé a leur povoir
<lb/>tous ceulx de France et leurs voysins et tous lez estranges qu'ilz
<lb/>povoient assembler, si allerent contre leur pere et emplirent tout le
<lb/>pays par lequel ilz pensoient qu'il deust venir.</p>
<p>
<lb/>Quant la royne Bauptheur eut ouy vrayes nouvelles de la venue
<lb/>de son seigneur, en rendit graces a Nostre Seigneur et en eut grant joye
<lb/>et <w>mesme<milestone unit="folio" n="122r°"/>ment</w> pour ce qu'elle croyoit bien que, avecquez
<lb/>l'ayde de Dieu, elle mectroyt le royaulme en paix, lequel estoit si
<lb/>troublé. Lors print messagiers certains et lez envoya vers son seigneur
<lb/>et luy manda en briefves parolles coumant sez enffans ce estoient
<lb/>maintenuz et gouvernez et aussi comment ilz avoient assemblé grant
<lb/>armee de gens d'armes pour luy contredire l'entree en son royaulme et
<lb/>en sa terre.</p>
<p>
<lb/>Adonc le roy receut moult joyeusement lez messagiers de sa fame
<lb/>la royne Bauptheur et moult enquist diligemment l'estat de la royne et
<lb/>de sez enffans et du royaulme. Et puys, quant il eut consideré en luy
<lb/>mesmes l'orgueil de sez enffans et comment ilz avoient mys gens
<lb/>d'armes es citez, villez et chasteaulx et comme avoient commandé que
<lb/>portz et passages fussent gardez et deffendus, si en fuct le roy moult
<lb/>desplaisant et tormenté en <milestone unit="folio" n="122v°"/> son courage et appela tout son
<lb/>conseil et demanda quelle chose estoit bonne de faire. Le conseil du roy 

<pb n="58"/>
<lb/>ensemblé delibera par bone et saige deliberacion l'orgueil et
<lb/>presumption desdictz enffans et aussi le grant trouble et division du
<lb/>royaulme. Lesdictez choses considerees, ledict conseil dict au roy qu'il
<lb/>mist tout en la main de Nostre Seigneur et que c'est celuy qui ne fault
<lb/>jamés a ceulx qui ont toute leur esperance en luy. Le roy ce tint en leur
<lb/>conseil et mist toute son esperance au roy dez roys et creut
<lb/>certainement qu'il recouvreroit tout son royaulme par la puissance de
<lb/>Dieu seullement et si eut moult grant confidence es oraysons de la bone
<lb/>royne, madame saincte Bauptheur sa fame, et qu'ilz luy ayderoient
<lb/>moult a parvenir a ce que son coeur desiroit.</p>
<p>
<lb/>Et pour ce qu'il ne semblast qu'il vousit sez enffans vaincre par
<lb/>orgueil et par bobance, envoya a sez enffans messagiers et leur manda
<lb/>moult debonnayrement que pour la pitié et amour que enffans doibvent
<lb/>avoir a pere et a mere et aussi <milestone unit="folio" n="123r°"/> semblablement pour ce
<lb/>qu'ilz en pourroient avoir reprouche a tousjours qu'ilz se repantissent
<lb/>de leur follie et qu'ilz le receussent en son royaulme come enfans
<lb/>doibvent recepvoir leur pere. Et affin qu'ilz n'eussent paour de venir
<lb/>luy cryer mercy, leur manda que ce n'est pas merveille ce on se
<lb/>mesprant, mais c'est merveilles quant de son meffaict on ne ce veult
<lb/>repentir.</p>
<p>
<lb/>Quant lez messagiers eurent faict leur message aux enffans du
<lb/>roy, tout ainssi que le serpent estoupe sez oreillez que l'enchanteur ne 

<pb n="59"/>
<lb/>le puisse enchanter, aussi estouperent ilz leurs oreillez et leur c'ur
<lb/>contre le debonnayre mandement et humble priere de leur pere et
<lb/>respondirent soudainement et tout sans conseil que ilz n'avoient point
<lb/>de pere et que ja la couronne ne leur seroit tollue ne ostee, se par force
<lb/>ou armes n'estoit. Nulle aultre amour ne nulle bonté lez messagiers ne
<lb/>peurent trouver es <milestone unit="folio" n="123v°"/> enfans. Touteffoys au departir lesdictz
<lb/>messagiers demanderent auxdictz enfans quelle responce ilz pourroient
<lb/>faire et dire a leur pere le roy. Pour conclusion ilz n'en vouloient ouyr
<lb/>parler, mais a grant paine ce departirent et a grant peril et dangier de
<lb/>leurs vies sans quelque esperance de paix et quant le roy ceut la venue
<lb/>d'iceulx messagiers, vint a l'encontre d'eulx et leur pria que ilz ne
<lb/>celassent riens de la responce que leur avoient faicte lez enfans et ce ilz
<lb/>le laisseroient entrer en son royaulme. Les messagiers respondirent que
<lb/>ilz ne cuydoient pas que en tous lez gens du monde y eut si grant
<lb/>orgueil come ilz avoient trouvé en sez enfans la et que il ne s'en faillict
<lb/>guieres qu'ilz ne lez fissent destruyre de corps et luy dirent qu'ilz
<lb/>avoient grande armee que, pour quelque puissance qu'il pult avoir, il
<lb/>ne lez pourroit mectre en subjection et que nulle paix ne misericorde
<lb/>ne pourroit trouver en eulx, se Nostre Seigneur <milestone unit="folio" n="124r°"/> ne faisoit
<lb/>evident miracle.</p>
<p>
<lb/>Quant le roy Clovis ouyt sez choses, appella tous ceulx de son
<lb/>conseil et leur dict : <q> « Il me semble que tout nostre secours et ayde gist 

<pb n="60"/>
<lb/>en la main de Nostre Seigneur. Or soyons doncquez tous assurez et
<lb/>mectons nostre esperance en luy et n'ayons nulle fiance en nous
<lb/>mesmes, car puis que nostre entreprinse est droicte et juste et nous la
<lb/>mectons du tout sur luy qui est tout puissant et droit. Il ne fict aulcung
<lb/>tort a nully, il nous donnera sans doubte nostre droict. Or lez allons
<lb/>doncquez tout seurement assaillir et combaptre et sachés tout
<lb/>certainement que vous varrés que ce ilz estoient assez plus de gens que
<lb/>nous qu'ilz ne pourroient resister a Nostre Seigneur qui bataillera
<lb/>contre eulx et sera pour nous et gaignera la bataille. » </q> Ceulx qui
<lb/>estoient avecquez le roy n'oserent oncquez desdire son conseil, mais ce
<lb/>seignerent tous du signe de la croix au saulveur du monde et s'en
<lb/>armerent et ce mirent avecquez le roy Clovis et allerent en bataille
<lb/>contre leurs ennemys, mais premierement le roy envoya messagiers
<lb/>vers la royne sa femme et luy fist assavoir le jour de la bataille et luy
<lb/>manda et pria tant qu'il peult <milestone unit="folio" n="124v°"/> qu'elle lez secoureut ad ce
<lb/>jour de tous ceulx qu'elle pourroit prouchasser. Et sur toutes chosez
<lb/>luy prioit humblement qu'elle fist larges aulmosnes et qu'elle priast
<lb/>Nostre Seigneur qu'i luy pleut de sa grace disposer du discort qui estoit
<lb/>entre le pere et les enfans que ce fuct au bien de l'ugne et de l'aultre
<lb/>partie soubz la grande misericorde de Dieu. La bonne royne Bauptheur
<lb/>obeist du tout en tout aux prieres de son mary. 
 
</p>
<pb n="61"/>
<p>
<lb/>Le roy aprocha pres du lieu ou estoient ses enfans et entra en son
<lb/>royaulme et en sa terre et ordonna ung chastel estre faict en une partie
<lb/>de son royaulme. Les enfans qui sez choses ouyrent assemblerent a leur
<lb/>povoir tous ceulx qu'ilz purent et firent ung grant cry et une grant
<lb/>noise et vindrent moult orguilleusement contre leur pere et l'asaillirent
<lb/>et ceulx qui estoient en son ayde. Le roy qui moult estoit humble en
<lb/>coeur tres asprement ce mist en armes et batailla si vertueusement et de
<lb/>si grant coeur et nonobstant que ilz ne fussent que une petite cantité de
<lb/>gens au regart dez aultres, ilz mirent lez plus vaillans en fuytte.</p>
<p>
<lb/>Quant lez enfans virent que ceulx <milestone unit="folio" n="125r°"/> en qui avoient leur
<lb/>fience s'en estoient fouys, si eurent grant paour et craignoient qu'ilz ne
<lb/>cheussent aux mains de leur pere et en sez liens. Touteffoys ne
<lb/>demeurerent guieres qu'ilz ne fussent prins et quant la bataille fut
<lb/>partie et on eut admené lez deulx enfans devant leur pere, le roy
<lb/>commanda qu'ilz fussent liez. Et puys le roy se departit de ce lieu et
<lb/>s'en vint en France et par tout ou il venoit on luy rendoit lez clefz dez
<lb/>citéz, des villes et des chasteaulx a sa voulenté, lesquellez on avoit
<lb/>garniez pour resister contre luy. Nul ne pourroit raconter la grant joye
<lb/>que avoit la saincte royne Bauptheur, quant elle sceut les nouvelles.
<lb/>Elle se mist a venir a l'encontre de son mary et qui pouroit racompter
<lb/>la grant joye que le roy et la royne eurent, quant ilz virent l'ung
<lb/>l'autre ? 
 
</p>
            <pb n="62"/>
<p>
<lb/>Le roy ne sejourna guieres qu'il ne demandast lez sages de son
<lb/>royaulme pour juger sez enfans pour ce qu'ilz avoient commys selon ce
<lb/>que dict l'escripture : <q> « Filz des hommes, jugés droit » </q>, et leur
<lb/>demanda quel conseil ilz donneroient. Ceulx furent moult esbays et ne
<lb/>savoient que respondre au roy fors qu'ilz dirent pour soy excuser <milestone unit="folio" n="125v°"/>
<lb/> que lez plus grans barons et lez plus grans de France n'y
<lb/>estoient pas et que sans eulx n'en feroient pas jugement. Quant le roy
<lb/>qui moult desiroit ouyr le jugement et la responce des saiges de son
<lb/>royaulme vit qu'ilz ne vouloient faire jugement de sez enfans, fist
<lb/>assembler tout le menu conseil de France et leur dict tout ce qu'il avoit
<lb/>faict aulx aultres. Si furent moult longuement a conseil ensemble et a la
<lb/>fin s'accorderent et dirent : <q> « Comment mectrons nous jugement sur
<lb/>royalle lignee et condampnerions. Cela jamés ne nous adviengne ! » </q>
<lb/>Adoncques vindrent devant le roy et la royne et dirent : <q> « Saulve la
<lb/>grace du roy et son commendement, nous ne presumons pas de asseoir
<lb/>jugement sur royalle lignee ne sur noz seigneurs mesmes. Homme
<lb/>mortel ne peult ne ne doibt juger de ce, sinon vous mesmes deulx
<lb/>seullement. » </q></p>
<p>
<lb/>Quant la saincte royne ouyt que lez barons et seigneurs n'en
<lb/>voullurent juger, si dict devant tous ceulx qui y estoient : <q> « Il couvient
<lb/>que chacung porte la paine de son peché, soit en ce monde cy ou en
<lb/>l'autre. Et pour ce que les paines de ce monde sont plus petites que
<lb/>cellez de l'autre et aussy affin que lez aultres filz de roy y prenent <milestone unit="folio" n="126r°"/>
 
<pb n="63"/>
<lb/>exemple et ce chastient de vouloir entreprandre si grant crime
<lb/>contre pere et mere, moy mesmes feray le jugement de mes enfans.
<lb/>Pour ce qu'ilz vouloient tenir le royaulme a force contre leur pere et
<lb/>mere et pour ce mesmes qu'ilz renioient leur pere, oyans tous, moy
<lb/>juge, ilz perdront a tousjours l'eritage tel comme ilz debvroient avoir
<lb/>au royaulme et pour ce qu'ilz porterent armes contre leur pere, je juge
<lb/>qu'ilz perdront la force et la vertu du corps. » </q> Le roy Clovis s'accorda
<lb/>au jugement de la saincte royne. La royne fict tantost admener devant
<lb/>elle ses deulz enfans et leur fict cuyre les jarretz devant tous ceulx qui
<lb/>la estoient. Les Françoys qui veoient ces choses dirent les ungs aux
<lb/>aultres par grande admiracion : <q> « He ! Que le coeur du roy Nostre Sire
<lb/>est endurcy depuys qu'il ce partit de nostre <milestone unit="folio" n="126v°"/> pays ! Comme
<lb/>peult il endurer que ses filz soient ainssi pugnys durement devant
<lb/>luy ? » </q> Puys en aprés fut le roy si redoubté en France que oncquez
<lb/>puys nul ne fut si hardy qui de riens osast mesprandre vers luy.</p>
<p>
<lb/>Les enfans qui eurent receu celle sentence par le jugement de
<lb/>leur mere la royne la soustindrent en bonne passience et regarderent et
<lb/>considererent qu'ilz l'avoient bien desservy, car il ne tint pas a eulx
<lb/>qu'ilz n'avoient leur pere faict mourir et occis. Ilz prierent Nostre
<lb/>Seigneur moult devostement que, a cause de ce peché, ilz ne fussent pas
<lb/>dampnés eternellement et abandonnerent leur coeur et leur corps au
<lb/>service de leur createur en vigilles, en oraisons, en aulmosnes et en
<lb/>moult de manieres de abstinences de leur corps. En telle maniere
<lb/>demeurerent en la maison de leur pere. 
</p>
<pb n="64"/>
<p>
<lb/>Le roy qui regardoit ses enfans que nulle foys ne se levoient mais
<lb/>tousjours se seoient en eut pitié au coeur. Et ung jour vint a la royne
<lb/>
<milestone unit="folio" n="127r°"/> et luy descouvrit en disant : <q> « Haa ! Dame, comment
<lb/>pourrions nous veoir toute nostre vie ne endurer la tribulacion de noz
<lb/>enfans ? Et d'aultre part comment endurerons nous que nous les
<lb/>separons et ostons d'avecquez nous et que nous ne les voyons jamés ? » </q>
<lb/>Quant la royne eut aperceu la bonté et pitié de son seigneur et la
<lb/>naturelle amour dont il aymoit ses enfans, commensa a le reconforter
<lb/>et dict : <q> « Benoist soit Nostre Seigneur, le Dieu d'Israel, qui visita et
<lb/>rachepta son peuple et que le grant orgueil de noz enfans a mys a si
<lb/>grand humilité et leur a donné coeur et voulenté de le servyr. Tres
<lb/>doulx sire, confortés vous de voz enfans, car sachés certainement que
<lb/>ne demourerons guieres que Nostre Seigneur ne nous demonstre ce qui
<lb/>luy plaist qu'il en soit faict. » </q></p>
<p>
<lb/>Aprés ses choses fut celle saincte royne en continuelle orayson
<lb/>envers Nostre Seigneur que par sa saincte misericorde il leur
<lb/>demonstrast quelle chose il luy plairoit qu'ilz fissent de leurs enfans.
<lb/>Ne demoura guieres aprés ces choses <milestone unit="folio" n="127v°"/> que la royne ne vint a
<lb/>ses enfans et parla a eulx en ceste maniere : <q> « Haa ! Comme est doulx le 

<pb n="65"/>
<lb/>Dieu d'Israel a ceulx qui ont le coeur droict et bon envers luy. Sa
<lb/>sapience et bonté est infinie et ne pourroit estre nombree. Mes enfans,
<lb/>vous voyés et cougnoissés que l'orgueil desmesuré, la follie et
<lb/>presumption que avés eue contre vostre pere et mere est cheutte en
<lb/>humilité par sa grand sapience et misericorde et debvez savoir que
<lb/>Nostre Seigneur tousjours juge droit. Et sachés que il ne vous a pas
<lb/>donné ce jugement pour vostre mal, mais pour le salut de voz ames.
<lb/>Reconfortés vous et mectés vostre esperance en Dieu qui dict en ceste
<lb/>maniere : <q>? Je ne suys pas venu en ce monde pour apeller les justes a
<lb/>penitence, mais pour les pecheurs. ?</q> » </q></p>
<p>
<lb/>Quant les enfans ouyrent le debonnaire admonnestement de leur
<lb/>mere, voyant et considerant qu'ilz avoient si griefvement failly, si
<lb/>s'enclinerent vers Nostre Seigneur et de bon coeur <milestone unit="folio" n="128r°"/> par
<lb/>elevation d'entendement et de pancee luy prierent doulcement qu'i luy
<lb/>plust pardonner le peché qu'ilz avoient commys et perpetré contre luy,
<lb/>contre leur pere et leur mere. Et en priant Dieu esleverent leurs mains
<lb/>vers le ciel en disant : <q> « Sire Dieu qui estes destructeur des orgueilleux
<lb/>et eslevez les humbles et confortés les povres, conseillés les
<lb/>desconfortez et estes pere de pitié et misericorde, vostre non soit
<lb/>benoist par tous les siecles des siecles. Nous croyons certainement que
<lb/>pour ce vous nous avez osté la force et vertu du corps affin que les
<lb/>ames vous puissent servir a leur voulenté, car myeulx nous vault aller
<lb/>humblez en paradis sans estre tourmentés que estre orgueilleux et
<lb/>finablement estre en enfer dampnés. » </q> 
</p>
<pb n="66"/>
<p>
<lb/>Et quant les enfans eurent aperceu par les parolles de la royne
<lb/>que le roy avoit eu compassion de eulx, en furent moult couroucés en
<lb/>leur coeur et moult desiroient estre eslongnés de leur pere <milestone unit="folio" n="128v°"/>
<lb/>affin qu'il ne eust pas si grant pitié et compassion de eulx. Lors
<lb/>prierent moult leur saincte mere pour l'amour de Jhesu Christ que elle
<lb/>ne print pas garde a leur follie, mais les conseillast qu'ilz fussent mys
<lb/>en religion loing de leur pere ou ilz pussent faire aulcune penitence de
<lb/>leurs pechés pour estre dignes et plaisans a Nostre Seigneur. Quant la
<lb/>royne ouyt la repantence de ses enffans tant louable a Dieu et aux
<lb/>hommes, si en rendit graces a Nostre Seigneur et dict : <q> « Sire Dieu, je
<lb/>vous rens graces et mercys que n'avez desprisé mes prieres et que avez
<lb/>tourné mon couroulx en joye. » </q> Adoncques s'en retourna vers ses
<lb/>enfans et leur dict : <q> « Mes enfans, confortés vous en Nostre Seigneur et
<lb/>luy donnés voz coeurs et voz corps en vigilles, oraisons et aultres
<lb/>oeuvres de penitence affin que puissiez avoir le bien et heritage que
<lb/>Dieu a preparé a ses amys. Il dict : <milestone unit="folio" n="129r°"/> <q>? Je suys commencement
<lb/>et fin ?,</q> et pour tant le bien qu'il a commencé en vous par sa sainte
<lb/>grace, le veille parfaire. » </q> Aprés ce partit la saincte royne de ses
<lb/>enffans et vint moult joyeusement au roy Clovys son seigneur et luy
<lb/>compta tout par ordre ce qu'elle avoit trouvé en ses enfans.
 
</p>
<pb n="67"/>
<p>
<lb/>Quant le roy sceut la loyalle repentence que les enfans avoient,
<lb/>dict : <q> « Tout ce est avenu par la grace et misericorde de Dieu. Il est
<lb/>droict que nous obeissions a leur voulenté. Regardons et advisons ung
<lb/>lieu convenable ou ilz puissent resider et demeurer et la ou ilz puissent
<lb/>rendre a Dieu ce qu'ilz ont voué et promys. » </q> La royne qui moult
<lb/>estoit prompte d'acomplir les commendemens du roy luy respondit et
<lb/>dict : <q> « Le lieu de leur habitation n'est mye a eulx a querir, mais
<lb/>apartient seullement a la providence Nostre Seigneur, lequel leur a
<lb/>donné coeur et corps pour le servir et pour ce a luy est de leur
<lb/>pourveoir de lieu. Pour ce, <milestone unit="folio" n="129v°"/> tres cher sire, il seroit
<lb/>convenable que leur fissiés faire une nef en Sayne si bone et si grande
<lb/>que leur vivre et leur vesture puisse estre avecquez eulx et puys les
<lb/>deulx enfans ce mectront dedans et ung servyteur qui les servyra. Et
<lb/>quant Nostre Seigneur les avra conduys ou son plaisir sera, le serviteur
<lb/>reviendra et nous dira le pays et le lieu de leur habitacion. » </q></p>
<p>
<lb/>Quant le roy ouyt le conseil de sa femme, luy respondit et dict : <q> « 
<lb/>Saincte royne, j'entens bien et voy que ce conseil ne vient point de
<lb/>vous, mais de l'ordonnance et pourveance de Dieu qui dict par la
<lb/>bouche du prophette : <q>? Ouvre la bouche et je parleray. ?</q> Et en aultre
<lb/>lieu il est escript que toute sapience vient de Dieu. Pourtant je més
<lb/>d'ores enn avant toute l'affaire de noz enfans en ta main et t'en baille la 
 

<pb n="68"/>
<lb/>disposicion du tout en tout et que tu en ordonnes au conseil et a la 
<lb/>voulenté de Dieu ce que verras qui apartiendra au salut <milestone unit="folio" n="130r°"/> de
<lb/>leurs ames. » </q> Si tost que la saincte royne eut le congé, manda les
<lb/>ouvriers et leur devisa la nef et ilz la firent incontinent ainssi que la
<lb/>royne l'avoit devisee et y firent chambrettes et habitacions telles
<lb/>comme ilz leur couvenoient pour eulx et pour leur choses.</p>
<p>
<lb/>Quant la nef fuct toute preste et appareillee et les enfans y durent
<lb/>entrer, regarderent vers le ciel par elevation de cueur et de pancee et
<lb/>dirent : <q> « Sire, toutes voz voyes sont verité et misericorde, vostre
<lb/>chemin est en l'eaue comme en terre. » </q> Et ainssi entrerent en la nef
<lb/>sans aultre compagnie fors seullement d'ung serviteur que la royne leur
<lb/>avoit baillé pour les servyr. Il y avoit illecquez moult de peuple
<lb/>assemblé pour regarder ses choses et quant ilz virent que les enfans
<lb/>faisoient si joyeuse chere en entrant en la nef, commencerent tous a
<lb/>pleurer de pitié et dirent : <q> « Nul ne doibt doubter que ses choses ne
<lb/>viennent de Nostre Seigneur. Car comment ce pourroit faire que ses
<lb/>enfans s'en <milestone unit="folio" n="130v°"/> allassent hors du royaulme leur pere et
<lb/>delaissassent tous leurs parens, se Nostre Seigneur ne leur faisoit faire ?
<lb/>Mais sans faulte ilz obeissent du tout a la sentence de l'evangille qui
<lb/>dict : <q>? Qui ne delesse son pere et sa mere et tout ce qu'il a pour
<lb/>l'amour de moy ne peult estre mon disciple. ?</q> » </q>
 
</p>
<pb n="69"/>
<p>
<lb/>En ceste maniere delesserent le royaulme de France et s'en
<lb/>allerent contreval Sayne, non mye a force d'avirons et non mye par le
<lb/>conduit de nully qui les conduysast fors que Nostre Seigneur tant
<lb/>seullement qui en peu de temps leur fist la terre tant eslongner qu'ilz
<lb/>vindrent en Normendie et illecques prindrent port par la voulenté de
<lb/>Nostre Seigneur en ung lieu qui estoit environné de grandes montaignes
<lb/>plaines de fosses et de roches. Pres de la ou la nef estoit et la ou elle
<lb/>avoit prins port, avoit ung lieu que ceulx du pays appelloient Gemme,
<lb/>ou ung sainct homme demouroit qui avoit non Phillebert et tenoit
<lb/>illecques l'ordre et la reigle, luy et ung aultre moyne.</p>
<p>
<lb/>Il advint que ce sainct homme vint vers le fleuve de Sayne et
<lb/>quant ilz l'eurent aperceu, ce esmerveillerent moult <milestone unit="folio" n="131r°"/>
<lb/>commant ilz habitoient illecques en cy saulvage lieu. Et quant le sainct
<lb/>homme ce fuct aproché de la nef et il eust aperceu qu'elle n'estoit
<lb/>arrivee en ce lieu par aulcung moyen sinon par la grace de Dieu et eut
<lb/>veu les enfans qui si richement estoient habillez, il pença bien qu'ilz
<lb/>estoient de moult hault lieu et de grant lignage et que Nostre Seigneur
<lb/>les avoit illecques admenez et que il les vouloit avoir en son service.
<lb/>Adoncquez s'aprocha des enfans et les salua moult honorablement et
<lb/>debonnairement et les enquist de quelle terre ilz estoient. Les enfans
<lb/>virent et aparceurent qu'il parloit moult doulcement et religieusement 
 

<pb n="70"/>
<lb/>et estoit de moult belle contenance, luy descouvrirent l'aventure de
<lb/>toutes leurs choses qu'il leur avoit enquises et puys luy prierent pour
<lb/>l'amour de Dieu qu'il leur donnast conseil sur les choses qu'il avoit
<lb/>ouyes qui fuct a l'honneur de Dieu et au salut de leurs ames.
<lb/>Adoncquez les mena le sainct homme en son habitacion ou il y avoit
<lb/>ung moustier de monseigneur sainct Pierre, le prince des apostres et
<lb/>leur dict : <q> « Nostre Seigneur a au jour d'huy rejouy mon coeur de
<lb/>vostre venue. <milestone unit="folio" n="131v°"/> Or vous rejouyssez avecquez moy en la
<lb/>craincte et amour de Nostre Seigneur ! Car l'escripture dict que ceulx
<lb/>qui doubtent Nostre Seigneur et l'ayment en bonne verité, ilz n'ont
<lb/>deffaulte de quelque chose. » </q></p>
<p>
<lb/>Les enfans demourerent avecquez le sainct homme a qui obeyrent
<lb/>toute leur vie come a pere en vraye humilité et en vraye subjection au
<lb/>service et en l'amour de celuy mesmes qui dict : <q> « Mon service est
<lb/>souef et ma charge est legere. » </q> Les enfans envoyerent leur serviteur
<lb/>au roy Clovis leur pere et a la royne leur mere qui leur racompta
<lb/>toutes les choses par ordre, lesquellez par la providence divine estoient
<lb/>advenues a leurs enfans depuys leur departement. Quant le roy et la
<lb/>royne ouyrent la grand passience et aussi la bone voulenté, laquelle ilz
<lb/>avoient a bien parseverer, eurent grant joye en leur cueur et en
<lb/>rendirent graces a Nostre Seigneur et dirent : <q> « Sire Dieu, vostre non 

<pb n="71"/>
<lb/>soit honoré que nulle foys ne mectés les vostres povres en oubly ne ne
<lb/>laissés leur esperance perir et dictes que bien eureulx sont les povres
<lb/>d'esperit, <milestone unit="folio" n="132r°"/> car le royaulme du ciel est leur. » </q> Ne demoura
<lb/>guieres aprés ses choses que le roy et la royne vindrent au lieu ou
<lb/>estoient leurs enfans pour visiter ledict lieu. Et pour ce qu'il estoit
<lb/>petit, le firent moult richement ediffier au non de sainct Pierre, en
<lb/>l'honneur duquel le lieu estoit ediffié premierement. Et quant ilz y
<lb/>eurent mys grant multitude de moynes, enrichirent le lieu et donnerent
<lb/>de grans terres et de grans rentes a l'honneur de Dieu, de leurs enfans
<lb/>et du royaulme de France, duquel ilz estoient par la maniere que dessus
<lb/>est dicte. Aprés ses choses s'en retournerent le roy et la royne et s'en
<lb/>revindrent en France, louant et gloriffiant Dieu. Et les deulx enffans
<lb/>demourerent illecquez et percevererent en leur bon propoz et firent en
<lb/>ladicte habitacion bien eureulx service jusquez en la fin de leurs jours
<lb/>qu'ilz trespasserent de ce siecle et que Nostre Seigneur receut les ames
<lb/>en son paradis.</p>
<p>
<lb/>Puys la revenue du roy Clovis <milestone unit="folio" n="132r°"/> d'oubtre mer, il
<lb/>engendra en la royne sa femme troys filz dont le premier fuct apellé
<lb/>Clotaire, le segond Childeric et le tiers Thaolderich. Et puys par la
<lb/>voulenté de Nostre Seigneur entra en la commugne voye de humaine
<lb/>nature et trespassa de ce siecle le xviije an de son regne. Aprés la mort
<lb/>du roy Clovys demeurerent les enfans avecquez la saincte royne leur
<lb/>mere et fuct Clotaire couronné roy et receu au royaulme et le tint 
 

<pb n="72"/>
<lb/>mout en bone paix par l'ayde et conseil de sa saincte mere, la royne
<lb/>Bauptheur, et aussi par le conseil de plusieurs preudhommes du
<lb/>royaulme comme estoit Chrodebert evesque de Paris et le mareschal de
<lb/>France. En ce temps advint par le pourchas de la royne Bauptheur que
<lb/>ceulx d'Ostraise furent accordés aux Françoys en telle maniere que
<lb/>Childeric, le frere de Clotaire, fut receu a roy en Astraise. Puys en
<lb/>avant furent les Françoys et les Bourguignons ainssi comme tout ung.
<lb/>Et nous croyons que ses troys terres furent accordees - Austraise,
<lb/>France et <milestone unit="folio" n="133r°"/> Bourgongne - par les merites et intercessions
<lb/>madame saincte Bauptheur.</p>
<p>
<lb/>En ce temps estoit bien encores abaissee nostre mere saincte
<lb/>esglise a cause de heresie, car a paine povoit avoir aulcun bienfice, se il
<lb/>ne l'achetoit, mais celle maulvaise coustume fut abatue en yceluy temps
<lb/>par le moyen de madame saincte Bauptheur et des prelatz de saincte
<lb/>esglise et fuct deffendu en general que nul ne fuct si hardy de prandre
<lb/>ne donner aulcune chose pour avoir bienfice en saincte esglise. On ne
<lb/>pourroit raconter les dons qu'elle faisoit aux religions ; elle leur
<lb/>donnoit les maisons, rentes et usaiges en ses forectz pour ardoir et pour
<lb/>faire les maisons et estoit son courage si desirant de donner que chose
<lb/>qu'elle donnast ne luy povoit souffire, mais luy estoit advis que tout ce
<lb/>qu'elle faisoit luy estoit come neant, si elle mesmes ne fondoit les
<lb/>maisons de religion, dont il advint que elle fonda une abbaye de
<lb/>religieuses que on appelle Chelles saincte Bauptheur en l'evesché de
<lb/>Paris et est celle abbaye environnee de la riviere de Marne ou elle 

<pb n="73"/>
<lb/>donna <milestone unit="folio" n="133v°"/> plusieurs bones villes, les nons desquellez ne sont pas
<lb/>icy nommez affin qu'il ne ennuye a ceulx qui orront et liront la vie.
<lb/>Une chose ordonna en ycelle abbaye, laquelle est moult a redoubter et a
<lb/>craindre a ceulx qui la gardent et gouvernent. Elle fist faire une
<lb/>chartre, laquelle fut scellee des ceaulx de tous ses enfans, en laquelle
<lb/>elle deffent et conjure au non de la trinité et par la paour du
<lb/>redoubtable jour du jugement que nul qui l'abbaye garderoit que de
<lb/>riens que elle y eust lessé et donné en la substantacion des religieuses
<lb/>ne osast aulcune chose oster ne tollir, et ce on le faisoit que on en fut
<lb/>tormenté en enfer avecquez Judas le traictre. Qui ceste chartre
<lb/>querroit, on la trouveroit encores au tresor de Chelles saincte
<lb/>Bauptheur.</p>
<p>
<lb/>La premiere abbesse qui fut a Chelles, ce fut une noble et
<lb/>vertueuse religieuse qui avoit non Bertille que la royne Bauptheur
<lb/>prochassa de Jouerre. La bone royne avoit moult grand affection <milestone unit="folio" n="134r°"/>
<lb/> de y resider et demourer come religieuse toute sa vie et
<lb/>plusieurs grans biens elle fist dont elle ne ce vantoit pas, car les biens
<lb/>que le sainct esperit donne a la personne, on les doibt celler et ne s'en
<lb/>doibt on pas vanter ainssi qu'il est escript, car tous ceulx et celles qui
<lb/>proposent a bien faire, Dieu leur ayde. Je raconteray encores ung
<lb/>aultre bien que Nostre Seigneur fict par la saincte royne. Ce fut
<lb/>l'abbaye de Corbie qu'elle fonda en l'evesché d'Amiens et y establit une
<lb/>saincte compagnie de moynes et y mist ung abbé moult sainct homme,
<lb/>nommé Gaudefroy, qu'elle prochassa en l'esglise de Lymoges. Et ainssi
<lb/>come celle royne avoit ceste esglise faicte et fondee du sien, aussi elle la 

<pb n="74"/>
<lb/>fict riche de villes et de rentes et de tout ce qu'il convenoit a ceulx qui
<lb/>servoient Dieu et servyront tant et si longuement que l'esglise durera.
<lb/>Et oultre plus y donna ung moult precieulx reliquere et tous les biens
<lb/>qu'elle faisoit, elle faisoit de bon cueur et joyeusement jouxte
<lb/>l'escripture qui dict que Nostre Seigneur ayme celuy qui donne <milestone unit="folio" n="134v°"/>
<lb/> de bon coeur et joyeusement.</p>
<p>
<lb/>En telle maniere acroissoit chacum jour celle precieuse royne ses
<lb/>richesses, et de ses biens temporelz elle acqueroit les spirituelz, lesquelz
<lb/>les larrons ne povoient embler. Oultre plus, elle ne oublya pas la
<lb/>maison de Fontenelle, mais fict illec moult de biens et en l'esglise de
<lb/>Lymoges elle donna grans dons et es esglises de Bourgongne
<lb/>semblablement. Aussi elle donna et envoya plusieurs nobles joyaulx et
<lb/>riches choses a l'esglise de Joerre ou elle avoit prinse l'abbesse Bertille
<lb/>et les aultres vierges qu'elle avoit mises a Chelles. Elle donna la Ville
<lb/>Neufve en Vermandoys et aultres rentes moult grandes a l'eglise
<lb/>madame saincte Fare. Elle donna une yle avecquez les aultres biens
<lb/>qu'elle faisoit souvant. Toutes les esglises des religieulx et religieuses
<lb/>de la cité de Paris elle enrichit et donna plusieurs rentes et revenues,
<lb/>plusieurs villes et plusieurs pocessions selon ce qu'elle veoit estre le
<lb/>plus couvenable. On ne saroit bonnement reciter en particulier les biens
<lb/>qu'elle faisoit aulx esglises de religion et ailleurs.
</p>
<pb n="75"/>
<p>
<lb/>Oultre <milestone unit="folio" n="135r°"/> plus, ceste saincte roine faisoit une chose qui
<lb/>ne doibt pas estre oublyee, car a tous les abbez et abbesses, evesquez et
<lb/>a tous aultres seigneurs de saincte esglise qui en son pouvoir estoient,
<lb/>elle prioit et mandoit souvant par lettres qu'ilz missent paine a bien
<lb/>vivre selon Dieu et chastement et qu'ilz vousissent contraindre leurs
<lb/>subjectz semblablement ung chacun selon l'ordre qu'il estoit et qu'ilz
<lb/>vesquissent justement, sainctement et en bone humilité et obedience sans
<lb/>murmure a leurs souverains et prelatz. Et affin que les prelactz fussent
<lb/>plus enclins de ce faire et de observer et garder son commandement,
<lb/>elle leur donnoit de grans dons et leur faisoit confermer leurs grans
<lb/>privileges scelez de ces sceaulx et de ceulx de ses enfans.</p>
<p>
<lb/>Et encores je reciteray une chose dont elle desservit moult grand
<lb/>loyer envers Nostre Seigneur, car elle deffendit que aulcun crestien ne
<lb/>vendit l'autre ne que nul du royaulme de France fut si hardy qu'il <milestone unit="folio" n="135v°"/>
<lb/> envoyast aulcun crestien hors du royaulme ne en aultre pays. Et
<lb/>elle mesmes en rachepta assés, et les ungs en laissa aller franctz et les
<lb/>aultres fist entrer en religion en leur priant et exortans qu'ilz
<lb/>vousissent vivre religieusement. Et recommandoit sur toutes choses aux
<lb/>prieres d'iceulx l'ame de son seigneur et de ses enfans et la scienne
<lb/>mesmes et aussi recommandoit la paix du royaulme et si instruisoit et 

<pb n="76"/>
<lb/>donnoit bone doctrine et bons enseignemens et aussi conseilloit a fuir
<lb/>vaine gloire, car les biens que on faict en ce monde come aumosnes,
<lb/>jeusnes, oraisons, bons enseignemens et bone doctrine donner et bone
<lb/>exemple, bone vie mener et religieuse sans murmure, tout ce on doibt
<lb/>faire pour l'amour de Dieu et non pas pour acquerir la vaine gloire du
<lb/>monde come plusieurs font, lesquelz n'auront point retribution de
<lb/>Dieu, car en ce monde ilz ont voullu avoir leur remuneration, c'est
<lb/>assavoir la louenge du monde. <milestone unit="folio" n="136r°"/> Madame saincte Bauptheur
<lb/>ne faisoit pas ainssi, mais pour l'amour de Nostre Seigneur, et
<lb/>admounestoit sez subjectz a ainssi faire affin qu'elle fut parsonniere de
<lb/>la clarté de laquelle l'ange parla a Daniel, le prophette, en disant que
<lb/>ceulx qui enseignent lez aultres a bien faire resplendiront plus cler que
<lb/>les estoilles. Encores donna la saincte royne aux esglises monseigneur
<lb/>sainct Pierre et sainct Pol a Rome moult riches dons et honorables pour
<lb/>l'amour des deulx apostres et semblablement aux reclus et aux aultres
<lb/>povres elle envoyoit souvant larges aumosnes.</p>
<p>
<lb/>Car sa devocion croissoit chacun jour et tousjours prioit Nostre
<lb/>Seigneur qu'i luy envoyast lieu et temps que elle peust estre religieuse
<lb/>en la devantdicte abbaye que elle mesmes avoit fondee. Mais les plus
<lb/>puissans et ceulx qui estoient premiers au royaulme de France la
<lb/>retindrent moult longuement de ce sainct propoz mesmement pour ce
<lb/>qu'ilz veoient que les religieulx estoient ainssi comme <milestone unit="folio" n="136v°"/>
<lb/>gouvernés et soustenuz par son tres sainct conseil et pour ce mesmes 

<pb n="77"/>
<lb/>que tous l'aymoient de grand amour a cause de sa saincte conversacion.
<lb/>A grant paine luy eussent ilz souffert entrer en religion se n'eust esté
<lb/>par le moyen d'ung evesque, lequel avoit non Singnevraulx que lez
<lb/>Françoys occirent par leur orgueil. Mais pour ce que les barons eurent
<lb/>paour que la royne ne lez eut en indignacion et qu'elle ne vousist celle
<lb/>desloyaulté venger, octroyerent ce que par devant n'avoient pas voullu
<lb/>par amour. Et sans faulte, ilz ne l'octroyerent mye par bon courage,
<lb/>mais pour eschever temporel dommage. La saincte royne ne prenoit
<lb/>pas garde a leur intencion, car elle conduisoit sa voulenté selon Dieu et
<lb/>non pas selon le conseil de ceulx de ce monde.</p>
<p>
<lb/>Et ne demoura guieres aprés ses choses qu'elle fut amenee par les
<lb/>barons et seigneurs a Chelles, auquel lieu les religieuses la receurent, si
<lb/>comme rayson estoit, moult honorablement. Et elle rendoit graces a
<lb/>Nostre Seigneur, lequel l'avoit admenee a port de <milestone unit="folio" n="137r°"/> salut.
<lb/>Mais l'ennemy de humaine nature qui tousjours est marry du bien et
<lb/>joyeulx du mal prochassa que, quant elle eut esté ung petit en l'abbaye,
<lb/>lez religieuses de leans qu'elle avoit doulcement nourries et instruictes
<lb/>la commencerent a avoir contrecueur et ce efforcerent de luy rendre
<lb/>mal pour bien. Mais si tost que celle saincte dame s'en apperceut, en
<lb/>print tout le tort sur elle et vint a eulx et leur crya moult humblement 
 

<pb n="78"/>
<lb/>mercy de leur forfaict mesmes et par telle humilité elle accorda et mist
<lb/>en paix et en amour toutes les seurs.</p>
<p>
<lb/>Elle donna si grant exemple de humilité a toutes les aultres que
<lb/>elle mesmes servoit souvant pour sez seurs en la cuysine et faisoit
<lb/>plusieurs services necessaires. Telle margueritte precieuse qu'elle
<lb/>estoit, nectoyoit lez chambres aysees et en ostoit les ordures a ses
<lb/>propres mains et tout ce faisoit a chere joyeuse et de bon courage pour
<lb/>l'amour de celuy qui dict : <q> « Je ne suys pas venu pour estre servy, mes
<lb/>pour servir. » </q> Aulcungs <milestone unit="folio" n="137v°"/> ne pourroient croyre que cy haulte
<lb/>dame, si noble et si puissante, ce abandonnast a faire cy vil service, se
<lb/>la tres grant amour de Nostre Seigneur ne l'eust incitee ad ce faire.
<lb/>Elle estoit continuellement en oraison, en pleurs et gemissemens et
<lb/>estoit tellement en cherité abandonnee que elle pleuroit avecquez ceulx
<lb/>qui pleuroient et ce esjouyssoit avecquez ceulx qui se esjouyssoient et
<lb/>mesmement elle prenoit la cure de visiter les povres mallades et lez
<lb/>confortoit. Et aprés ce qu'elle les avoit sustentez et reconfortés de bons
<lb/>enseignemens pour parvenir a la gloire de paradis, elle lez
<lb/>refectionnoit de la viende corporelle en leur distribuant et donnant
<lb/>leurs necessitez par le consentement de l'abbesse, laquelle tres
<lb/>voulentiers obeissoit a ses prieres, car ellez avoient une mesmes cherité
<lb/>et une mesmes amour en Nostre Seigneur et estoient comme ung corps
<lb/>et une ame.
 
</p>
<pb n="79"/>
<p>
<lb/>En aprés commença madame saincte Bauptheur a estre mallade
<lb/>de une maniere de malladie que on appelle tranchesons dedans le corps
<lb/>que lez phisiciens appellent yloas. <milestone unit="folio" n="138r°"/> Si en fut cy griefvement
<lb/>mallade que, ce n'eust esté l'ayde des phisiciens, elle n'eust pas duré
<lb/>longuement en vie. Nonobstant elle avoit toute son esperance en Dieu,
<lb/>auquel continuellement elle rendoit graces et mercy dez malladiez et
<lb/>tribulacions qu'il luy donnoit. Elle ce reconfortoit en Dieu et que,
<lb/>aprés lez tribulacions de ce monde, elle avroit le vray repoz eternel de
<lb/>paradis et estoit toute son estude et entante de donner a ses seurs
<lb/>exemple de pitié, vraye amour de humilité et obedience sans murmure.
<lb/>Et admounestoit souvant l'abbesse qu'elle tint le roy et lez princes et
<lb/>barons en amour et qu'elle leur escripvit souvant affin que la maison
<lb/>fut gardee et soustenue par leur ayde et conseil et qu'elle ne perdit la
<lb/>bone renommee qu'elle avoit eue. Oultre plus, luy prioit sur tout rien
<lb/>qu'elle eust pitié des povres et des hostes qui leans demouroient, car
<lb/>come dict l'escripture : <q> « Ce que vous faictes en ce monde au plus <milestone unit="folio" n="138v°"/>
               <lb/> petit, vous le faictes a Dieu. » </q> L'abbesse Bertille obeist
<lb/>voulentiers a ses commandemens et a sez saincts admounestemens, non
<lb/>mye tant seullement a la vie saincte Bauptheur, mais tant qu'elle vesquit
<lb/>et tant estoit fichee son amour et son cueur en Nostre Seigneur que la
<lb/>renommee en fut par tout les siecles des siecles.
</p>
<pb n="80"/>
<p>
<lb/>Quant la fin de madame saincte Bauptheur aprocha, luy fut en
<lb/>une nuyt une vision demonstree en dormant moult belle et moult
<lb/>couvenable en guerdon de sa desserte, car il luy fut advis qu'elle veoit
<lb/>en ung moustier devant l'hostel Nostre Dame une eschelle dressee dont
<lb/>la haultesse touchoit jusquez au ciel, et si luy fuct advis que elle mesmes
<lb/>montoit par celle eschelle en la compagnie des anges Nostre Seigneur
<lb/>qui a moult grand joye la conduysoient vers le ciel. L'eschelle qui en
<lb/>vision luy fut monstree, c'est l'eschelle que elle mesmes avoit dressee
<lb/>au ciel par les bonnes oeuvres qu'elle avoit faictes en <milestone unit="folio" n="139r°"/> ceste
<lb/>vie mortelle. En ceste eschelle estoient eschellons de sept manieres dont
<lb/>la sinifience est moult prouffitable a tous ceulx qui veulent monter au
<lb/>ciel. La premiere maniere d'eschellons signiffie le premier
<lb/>commandement de bien faire que checung et chescune doibt avoir que
<lb/>on ne perde le royaulme de paradis et acquiere enfer. La segonde
<lb/>maniere signiffie la doulleur que ung chacun doibt avoir de ses pechez
<lb/>et des pechés d'aultruy. La tierce maniere est cougnoissance de bien et
<lb/>de mal. La quarte est force que on doibt avoir a resister contre peché
<lb/>de peur que on ne soit vaincu. La quinte est bon conseil, lequel on doibt
<lb/>querir et demander en toutes ses affaires a bones et sainctez gens. La
<lb/>vje est entendement, c'est assavoir entendre ce le conseil est bon ou
<lb/>maulvaix. La vije est sapience, seureté et bone saveur de savoir bien
<lb/>faire. Telz eschellons avoit ceste saincte dame bien euree faictz toute sa
<lb/>vie et ceste <milestone unit="folio" n="139v°"/> eschelle qui vers la fin luy fut monstree et ce 

<pb n="81"/>
<lb/>qui luy fut advis qu'elle fut menee et conduicte contremont l'eschelle
<lb/>par lez anges Nostre Seigneur, ce fut a bon droict, car l'eschelle
<lb/>laquelle estoit fichee et les eschellons, ce signifioit passience et humilité
<lb/>qu'elle avoit eu toute sa vie.</p>
<p>
<lb/>Quant elle fut esveillee et elle eut en son cueur recordee la vision
<lb/>que elle avoit veue, sceut vrayement que elle trespasseroit de ce siecle
<lb/>et descouvrit la vision a aulcunes de ses seurs, mais elle leur deffendit
<lb/>qu'elles n'en dissent riens a l'abbesse ne aux aultres seurs tant qu'elle
<lb/>fut trespassee pour ce qu'elle ne vouloit pas qu'ellez fussent tristes et
<lb/>couroucees de sa mort. Puys de la en avant fut plaine de grant joye et
<lb/>plus abandonnee a diverses manieres de penitence que n'avoit oncquez
<lb/>esté et seloit la malladie de son corps a l'abbesse et aux aultres seurs et
<lb/>faisoit semblant qu'elle ne sentoit nul mal. Et quant elle s'aper<milestone unit="folio" n="140r°"/>
<lb/>ceut que son corps abessoit et que sa vie temporelle abregoit,
<lb/>esleva son cueur, sa pencee et son entendement vers le ciel en priant
<lb/>devostement a Dieu le createur qu'il vousist de sa grace recepvoir son
<lb/>ame, laquelle il avoit cree, et aussi qu'il vousist garder la saincte
<lb/>compagnie laquelle estoit en la maison assemblé des deceptions de
<lb/>l'ennemy d'enfer.</p>
<p>
<lb/>En l'abbaye estoit ung enfant que madame saincte Bauptheur
<lb/>avoit levee sur fons lequel estoit mallade, si pria Nostre Seigneur 

<pb n="82"/>
<lb/>qu'elle peust veoir le corps de l'enfant enterrer devant qu'elle finast ses
<lb/>jours et que il luy plut de sa grace recepvoir l'ame. Et ainssi que
<lb/>l'enfant rendit l'esperit, la glorieuse royne vit les anges qui
<lb/>l'enportoient en paradis. Puys aprés, ce recommanda a Dieu, se seigna
<lb/>du signe de la croix et rendit son ame a Dieu. Laquelle separee du
<lb/>corps, aparut une grant lumiere et splandeur divine sur son corps et 
<lb/>
<milestone unit="folio" n="140v°"/> tous les assistans virent grand multitude d'anges chantans et
<lb/>jubillans venir au devant d'elle et avecquez yceulx son parfaict, entier
<lb/>et singulier amy Genesius evesquez.</p>
<p>
<lb/>Les seurs qui savoient lez segretz divins celerent une grand piesse
<lb/>les choses dessusdictes, excepté qu'ilz le descouvrirent aux prebstres de
<lb/>leans qui incontinant recommanderent l'ame a Nostre Seigneur qui ja
<lb/>l'avoit receue en son royaulme. Mais si tost que l'abbesse et les aultres
<lb/>seurs sceurent ses choses, si acoureurent tous illecquez en larmes et
<lb/>pleurs et moult furent tourmentez en leurs courages de ce qu'ilz
<lb/>n'avoient point esté au trespassement de leur grande et spirituelle
<lb/>nourrisse. Et quant ilz parvindrent jusquez au corps, ilz menerent si
<lb/>grand dueil que a paine nul ne le saroit raconter. Elles ce coucherent
<lb/>toutes en terre en lermes et en gemissemens et prierent moult
<lb/>devostement Nostre Seigneur qu'il receust celle <milestone unit="folio" n="141r°"/> bien euree
<lb/>ame en la compagnie de sa doulce mere et de tous les sainctz et
<lb/>sainctez. Quant le service et l'obit de celle saincte dame fut faict et fini,
<lb/>porterent son corps en l'eglise Saincte Croix que elle mesmes avoit 
 

<pb n="83"/>
<lb/>fondee, et illecquez fut enterree moult honorablement comme raison
<lb/>estoit. L'abbesse envoya parmy le royaulme aux prelatz de saincte
<lb/>esglise pour faire son service qui jusquez au jour d'huy est faict en
<lb/>moult de lieux.</p>
<p>
<lb/>Et pour ce que Nostre Seigneur voullut demonstrer au monde une
<lb/>partie du merite que celle saincte royne avoit pourchassé par son
<lb/>humilité, sapience et debonnaireté et grand charité et affin que le corps
<lb/>fut honoré en terre dont l'ame estoit devant luy en paradis, fist a son
<lb/>sepulcre tant de miracles que merveilles, car tous mallades qui y
<lb/>venoient, quelque malladie qu'ilz eussent, ilz recepvoient santé. Et pour
<lb/>ce que je ne pourroys souffire a raconter toutes <milestone unit="folio" n="141v°"/> les
<lb/>miracles que Nostre Seigneur a faict a la requeste d'icelle, nous en
<lb/>raconterons ung entre les aultres - Il advint que, ainssi come ung
<lb/>evesque qui avoit non Laudegengiis qui estoit moult grant amy et
<lb/>famillier de l'eglise, venoit visiter le sepulcre madame saincte
<lb/>Bauptheur, l'ennemy entra au corps de l'ung de sez serviteurs et le
<lb/>tourmenta si cruellement que a paine le povoit on tenir, car il ferissoit
<lb/>si durement des poins et mordoit tous ceulx qu'il povoit trouver, et ce
<lb/>on ne l'eust tres serrement tenu et lyé, aulcung ne povoit converser
<lb/>pres de luy. Mais quant on l'eust porté tout lyé au sepulcre, il cheut
<lb/>devant a terre ainssi comme s'il fut demy mort, car l'ennemy qui en
<lb/>luy estoit avoit telle paour de la vertu Nostre Seigneur et du corps 

<pb n="84"/>
<lb/>mesmes de madame saincte Bauptheur dont il se sentoit aprocher qu'il
<lb/>ne se osa mouvoir ne mot dire, mais yssit incontinant du corps ou il
<lb/>estoit par <milestone unit="folio" n="142r°"/> la priere madame saincte Bauptheur en telle
<lb/>maniere que, quant le serviteur fut levé et eut rendu graces a Dieu et a
<lb/>madame saincte Bauptheur de sa delivrance, vint a ses compagnons et
<lb/>come par grand amitié a ceulx qu'il vouloit ung peu devant mordre et
<lb/>ferir par sa forcenerie demanda pardon et estoit d'entendement
<lb/>paisible.</p>
<p>
<lb/>Devant madame saincte Bauptheur avoient regné en France
<lb/>plusieurs sainctes dames et religieuses dont l'une eut non Clotilde qui
<lb/>fut nee du roy Gothebault et fame du roy Clovis qui estoit payen,
<lb/>lequel elle admounesta tant et enseigna de divins enseignemens que elle
<lb/>luy fict recepvoir baptesme de l'archevesquez de Rains et fut celuy le
<lb/>premier roy crestien qui oncquez fut en France et non mye seullement
<lb/>luy mais plusieurs d'aultres barons et haulx hommes convertit celle
<lb/>royne a la loy crestienne. Et institua a Paris une abbaye de moy<milestone unit="folio" n="142v°"/>
<lb/>nes en l'honneur de monseigneur sainct Pierre, qui maintenant
<lb/>est apellee Saincte Geneviefve, et estably en la ville de Chelles une
<lb/>abbaye de religieuses en l'honneur de monseigneur sainct George, mais
<lb/>pour ce que la maison estoit petite et estroicte, madame saincte
<lb/>Bauptheur depuys la fist abaptre et la fict faire plus riche et plus
<lb/>grande qu'elle n'avoit esté devant et fonda le grand hostel en l'honneur 
 

<pb n="85"/> 
<lb/>de Saincte Croix. En la destre partie de ladicte esglise, en refist ung
<lb/>aultre de monseigneur sainct George et en l'autre partie de
<lb/>monseigneur saint Estienne, premier martyr.</p>
<p>
<lb/>Il y eut une aultre royne en France qui fut femme du roy
<lb/>Childebert, laquelle fut moult bone et saincte dame, abandonnee aux
<lb/>oeuvres de misericorde, car elle nourrissoit les orphelins et confortoit
<lb/>les dolens, elle soustenoit les povres et les mesaisés, elle aydoit a son
<lb/>povoir a ceulx qu'elle veoit qui avoient necessité de ayde et mesme<milestone unit="folio" n="143r°"/>
<lb/>ment aux religieulx et religieusez qui vivoient chastement et
<lb/>sainctement et deuement servoient a Nostre Seigneur jour et nuyt.
<lb/>Encores eut il en France une aultre royne qui fut nommee Radegonde
<lb/>et fut femme au premier roy Clotaire. La saincte fut si fort myse en
<lb/>l'amour de Dieu que, aprés les biens qu'elle fict en sa vie, elle laissa le
<lb/>roy Clotaire son seigneur et devint religieuse a Poytiers.</p>
<p>
<lb/>Nous avons plus recité de la vie madame saincte Bauptheur que
<lb/>des aultres sainctes roynes que avons nommees. La cause est pour ce
<lb/>qu'elle fut plus a nostre temps et que plus nous avons veu et ouy de ses
<lb/>oeuvres que des aultres. Nonpourtant ne les tenons mye petites en
<lb/>desserte vers Nostre Seigneur ne plus basses des aultres. Aprés ce que
<lb/>madame saincte Bauptheur eust vescu en ceste mortelle vie et aprés la
<lb/>bone vie religieuse qu'elle mena et les bones <milestone unit="folio" n="143v°"/> operations
<lb/>vertueuses qu'elle fict, vint a la perfection de l'evangille pour despriser 

<pb n="86"/>
<lb/>le monde et sa convoytise pour vaincre le diable et ses deceptions et
<lb/>pour servir a Jhesu Christ en faisant et acomplissant ses
<lb/>commandemens. Finist sa vie come vraye religieuse entree en religion,
<lb/>trespassa la tierce kalende de febvrier et fut son ame receue avecquez
<lb/>Nostre Seigneur Jhesu Christ en paradis qui vit et regne
<lb/>pardurablement, et repose le corps madame saincte Bauptheur, ainssi
<lb/>que avez ouy, en l'esglise de Chelles.</p>
<p>
<lb/>Or prions tous la saincte dame qu'elle prie Nostre Seigneur pour
<lb/>nous qu'il nous veille recepvoir au regne celestiel qui vit et regne
<lb/>pardurablement par tous les siecles des siecles.</p>
<p>
<lb/>Amen. 
</p>
</div>
<pb n="87"/>
<div>
<head>
<lb/>S'enssuit la translacion de madame saincte Bauptheur, royne de
<lb/>France.</head>
<p>
<lb/>On doibt regarder et considerer par toute esglise la bone odeur de
<lb/>vertus et lez faictz sainctz et vertueulx des sainctz hommes et des
<lb/>sainctes religieuses et est couvenable chose assavoir ausquelz loyaulx il
<lb/>apartient a l'honneur de Dieu les monstrer et declarer. Si vous ferons
<lb/>savoir en quelle maniere le corps de madame saincte Bauptheur fut osté
<lb/>du lieu ou elle fut premierement enterree et mys au lieu ou il est
<lb/>maintenant honoré avecquez grand reverence.</p>
<p>
<lb/>En l'huitiesme an du temps Louys, le tres debonnaire roy de
<lb/>France advint au moustier de Chelles, ou l'honoree abbesse Hegilvith
<lb/>l'empereur vivoit et avoit agreables les religieuses et tres bien lez
<lb/>aymoit, car le roy Louys commanda a enquerre en yceluy <milestone unit="folio" n="156r°"/>
<lb/>temps la condicion et lez faictz madame saincte Bauptheur par grant
<lb/>desir et par grande reverence et commanda que on luy en contast toute
<lb/>la verité, laquelle chose il trouva a grand merveille, quant il sceut la
<lb/>saincte conversation de sa vie. Adonquez il fut touché et emprins de
<lb/>l'amour madame saincte Bauptheur et de l'abbesse Hegilvith. Et le
<lb/>huitiesme an qu'elle gouvernoit ce sainct lieu benignement et
<lb/>sainctement, le roy commanda a son conseil que le sainct corps de
<lb/>madame saincte Bauptheur fut osté du lieu ou il gisoit et aporté en
<lb/>l'esglise Nostre Dame, auquel lieu y avoit moult de sainctes vierges qui 
 

<pb n="88"/>
<lb/>rendoient graces et louenges a Nostre Seigneur jour et nuyt en telle
<lb/>maniere que la saincte dame eust partie des graces et louenges que on
<lb/>faisoit a l'esglise, laquelle il ayma tant qu'il vesquit.</p>
<p>
<lb/>Ycelle abbesse obeist au commandement du roy si tost qu'elle
<lb/>peut avoir opportunité. En la quarte kallende qui fut le quart jour de la
<lb/>sepmaine alla la saincte abbesse ainssy arrousee de la grace Nostre
<lb/>Seigneur et de son ayde et assembla lez sainctes personnes, les clers, les
<lb/>sainctes <milestone unit="folio" n="156v°"/> vierges et lez chastes veufves et leur conta ce qui
<lb/>luy estoit commandé de l'empereur Louys, roy de France, et ilz
<lb/>s'accorderent tous et toutes a son voulloir, dont rendit graces a Nostre
<lb/>Seigneur. Et adoncquez fut admonnestee ceste saincte abbesse qu'elle ce
<lb/>hatast, laquelle par l'ayde de madame saincte Bauptheur parfist ce
<lb/>qu'elle avoit en voullenté et print grand compagnie, et a grant devocion
<lb/>et reverence vindrent en l'esglise de Saincte Croix, laquelle esglise
<lb/>ycelle saincte Baupheur avoit faict faire et fondee, auquel lieu son
<lb/>sainct corps reposoit et selebrerent sollempnellement la messe a grand
<lb/>devocion. Et ycelle saincte abbesse admonnesta tout le clergé, hommes
<lb/>et fames, qu'ilz vousissent prier devostement et humblement Nostre
<lb/>Seigneur qu'ilz pussent deffouyr le sainct corps de la ou il estoit
<lb/>enterré et que ilz le pussent atoucher de leurs propres mains et porter
<lb/>du lieu ou il estoit en ung aultre lyeu. 
</p>
<pb n="89"/>
<p>
<lb/>Quant la sollempnité de la messe fut celebree a sains sonnans et a
<lb/>grand letanie, <milestone unit="folio" n="157r°"/> vindrent au tumbeau d'icelle saincte mere. Et
<lb/>l'abbesse avecquez toute la compagnie ce mirent en terre en oraysons et
<lb/>prieres envers Nostre Seigneur qui oyt tous ceulx qui de bon cueur le
<lb/>prient que il les fist dignes de parfaire ce qu'ilz avoient encommencé et
<lb/>que il leur donnast grace qu'ilz pussent remuer le sainct corps.
<lb/>L'abbesse, laquelle resplendissoit toute de la grace de Dieu, commanda
<lb/>a descouvrir le tumbeau ou le sainct corps de madame saincte
<lb/>Bauptheur gisoit. Et yceulx, ayans grand paour en aprochant du
<lb/>tonbeau, commencerent a deffouyr et quant ilz eurent la terre gectee de
<lb/>la fosse, ilz trouverent ung serqueul ou son sainct corps gisoit. Si firent
<lb/>tant qu'ilz le leverent en hault sur la terre et le tirerent hors de la fosse.
<lb/>Aprés ce que il fut tiré, ycelle saincte abbesse et tous ceulx qui la
<lb/>estoient rendirent graces a Dieu et souffrit que tous les assistans vissent
<lb/>celuy tresor tant desiré et que ilz l'adorassent avecquez grand
<lb/>reverence. Et quant ilz l'eurent adoré, tendirent les mains au <milestone unit="folio" n="157v°"/>
<lb/> ciel et a grand joye batoyent leur coulpe en retournant au lieu
<lb/>dont ilz estoient venus, louant et glorifiant Nostre Seigneur qui
<lb/>guerdonne lez justes et donne remuneration et loyer selon ce qu'ilz ont
<lb/>desservy et qui ce deigne magniffier en terre par la demonstration de 

<pb n="90"/>
<lb/>sez signes. La bonne abbesse, ainssi acompagnee de plusieurs bones
<lb/>pucelles religieuses avecquez les prebstres et clergé estant en prieres et
<lb/>oraysons continuellement, en chantant louenges jour et nuyt devant le
<lb/>precieulx corps madame saincte Bauptheur, fist assavoir a l'evesquez de
<lb/>Paris toutes sez choses, lequel en eut moult grand joye et de la grand
<lb/>joye qu'il en eut luy fut advys que luy seul translatoit le sainct corps en
<lb/>une aultre esglise.</p>
<p>
<lb/>La bone abbesse voullut demonstrer a ceulx qui illecquez
<lb/>venoient combien madame saincte Bauptheur avoit de merite en la
<lb/>compagnie des sainctz a cause qu'elle resista aux temptacions de
<lb/>l'ennemy d'enfer et aussy a la chair et au monde. En ycelle abbaye
<lb/>avoit une saincte <w>reli<milestone unit="folio" n="158r°"/>gieuse</w> laquelle servoit Dieu
<lb/>devottement. Il advint qu'elle fut tres griefvement mallade et avoit esté
<lb/>en telle perplexité par long temps tellement qu'elle ne ce povoit ayder
<lb/>de nultz de sez membres et convenoit qu'elle fust portee par aultry,
<lb/>c'elle voulloit en aulcung lieu aller. Icelle fut portee par l'ayde dez
<lb/>seurs en l'esglise ou le corps madame saincte Bauptheur reposoit,
<lb/>laquelle ce mist la moult longuement en orayson, et pria Nostre
<lb/>Seigneur en plorant, et quant elle eut finé son orayson, elle ce leva
<lb/>toute sayne. En telle maniere receut sancté celle religieuse par lez
<lb/>meritez et intercessions de madame saincte Bauptheur. 
 
</p>
<pb n="91"/>
<p>
<lb/>Ung floybe homme estoit qui avoit non Bauldrat, lequel estoit
<lb/>moult deffectueulx et impotent et tout contrefaict de ses membres
<lb/>tellement que lez tallons luy tenoient pres le siege. Il pria qu'il fut
<lb/>porté devant le corps madame saincte Bauptheur, si que par la pitié de
<lb/>Nostre Seigneur luy voulsist departir de sa grace et misericorde par les
<lb/>prieres et intercessions de sa glorieuse amye madame saincte
<lb/>Bauptheur. Le povre <milestone unit="folio" n="158v°"/> mallade deffectueulx et contrefaict de
<lb/>membres recouvra santé et chemina droictement et sez membres furent
<lb/>situez et remys, dont Dieu soit loué et madame saincte Bauptheur.
<lb/>Adonc s'en retourna le povre homme en sa maison magniffiant et
<lb/>gloriffiant le sainct non de Dieu et en rendant graces a madame saincte
<lb/>Bauptheur en disant : <q> « Saincte dame, quant tu estois en terre, tu
<lb/>norrissois et soustenois les povres et maintenant que tu regnes au ciel
<lb/>avecquez Dieu, nostre createur, tu donnes aux mallades santé et
<lb/>garison. Tu les norrissois en terre de viandes corporelles, maintenant
<lb/>tu lez confortes espirituellement et donnes santé a ceulx qui te
<lb/>requierent et ont devocion a toy. Hee, vraye benoiste, bien euree, ta
<lb/>haultesse pardurable donne grace a ceulx qui demeurent au service
<lb/>Nostre Seigneur. » </q></p>
<p>
<lb/>Ceulx qui estoient illecquez ce rejouyssoient de sez miracles et
<lb/>le magnifestoient a tous ; xvij jours dura le pelerinage en ce sainct lieu. 
 

<pb n="92"/>
<lb/>
<milestone unit="folio" n="159r°"/> Les sainctz miracles furent manifestés et declarés au tres
<lb/>debonnayre roy Louys de France. Et dedans son palays a ses princes et
<lb/>a tous ceulx qui chevochoient avecquez luy furent manifestés les
<lb/>miracles ; si en furent moult joyeulx et en rendirent graces et louenges
<lb/>a Nostre Seigneur. Iceluy roy Louys, desirant avoir la grace madame
<lb/>saincte Bauptheur et estre aydé par sez merites et intercessions, luy
<lb/>donna une ville que on apelle Coullons et toutes sez apartenances et ce
<lb/>fut le jour de la translacion de son corps en telle maniere que ceulx qui
<lb/>servoient en celle abbaye en eussent ayde a leur soustenances en priant
<lb/>le roy du ciel pour l'estat de l'empire, pour la paix, pour la santé de
<lb/>luy, de sa fame et de sez enfans.</p>
<p>
<lb/>Le xlviije jour puys que le corps sainct fut deffouy de terre selon
<lb/>la priere de la saincte abbesse, le sainct evesque qui estoit apellé
<lb/>Eubrach, qui en yceluy temps gouvernoit le siege de la cité de Paris,
<lb/>vint illec a grand compagnie de clers, et fut receu de celle saincte
<lb/>abbesse et luy requist amyablement <milestone unit="folio" n="159v°"/> - ja çoyt ce qu'il avoit
<lb/>ouy par avant - la multitude des miracles que Nostre Seigneur faisoit
<lb/>par madame saincte Bauptheur. Le sainct evesque ce mist devant le
<lb/>sainct corps et regarda les miracles de Dieu en ceulx qui avoient leur 

<pb n="93"/>
<lb/>santé restoree et en rendit graces a Dieu le tout puissant. Or voyés
<lb/>combien grand merite avront au ciel ceulx qui tousjours l'aymeront de
<lb/>cueur pur et nect et qui garderont ses commandemens!</p>
<p>
<lb/>Lors vint le sainct evesque avec tout l'ordre des clers et des
<lb/>sainctes vierges devant le sainct corps et ce mist en orayson, et aussi
<lb/>firent tous et toutes, et leur dict qu'ilz priassent Dieu que il leur fut en
<lb/>ayde et qu'il leur octroyast qu'ilz peussent porter d'illec le sainct corps
<lb/>de sa tres loyalle servante. Quant ilz eurent finé leur orayson, vindrent
<lb/>au sainct corps en grand crainte et l'aporterent a grandz louenges a
<lb/>l'eglise Nostre Dame, laquelle esglise dame Gille parfist et la <milestone unit="folio" n="160r°"/>
<lb/>myrent dignement derriere le grand hostel, ou Nostre Seigneur
<lb/>par le merite de madame saincte Bauptheur faict tous les jours grandz
<lb/>miracles. Lez aveugles recouvrent veue, les sours oyent, lez
<lb/>contrefaictz vont droict et ceulx qui sont traveillez de diverses
<lb/>malladies reçoyvent santé, ceulx qui sont plains de l'ennemy et hors du
<lb/>sens sont curez et finablement, quicunquez la prie pour aulcune
<lb/>necessité, sachés vrayement qu'ilz ont ce qu'ilz demandent.</p>
<p>
<lb/>Quant l'evesque de Paris s'en fut retourné a grand joye a son
<lb/>siege, la saincte abbesse print conseil par la grace de Nostre Seigneur
<lb/>que, puys que la mere estoit d'illec ostee, que la fille, nommee
<lb/>Radegonde, dust estre illec mise, laquelle trespassa de ce siecle au vije
<lb/>an de son aage ; pour laquelle, si comme nous trouvons en sa 

<pb n="94"/>
<lb/>saincte vie, pria Nostre Seigneur devant l'heure de sa <milestone unit="folio" n="160v°"/> mort
<lb/>qu'i luy plust l'oster de ce monde, car elle preveoyt les maulx du siecle
<lb/>et pour ce prioit qu'elle ne fust enlacee des maulx d'iceluy, mais ainssi
<lb/>qu'il luy avoit donné petit corps et ame necte, la print pure sans tache
<lb/>de peché et qui la mist avec la conpagnie des sainctez vierges a
<lb/>demourer sans fin. A bon droict est a louer en ses choses la saincte
<lb/>abbesse Hegilvych et doibt estre tenue en grand honneur et louee de
<lb/>tous ceulx qui lisent sez choses, quant par la grace de Dieu fut inspiree
<lb/>que ne lessast plus longuement telle marguerite mussee et couverte en
<lb/>terre, mais ostee de terre, la montrast a tous et la mist en tel lieu ou
<lb/>eust louange a tousjours.</p>
<p>
<lb/>Le jour de la translacion madame saincte Bauptheur est celebree au
<lb/>vje jour des kallandes d'avril. Laquelle se esjouyt avec Nostre Seigneur
<lb/>Jhesu Christ et tous les benois sainctz au royaulme <milestone unit="folio" n="161r°"/> celeste
<lb/>sans fin.</p>
<p>
<lb/>Amen. 
</p>
         </div>
      </body>
   </text>
</TEI>