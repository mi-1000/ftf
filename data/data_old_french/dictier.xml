<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">L'art de dictier</title>
      <title type="formal">dictier</title>
      <title type="reference">dictier</title>
      <title type="DEAF">DeschQ</title>
      <title type="FRANTEXT">0402</title>
      <title type="gmd">transcription électronique</title>
      <author xml:id="EDeschamps" key="Eustache Deschamps (1346?-1407?)" ref="http://www.idref.fr/029838401">Eustache Deschamps</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder5">
        <resp>correction ponctuelle (élimination de chevrons fermants devant les chiffres)</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
      <respStmt xml:id="encoder3">
        <resp>adaptation au format TEI BFM</resp>
        <name xml:id="LD">Lydie Danjean</name>
      </respStmt>
    </editionStmt>
    <extent>- Numéros de pages saisies : de 266 à 292 ;
            - Nombre de mots d'après la base des descripteurs : <num xml:id="nb_mots_given">5589</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">6431</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/dictier</idno>
      <idno type="doi">10.34847/nkl.00008n3p</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1c">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Eustache Deschamps, L'art de dictier, édité par Gaston Raynaud, Paris, 1891. 
              Publié en ligne par la Base de français médiéval, http://catalog.bfm-corpus.org/dictier.
              Dernière révision le 2014-05-12.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Oeuvres complètes, t. VII // L'art de dictier</title>
          <author>Eustache Deschamps</author>
          <respStmt>
            <resp xml:id="editor">Éditeur scientifique</resp>
            <name type="person">Gaston Raynaud</name>
          </respStmt>
        </titleStmt>
          <extent>27 page(s), soit 266-292
        </extent>
        <publicationStmt>
          <publisher>Firmin-Didot</publisher>
          <pubPlace>Paris</pubPlace>
          <date>1891</date>
          <idno type="sigle_DEAF">DeschQ</idno>
          <idno type="cote_FRANTEXT">0402</idno>
          <idno type="cote_biblio">ENS-LSH : Mag. 7 B3 1617 (7)</idno>
          <availability>
            <p>Lien éditeur : <ref target="http://gallica.bnf.fr/ark:/12148/bpt6k5132p">Copie Gallica</ref></p></availability>
        </publicationStmt><seriesStmt><title>SATF</title></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
      <p>Ce texte provient de la Base textuelle du <name type="project">Dictionnaire du Moyen Français</name>
        et fait partie de la base <name type="project">FRANTEXT</name>.
        <address>
          <addrLine>ATILF UMR 7118 CNRS - Université de Lorraine</addrLine>
          <addrLine>44, avenue de la Libération</addrLine>
          <addrLine>BP 30687</addrLine>
          <addrLine>54063 NANCY CEDEX</addrLine>
          <addrLine>Tél : 03 54 50 53 00</addrLine>
          <addrLine>Fax : 03 83 97 24 56</addrLine>
          <addrLine>Courriel : contact@atilf.fr</addrLine>
          <addrLine>http://www.atilf.fr</addrLine>
          <addrLine>http://www.frantext.fr</addrLine>
          <addrLine>http://www.atilf.fr/dmf</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="16"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="head" occurs="1"/>
        <tagUsage gi="hi" occurs="115"/>
        <tagUsage gi="lb" occurs="726"/>
        <tagUsage gi="num" occurs="56"/>
        <tagUsage gi="p" occurs="9"/>
        <tagUsage gi="pb" occurs="27"/>
        <tagUsage gi="q" occurs="1"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Eustache Deschamps</name>
      <title>L'art de dictier</title>
      <date type="compo" when="1392-01-01" notBefore="1392-01-01" notAfter="1392-12-31" n="14">1392</date>
      <date type="compo_periode">moyen</date>
      <date type="compo_sous_siecle" n="14_3">fin</date>
      <date type="ms" when="1400-01-01" notBefore="1395-01-01" notAfter="1404-12-31">ca. 1400</date>
      <idno type="msIdentifier">Paris, BnF, fr. 840</idno>
      <region type="dialecte_auteur">champenois</region>
    </creation>
    <langUsage>
      <language ident="fro" usage="100">Le texte est entièrement écrit en mixte en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="didactique"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">didactique</term>
        <term type="genre">traité</term>
        <term type="forme">mixte</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#ATILF" when="2005-03-30">numérisation</change>
    <change who="#LD" when="2012-03-13">adaptation au format TEI BFM</change>
    <change who="#AL" when="2012-04-23">conversion TEI P5 et validation</change>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#AL" when="2014-05-12">correction ponctuelle (élimination de chevrons fermants devant les chiffres)</change>
    <change when="2014-05-12">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<div>
  <pb n="266"/>
<p>
<lb/> CI COMMENCE L'ART DE DICTIER ET DE FERE CHANÇONS, 
<lb/> BALADES, VIRELAIS ET RONDEAULX, ET COMMENT ANCIENNEMENT 
<lb/> NUL NE OSOIT APPRANDRE LES <num>.VII.</num> ARS LIBERAULX 
<lb/> CI APRÈS DECLAREZ, SE IL N'ESTOIT NOBLE. 
<lb/> ENTRE les <num>.VII.</num> ars et sciences par lesquelles ce present 
<lb/> monde est gouverné, et qui sont appellez ars liberaulx, 
<lb/> pour ce que anciennement nul, se il n'estoit liberal, 
<lb/> c'est a dire fils de noble homme et astrait de noble 
<lb/> lignie, n'osoit aprandre aucun d'iceuls ars, c'est assavoir : 
<lb/> GRAMAIRE, LOGIQUE, RETHORIQUE, GEOMETRIE, ARISMETIQUE, 
<lb/> MUSIQUE et ASTRONOMIE, lesquelz ars trouva, du tiers 
<lb/> aige du monde et au temps de Habraham, Zozoastres, 
<lb/> qui regnoit en Baterie et Perse, est le premier et principal 
<lb/> ars GRAMAIRE, par lequel l'en vient et aprant tous les 
<lb/> autres ars par les figures des letres de A, B, C, que les 
<lb/> enfans aprannent premierement, et par lesquelz aprandre 
<lb/> et sçavoir l'en peut venir a toute science, et monter 
<lb/> de la plus petite letre jusques a la plus haulte. 
<lb/> LOGIQUE est après une science d'arguer choses faintes 
<lb/> et subtiles, coulourées de faulx argumens, pour discerner 
<lb/> et mieulx congnoistre la verité des choses entre le faulx et 
<pb n="267"/>

<lb/> le voir, et qui rent l'omme plus subtil en parole et plus 
<lb/> habille entre les autres. 
<lb/> RETHORIQUE est science de parler droictement, et a 
<lb/> quatre parties en soy a lui ramenées, toutes appliquées 
<lb/> a son nom ; car tout bon rethoricien doit parler et 
<lb/> dire ce qu'il veult moustrer <hi rend="ital">saigement, briefment, substancieusement</hi> 
<lb/> et <hi rend="ital">hardiement</hi>. 
<lb/> DE GEOMETRIE. 
<lb/> GEOMETRIE est science de mesurer et faire par proporcion 
<lb/> la taille des pierres et des merriens, et la perfection 
<lb/> des tours rondes et quarrées ; de faire et edifier les 
<lb/> chasteaulx, salles et maisons pour habiter, les clochiers et 
<lb/> autres edifices en ront, en triangle et en quarreure, et les 
<lb/> mener droit sanz boce jusques a leur perfection ; faire 
<lb/> tonneaulx et autres vaisseaulx de certaines pieces, longueur 
<lb/> et grosseur, et aucunefoiz cornus, comme sont 
<lb/> les baingnoueres et autres vaisseaulx, par contrainte de 
<lb/> cercles de certaines pongnies, par les lieures des osiers ; 
<lb/> faire nez et galées en mer. Et cest art s'applique aux 
<lb/> fevres, charpentiers et maçons, ausquelz, se ilz sont bons 
<lb/> ouvriers de leurs mestiers, il fault comprandre et avoir en 
<lb/> ymaginacion de leur pensée toute la fourme et la perfection 
<lb/> d'un chastel, d'une maison, d'un grant vaissel et des 
<lb/> circonstances, avant que il soit commencé, et faire la 
<lb/> forme et mesure de chascune pierre, et ainsi des autres. 
<lb/> DE ARISMETIQUE. 
<lb/> ARISMETIQUE est science de getter et compter par le 
<pb n="268"/>

<lb/> nombre de augorisme et autre nombre commun, et de 
<lb/> mesurer et arpenter les terres, les boys et choses 
<lb/> semblables, pour sçavoir la haulteur des choses en alant 
<lb/> vers le ciel ; la largeur des eaues et des rivieres, la parfondeur 
<lb/> des puis et des concaves de la terre ; de sçavoir les 
<lb/> heures, les temps, les minutes et les momens ; pour sçavoir 
<lb/> le commencement des jours et des nuis, des sepmaines, 
<lb/> des moys et des ans ; pour venir au grant miliaire et 
<lb/> sçavoir par ce nombre, en querculant, la revolucion des 
<lb/> temps et congnoistre le cours du souleil et de la lune, et 
<lb/> du zodiaque ; sçavoir la maniere du poys et de la loy 
<lb/> des monnoyes, tant en or comme en argent, les dragmes, 
<lb/> caras, demi dragmes et les empirances ; et a venir par 
<lb/> getter et compter en montant et multipliant son nombre 
<lb/> de la plus petite somme jusques a la plusgrande et 
<lb/> haulte ; et pour congnoistre selon les espaces des charpenteries, 
<lb/> a veoir les cours des toiz par un des cours 
<lb/> seulement, quans milliers de clou et de late et de tieulle 
<lb/> il avra sur un toit, et ainsi des autres choses en ce cas. 
<lb/> Et cest art appartient assez sçavoir aux monnoyers et 
<lb/> changeurs, et si fait il bien aux astronomiens pour les 
<lb/> jugemens de leur science. 
<lb/> DE ASTRONOMIE. 
<lb/> ASTRONOMIE est une science de la congnoissance des 
<lb/> estoilles et des sept planettes erratiques et principales, 
<lb/> c'est assavoir : <hi rend="ital">Mars, Mercurius, Venus, Saturnus, 
<lb/> Jupiter, Sol</hi> et <hi rend="ital">Luna ;</hi> de leurs influences et disposicions 
<lb/> selon leurs qualitez et conjunctions en divers signes 
<lb/> et leurs opposicions, pour jugier des inclinacions naturelles 
<pb n="269"/>

<lb/> des hommes selon leur nativité, et aussi des fertilitez 
<lb/> ou sterilitez des terres et des fruis, des chauls et des 
<lb/> froiz, des sentez et maladies des gens et des bestes ; de 
<lb/> sçavoir le compost du souleil et de la lune, de partir 
<lb/> les ans et trouver les bisextes et leurs conjunctions des 
<lb/> lunes pour ordonner leurs saingnies, et les temps de 
<lb/> prandre medicine, et autres choses qui de ce se 
<lb/> despendent. 
<lb/> DE MUSIQUE. 
<lb/> MUSIQUE est la derreniere science ainsis comme la medicine 
<lb/> des <num>.VII.</num> ars ; car quant le couraige et l'esperit des 
<lb/> creatures ententives aux autres ars dessus declairez sont 
<lb/> lassez et ennuyez de leurs labours, musique, par la douçour 
<lb/> de sa science et la melodie de sa voix, leur chante 
<lb/> par ses <num>.VI.</num> notes tierçoyées, quintes et doublées, ses 
<lb/> chans delectables et plaisans, lesquelz elle fait aucunefoiz 
<lb/> en orgues et chalumeaux par souflement de bouche et 
<lb/> touchement de doiz ; autrefoiz en harpe, en rebebe, en 
<lb/> vielle, en douçaine, en sons de tabours, en fleuthes et 
<lb/> autres instrumens musicans, tant que par sa melodie 
<lb/> delectable les cuers et esperis de ceuls qui auxdiz ars, par 
<lb/> pensée, ymaginaison et labours de bras estoient traveilliez, 
<lb/> pesans et ennuiez, sont medicinez et recreez, 
<lb/> et plus habiles après a estudier et labourer aux autres <num>.VI.</num> 
<lb/> ars dessus nommez. 
<lb/> Et est a sçavoir que nous avons deux musiques, dont 
<lb/> l'une est <hi rend="ital">artificiele</hi> et l'autre est <hi rend="ital">naturele</hi>. 
<lb/> L'<hi rend="ital">artificiele</hi> est celle dont dessus est faicte mencion ; et 
<lb/> est appellée artificiele de son art, car par ses <num>.VI.</num> notes, 
<lb/> qui sont appellées <hi rend="ital">us, ré, my, fa, sol, la</hi>, l'en puet aprandre 
<pb n="270"/>

<lb/> a chanter, acorder, doubler, quintoier, tierçoier, 
<lb/> tenir, deschanter, par figure de notes, par clefs et par 
<lb/> lignes, le plus rude homme du monde, ou au moins 
<lb/> tant faire, que, supposé ore qu'il n'eust pas la voix habile 
<lb/> pour chanter ou bien acorder, sçaroit il et pourroit congnoistre 
<lb/> les accors ou discors avecques tout l'art d'icelle 
<lb/> science, par laquelle et les notes dessus dictes l'en acorde 
<lb/> et donne l'en son divers aux aciers, aux fers, aux boys et 
<lb/> aux metaulx, par diverses infusions interposées d'estain, 
<lb/> de plomb, d'arain et de cuivre, si comme il puet apparoir 
<lb/> es sons des cloches mises en divers orloges, lesqueles par 
<lb/> le touchement des marteaulx donnent sons acordables 
<lb/> selon lesdictes <num>.VI.</num> notes, proferans les sequences et autres 
<lb/> choses des chans de saincte Eglise. Et ainsi puet estre 
<lb/> entendu des autres instrumens des voix comme rebebes, 
<lb/> guiternes, vielles et psalterions, par la diversité 
<lb/> des tailles, la nature des cordes et le touchement des doiz, 
<lb/> et des fleutes et haulx instrumens semblables, avecques le 
<lb/> vent de la bouche qui baillié leur est. 
<lb/> L'autre musique est appellée <hi rend="ital">naturele</hi> pour ce qu'elle 
<lb/> ne puet estre aprinse a nul, se son propre couraige naturelment 
<lb/> ne s'i applique, et est une musique de bouche en 
<lb/> proferant paroules metrifiées, aucunefoiz en <hi rend="ital">laiz</hi>, autrefoiz 
<lb/> en <hi rend="ital">balades</hi>, autrefoiz en <hi rend="ital">rondeaulx cengles</hi> et <hi rend="ital">doubles</hi>, 
<lb/> et en <hi rend="ital">chançons baladées</hi>, qui sont ainsi appellées pour ce 
<lb/> que le refrain d'une <hi rend="ital">balade</hi> sert tousjours par maniere de 
<lb/> rubriche a la fin de chascune couple d'icelle, et la <hi rend="ital">chançon 
<lb/> baladée</hi> de trois vers doubles a tousjours, par difference 
<lb/> des <hi rend="ital">balades</hi>, son refrain et rebriche au commencement, 
<lb/> que aucuns appellent du temps present <hi rend="ital">virelays</hi>. Et ja 
<lb/> soit ce que ceste musique naturele se face de volunté 
<lb/> amoureuse a la louenge des dames, et en autres manieres, 
<pb n="271"/>

<lb/> selon les materes et le sentement de ceuls qui en 
<lb/> ceste musique s'appliquent, et que les faiseurs d'icelle ne 
<lb/> saichent pas communement la musique artificiele ne donner 
<lb/> chant par art de notes a ce qu'ilz font, toutesvoies 
<lb/> est appellée musique ceste science naturele, pour ce que 
<lb/> les diz et chançons par eulx faiz ou les livres metrifiez 
<lb/> se lisent de bouche, et proferent par voix non 
<lb/> pas chantable, tant que les douces paroles ainsis faictes 
<lb/> et recordées par voix plaisent aux escoutans qui les 
<lb/> oyent, si que au <hi rend="ital">Puy d'amours</hi> anciennement et encores 
<lb/> est acoustumez en pluseurs villes et citez des pais et 
<lb/> royaumes du monde. 
<lb/> Ceuls qui avoient et ont acoustumé de faire en ceste 
<lb/> musique naturele <hi rend="ital">serventois de Nostre Dame, chançons 
<lb/> royaulx, pastourelles, balades et rondeaulx</hi>, portoient 
<lb/> chascun ce que fait avoit devant le <hi rend="ital">Prince du puys</hi>, et le 
<lb/> recordoit par cuer, et ce recort estoit appellé <hi rend="ital">en disant</hi>, 
<lb/> après qu'ilz avoient chanté leur chançon devant le Prince, 
<lb/> pour ce que neant plus que l'en pourroit proferer le chant 
<lb/> de musique sanz la bouche ouvrir, neant plus pourroit 
<lb/> l'en proferer ceste musique naturele sanz voix et sanz 
<lb/> donner son et pause aux dictez qui faiz en sont. 
<lb/> Et aussi ces deux musiques sont si consonans l'une 
<lb/> avecques l'autre, que chascune puet bien estre appellée 
<lb/> musique, pour la douceur tant du chant comme des 
<lb/> paroles qui toutes sont prononcées et pointoyées par 
<lb/> douçour de voix et ouverture de bouche ; et est de ces 
<lb/> deux ainsis comme un mariage en conjunction de science, 
<lb/> par les chans qui sont plus anobliz et mieulx seans par la 
<lb/> parole et faconde des diz qu'elle ne seroit seule de soy. Et 
<lb/> semblablement les chançons natureles sont delectables 
<lb/> et embellies par la melodie et les teneurs, 
<pb n="272"/>

<lb/> trebles et contreteneurs du chant de la musique artificiele. 
<lb/> Et neantmoins est chascune de ces deux plaisant 
<lb/> a ouir par soy ; et se puet l'une chanter par voix et par 
<lb/> art, sanz parole ; et aussis les diz des chançons se puent 
<lb/> souventefoiz recorder en pluseurs lieux ou ilz sont moult 
<lb/> voulentiers ois, ou le chant de la musique artificiele 
<lb/> n'aroit pas tousjours lieu, comme entre seigneurs et dames 
<lb/> estans a leur privé et secretement, ou la musique 
<lb/> naturele se puet dire et recorder par un homme seul, de 
<lb/> bouche, ou lire aucun livre de ces choses plaisans devant 
<lb/> un malade, et autres cas semblables ou le chant musicant 
<lb/> n'aroit point lieu pour la haulteur d'icellui, et la triplicité 
<lb/> des voix pour les teneurs et contreteneurs neccessaires 
<lb/> a ycellui chant proferer par deux ou trois personnes 
<lb/> pour la perfection dudit chant. 
<lb/> Et de ceste musique naturele, et comment homme, depuis 
<lb/> qu'il se met naturelment a ce faire, ce que nul, tant fust 
<lb/> saiges le maistre ne le disciple, ne lui sçavroit aprandre, 
<lb/> se de son propre et naturel mouvement ne se faisoit, 
<lb/> vueil je traictier principaument, en baillant et enseignant 
<lb/> un petit de regle ci après declarée a ceuls que nature 
<lb/> avra encliné ou enclinera a ceste naturele musique, 
<lb/> afin que ilz saichent congnoistre les façons et couples des 
<lb/> <hi rend="ital">lais</hi>, la maniere des <hi rend="ital">balades, chançons</hi> et <hi rend="ital">rondeaulx</hi> en 
<lb/> pluseurs et diverses manieres ; quelz lettres sont les 
<lb/> <hi rend="ital">voieulz</hi> et queles les <hi rend="ital">liquides</hi> et les <hi rend="ital">consonans</hi> ; et comment, 
<lb/> en metrifiant, deux voieulx ensuians l'un l'autre 
<lb/> menguent la moitié d'une silabe ; quelles <hi rend="ital">rymes</hi> sont 
<lb/> <hi rend="ital">consonans</hi> et quelles <hi rend="ital">leonimes</hi>, et queles <hi rend="ital">equivoques</hi> ; par 
<lb/> quantes manieres se puent faire <hi rend="ital">balades</hi> et de quans vers, 
<lb/> et comment elles se puent copper. 
<pb n="273"/>

<lb/> Et premierement pour avoir l'introduction de ce que 
<lb/> dit est, je commenceray a la declaracion des <hi rend="ital">voieulz</hi> en la 
<lb/> maniere qui s'ensuit. C'est assavoir que nous avons cinq 
<lb/> voyeulx principaulx : <hi rend="ital">a, e, i, o</hi> et <hi rend="ital">u</hi>. Et sont diz voyeulx, 
<lb/> pour ce que sanz yceulx ou aucun d'eulx ne se peut former 
<lb/> voix ne sillabe de lettre ne mot que l'en peust prononcer 
<lb/> ne proferer a nul vray entendement. Et entre ces 
<lb/> cinq voyeulx en y a deux, c'est assavoir <hi rend="ital">i</hi> et <hi rend="ital">u</hi>, qui se 
<lb/> mettent bien ensemble, ainsi comme <hi rend="ital">Julien, Vivien</hi>, ou 
<lb/> ainsi comme <hi rend="ital">Jacob</hi> et <hi rend="ital">vates</hi>. 
<lb/> Item les <hi rend="ital">liquides</hi> sont : <hi rend="ital">b, c, d, f, g, k, l, m, n, p, q, r, 
<lb/> s, t, x, v, z</hi>. Et n'est pas <hi rend="ital">h</hi> proprement lettre, mais n'est 
<lb/> que une aspiracion sonnant selon la maniere 
<lb/> des noms, ainsi comme se on vouloit dire <hi rend="ital">hannequin</hi> ou 
<lb/> <hi rend="ital">hannote</hi>, qui sanz ladicte <hi rend="ital">h</hi> n'aroit pas son plain son, ainçois 
<lb/> diroit on <hi rend="ital">annequin</hi> et <hi rend="ital">annote</hi>. Et desdictes liquides 
<lb/> les unes sont <hi rend="ital">consonans</hi>, les autres <hi rend="ital">demi voyeux</hi>, et les 
<lb/> autres <hi rend="ital">mutes</hi>, qui donnent pou ou neant de son. Et sont 
<lb/> les six <hi rend="ital">demi voyeux s, l, m, n, r</hi> et <hi rend="ital">x</hi> ; et sont appelez 
<lb/> <hi rend="ital">demi voyeux</hi> pour ce que ilz commencent en <hi rend="ital">voyeul</hi> et 
<lb/> terminent par eulx meismes. Item les neufs lettres <hi rend="ital">mueles</hi> 
<lb/> et qui point ne donnent de son ne de fin en sillabe se 
<lb/> trop po non, sont <num>.IX</num>. C'est assavoir <hi rend="ital">b, c, d, f, g, k, p, 
<lb/> q, t</hi>, lesquelles sonnent trespou au regard des autres 
<lb/> lettres. <hi rend="ital">Z</hi> et <hi rend="ital">x</hi> ont double consonant et font leur posicion 
<lb/> si comme <hi rend="ital">dixit</hi> et <hi rend="ital">Gaza</hi>. Et sont lesdictes <hi rend="ital">liquides</hi> 
<lb/> comme <hi rend="ital">l, m, n, r</hi>, qui font la sillabe brieve, si comme 
<lb/> est <hi rend="ital">Ysabel, Marion, Jehan, Robert</hi> et <hi rend="ital">eureux</hi> ; et par 
<lb/> ceste regle puet estre congneu en brief ce qui est <hi rend="ital">voyeul, 
<lb/> demi voyeul, liquide, sonnant</hi> et <hi rend="ital">muele</hi> des lettres de l'A, 
<pb n="274"/>

<lb/> B, C, par lesquelles tout langaige latin et françois est 
<lb/> escript et proferé. 
<lb/> Or sera dit et escript cy après la façon des Balades. 
<lb/> Et premierement est assavoir que il est <hi rend="ital">balade</hi> de huit 
<lb/> vers, dont la rubriche est pareille en ryme au ver 
<lb/> antesequent, et toutefois que le derrain mot du premier 
<lb/> ver de la balade est de trois sillabes, il doit estre de 
<lb/> <num>.XI.</num> piez, si comme il sera veu par exemple cy après ; et 
<lb/> se le derrenier mot du second ver n'a qu'une ou deux 
<lb/> sillabes, ledit ver sera de dix piez ; et se il y a aucun ver 
<lb/> coppé qui soit de cinq piez, cellui qui vient après doit 
<lb/> estre de dix. 
</p>
</div>
<lb/> <div><head>EXEMPLE SUR CE QUE DIT EST.</head> 
<lb/> <ab type="gv">Balade de <num>.VIII.</num> vers couppez. 
<lb/> Je hez mes jours et ma vie dolente, 
<lb/> Et si maudis l'eure que je fu nez, 
<lb/> Et a la mort humblement me presente 
<lb/> Pour les tourmens dont je suy fortunez. 
<lb/> Je hez ma concepcion 
<lb/> Et si maudi ma constellacion 
<lb/> Ou Fortune me fist naistre premier, 
<lb/> Quant je me voy de touz maulx prisonnier. 
<lb/> Et est ceste balade <hi rend="ital">leonime</hi>, par ce qu'en chascun ver elle 
<lb/> emporte sillabe entiere, aussi comme <hi rend="ital">dolente</hi> et <hi rend="ital">presente, 
<lb/> concepcion</hi> et <hi rend="ital">constellacion</hi>. </ab>
<pb n="275"/>

<lb/> <ab type="gv">Autre Balade. 
<lb/> De tous les biens temporelz de ce monde 
<lb/> Ne se doit nulz roys ne sires clamer, 
<lb/> Puisque telz sont que Fortune suronde 
<lb/> Qui par son droit les puet touldre ou embler ; 
<lb/> Le plus puissant puet l'autre deserter, 
<lb/> Si qu'il n'est roy, duc n'empereur de Romme 
<lb/> Qui en terre puist vray tiltre occuper 
<lb/> Ne dire sien, fors que le sens de l'omme. 
<lb/> Ceste balade est moitié <hi rend="ital">leonime</hi> et moitié <hi rend="ital">sonant</hi>, si 
<lb/> comme il apert par <hi rend="ital">monde</hi>, par <hi rend="ital">onde</hi>, par <hi rend="ital">homme</hi>, par 
<lb/> <hi rend="ital">Romme</hi>, qui sont plaines sillabes et entieres ; et les autres 
<lb/> <hi rend="ital">sonans</hi> tant seulement, ou il n'a point entiere sillabe, si 
<lb/> comme <hi rend="ital">clamer</hi> et <hi rend="ital">oster</hi> ou il n'a que demie sillabe, ou si 
<lb/> comme seroit <hi rend="ital">presentement</hi> et <hi rend="ital">innocent</hi>. Et ainsi es cas 
<lb/> semblables puet estre congneu qui est <hi rend="ital">leonime</hi> ou <hi rend="ital">sonnant</hi>. 
<lb/> Exemple de Balade de <num>.IX.</num> vers toute leonyme. 
<lb/> Vous qui avez pour passer vostre vie 
<lb/> Qui chascun jour ne fait que defenir, 
<lb/> Vous vivez frans sanz viande ravie, 
<lb/> Se du vostre vous pouez maintenir. 
<lb/> Or vous vueilliez du serf lien tenir 
<lb/> Ou pluseurs par couvoitise 
<lb/> Ont perdu corps, esperit et franchise ; 
<lb/> C'est de servir autrui, dont je me lasse : 
<lb/>   Vieillesce vient, guerdon fault, temps se passe. </ab>
<pb n="276"/>

<lb/> <ab type="gv">Exemple de Balade de dix vers de <num>.X.</num> et <num>.XI.</num> sillabes. 
<lb/> Et se doit on tousjours garder en faisant balade, qui 
<lb/> puet, que les vers ne soient pas de mesmes piez, mais 
<lb/> doivent estre de <num>.IX.</num> ou de <num>.X.</num>, de <num>.VII.</num> ou de <num>.VIII.</num> ou de 
<lb/> <num>.IX.</num>, selon ce qu'il plaist au faiseur, sanz les faire touz 
<lb/> egaulx, car la balade n'en est pas si plaisant ne de 
<lb/> si bonne façon. 
<lb/> Autre Balade. 
<lb/> Pour quoy fina par venin Alixandre, 
<lb/> Qui si puissans fut et si fortunez 
<lb/> Que le monde soubmist en aage tendre, 
<lb/> Et commença <num>.XV.</num> ans puis qu'il fut nez 
<lb/> A conquerir ? Comment fu destinez 
<lb/> Cilz qui conquist Jude, ce fut Pompée ? 
<lb/> Après Thessale ot la teste couppée, 
<lb/> En Egipte le fist ly roys fenir 
<lb/> Tholomée, par traison dampnée : 
<lb/> Toudis avient ce qu'il doit avenir. 
<lb/> Autre Balade. 
<lb/> Depuis que le diluge fu 
<lb/> Et que les cinq citez fondirent 
<lb/> Par leur pechié, par ardent fu, 
<lb/> Que Loth et sa femme en yssirent, 
<lb/> Ne puis que les prophetes dirent 
<pb n="277"/>

<lb/> Les maulx dont ly mons seroit plains 
<lb/> Près de la fin, li noms Dieu vains 
<lb/> Et sa loy escandalisée, 
<lb/> Ne fu li termes si prochains 
<lb/> D'estre monarchie muée. 
<lb/> Balade equivoque, retrograde et leonime. 
<lb/> Et sont les plus fors balades qui se puissent faire, car il 
<lb/> couvient que la derreniere sillabe de chascun ver soit 
<lb/> reprinse au commencement du ver ensuient, en autre 
<lb/> signification et en autre sens que la fin du ver precedent. 
<lb/> Et pour ce sont telz mos appellez equivoques et 
<lb/> retrogrades, car en une meisme semblance de parler et 
<lb/> d'escripture ilz huchent et baillent significacion et entendement 
<lb/> contraire des mos derreniers mis en la rime, si 
<lb/> comme il apparra en ceste couple de balade mise cy après : </ab>
<lb/> <ab type="gv">Autre Balade. 
<lb/> Lasse, lasse, maleureuse et dolente ! 
<lb/> Lente me voy, fors de soupirs et plains. 
<lb/> Plains sont mes jours d'ennuy et de tourmente ; 
<lb/> Mente qui veult, car mes cuers est certains, 
<lb/> Tains jusqu'a mort et pour celli que j'ains ; 
<lb/> Ains mais ne fu dame si fort atainte ; 
<lb/> Tainte me voy quant il m'ayme le mains. 
<lb/> Mains, entendez ma piteuse complainte. 
<lb/> Et couvient que tous les couples se finent par la maniere 
<lb/> dessurdicte tout en equivocacion retrograde, ou 
<lb/> autrement elle ne seroit pas dicte ne reputée pour equivoque 
<pb n="278"/>

<lb/> ne retrograde, supposé ore que le derrenier mot du 
<lb/> ver se peust reprandre a aucun entendement du ver ensuiant, 
<lb/> se il ne reprenoit toute autre chose que le precedent. 
<lb/> Autre Balade de <num>.IX.</num> et de <num>.VIII.</num> piez, et de <num>.VIII.</num> vers de ryme 
<lb/> pareilles, ce semble, par la maniere de l'escripre, qui est une 
<lb/> mesme escripture, et par lettres semblables. 
<lb/> Et ne se pourroit congnoistre que par la maniere du 
<lb/> prononcer en langue françoise, car les mos sonnent 
<lb/> par la prononciacion l'un mot une chose et l'autre 
<lb/> une autre ; et ainsi semble que nous aions deffault de 
<lb/> lettres selon mesmes les Hebrieux ; et apparra cy après 
<lb/> par la lecture. 
<lb/> Item en ladicte balade a <hi rend="ital">envoy</hi>. Et ne les souloit on 
<lb/> point faire anciennement fors es <hi rend="ital">chançons royaulx</hi>, qui estoient 
<lb/> de cinq couples, chascune couple de <num>.X.</num>, <num>.XI.</num> ou <num>.XII.</num> 
<lb/> vers ; et de tant se puelent bien faire, et non pas de plus, 
<lb/> par droicte regle. Et doivent les envois d'icelles chançons, 
<lb/> qui se commencent par <hi rend="ital">Princes</hi>, estre de cinq vers 
<lb/> entez par eulx aux rimes de la chançon sanz rebrique ; 
<lb/> c'est assavoir <num>.II.</num> vers premiers, et puis un pareil de la 
<lb/> rebriche ; et les <num>.II.</num> autres suyans les premiers, deux concluans 
<lb/> en substance l'effect de ladicte chançon et servens 
<lb/> a la rebriche. Et l'envoy d'une balade de trois vers ne 
<lb/> doit estre que de trois vers aussi, contenant sa matere et 
<lb/>   servant a la rebriche, comme il sera dit cy après : 
</ab>
<lb/> <ab type="gv">Autre Balade. 
<lb/> Chascuns se plaint, chascuns ordonne 
<lb/> Sur ce que Dieux a ordonné ; 
<lb/> Ly uns dit, quant il pluet ou tonne : 
<lb/> <q> « Que n'a Dieux le beau temps donné ? 
<pb n="279"/>

<lb/> Las ! C'est trop pleu et trop tonné ! » </q>
<lb/> S'il fait chaut, on souhaide froit. 
<lb/> Pourquoy est on si mal sené ? 
<lb/> Encor est Dieux ou il souloit. 
<lb/> L'ENVOY 
<lb/> Princes, chascuns veult mettre bonne 
<lb/> Aux euvres de Dieu qui tout voit ; 
<lb/> C'est pechiez, sa justice est bonne : 
<lb/> Encor est Dieux ou il souloit. 
<lb/> D'autres Balades de <num>.VII.</num> vers. 
<lb/> Item encores puet l'en faire balades de <num>.VII.</num> vers, dont 
<lb/> les deux vers sont tousjours de la rebriche, si comme il 
<lb/> puet apparoir cy après : 
<lb/> Balade. 
<lb/> Par fondement me doy plaindre et plourer, 
<lb/> Et regreter des <num>.IX.</num> preux la vaillance, 
<lb/> Car je voy bien que je ne puis durer. 
<lb/> Confort me fuit, Honte vers moy s'avance, 
<lb/> Couvoitise met en arrest sa lance 
<lb/> Qui me destruit mon plus noble pais. 
<lb/> Preux Charlemaine, se tu fusses en France, 
<lb/> Encor y fust Roland, ce m'est advis. 
<lb/> Alixandre, qui ot a justicier 
<lb/> Tout le monde par sa bonne ordonnance, 
<lb/> Quant il sçavoit un povre chevalier, 
<lb/> Armes, chevaulx li donnoit et finance, 
<lb/> Pour sa bonté li faisoit reverence. 
<pb n="280"/>

<lb/> De ce faire sont les plus haulx remis. 
<lb/> Preux Charlemaine, se tu fusses en France, 
<lb/> Encor y fust Roland, ce m'est advis. 
<lb/> Car chascun jour me fault amenuisier, 
<lb/> Par le default de vraye congnoissance, 
<lb/> Et par Deduit qui tient en son dangier 
<lb/> Celuy qui doit en moy mettre deffense, 
<lb/> Par le jeune conseil qu'il a d'enfance, 
<lb/> Dont Roboam fut convaincus jadis. 
<lb/> Preux Charlemaine, se tu fusses en France, 
<lb/> Encor y fust Roland, ce m'est advis. 
</ab>
<lb/> <ab type="gv">Autre Balade. 
<lb/> S'Ector li preux, Cesar et Alixandre, 
<lb/> Deyphile, Tantha, Semiramis, 
<lb/> David, Judas Machabée, qui tendre 
<lb/> A subjuguer vouldrent leurs ennemis, 
<lb/> Josué, Panthasilée, 
<lb/> Ypolite, Tamaris l'onourée, 
<lb/> Artus, Charles, Godefroy de Buillon, 
<lb/> Marsopye, Menalope, dit l'on, 
<lb/> Et Synope, qui eurent cuers crueux, 
<lb/> Revenoient tout en leur region, 
<lb/> Du temps qui est seroient merveilleux. 
<lb/> L'ENVOY 
<lb/> Princes, se ceuls qui orent si grant nom 
<lb/> N'eussent tendu a ce qui estoit bon, 
<lb/> Leur renom fust en ce monde doubteux ; 
<lb/> Or ont bien fait, et pour ce les loon ; 
<pb n="281"/>

<lb/> Mais se tout vir pouoient par raison, 
<lb/> Du temps qui est seroient merveilleux. 
<lb/> De la façon des Serventoys. 
</ab>
<lb/> <p><hi rend="ital">Serventois</hi> sont faiz de cinq couples comme les <hi rend="ital">chançons 
<lb/> royaulx</hi> ; et sont communement de la Vierge 
<lb/> Marie, sur la Divinité ; et n'y souloit on point faire 
<lb/> de refrain, mais a present on les y fait, servens comme 
<lb/> en une <hi rend="ital">balade</hi> ; et pour ce que c'est ouvrage qui se porte 
<lb/> au <hi rend="ital">Puis d'amours</hi>, et que nobles hommes n'ont pas 
<lb/> acoustumé de ce faire, n'en faiz cy aucun autre exemple. 
<lb/> De la façon des Virelais. 
<lb/> Après s'ensuit l'ordre de faire <hi rend="ital">chançons baladées</hi>, 
<lb/> que l'en appelle <hi rend="ital">virelais</hi>, lesquelz doivent avoir trois 
<lb/> couples comme une <hi rend="ital">balade</hi>, chascune couple de deux vers, 
<lb/> et la tierce semblable au refrain, dont le derrain ver doit, 
<lb/> et au plus près que l'en puet, estre servant a reprandre 
<lb/> ledit refrain, ainsi comme le penultime vers d'une 
<lb/> couple de <hi rend="ital">balade</hi> doit servir a la rebriche d'icelle. Et 
<lb/> est assavoir que <hi rend="ital">virelais</hi> se font de pluseurs manieres, 
<lb/> dont le refrain a aucunefois <num>.IIII.</num> vers, aucunefois <num>.V.</num> aucune 
<lb/> fois <num>.VII.</num>, et est la plus longue forme qu'il doye avoir, 
<lb/> et les deux vers après le <hi rend="ital">clos</hi> et l'<hi rend="ital">ouvert</hi> doivent estre de 
<lb/> <num>.III.</num> vers ou de deux et demi, brisiez aucunefoiz, et aucunefoiz 
<lb/> non. Et le ver après doit estre d'autant et de pareille 
<lb/> rime comme le refrain, si comme il apparra cy après : 
<lb/> Virelay. 
<lb/> Mort felonne et despiteuse, </p>
<pb n="282"/>

<lb/> <ab type="gv">Fausse, desloyal, crueuse, 
<lb/> Qui regnes sanz loy, 
<lb/> Je me plaing a Dieu de toy, 
<lb/> Car tu es trop perilleuse. 
<lb/> Merveille est que ne marvoy, 
<lb/> Quant je voy 
<lb/> Morte la plus gracieuse 
<lb/> Et la mieudre en bonne foy 
<lb/> Qui, je croy, 
<lb/> Fust onques, ne plus joyeuse. 
<lb/> C'est par toy, fausse crueuse ; 
<lb/> Ta venue est trop doubteuse, 
<lb/> Tu n'as pas d'arroy ; 
<lb/> Espargnier prince ne roy 
<lb/> Ne veulz, tant yes orgueilleuse. 
<lb/> Mort felonne et despiteuse. 
<lb/> Autre Virelay. 
<lb/> Bien doy faire tristement 
<lb/> En dueil et dolentement 
<lb/> Mon temps user, 
<lb/> Quant je me voy refuser 
<lb/> Presentement 
<lb/> Par un mot trop simplement 
<lb/> Dire ou mander. 
<lb/> Las ! qui le me fist penser ? 
<lb/> Foleur, qui desesperer 
<pb n="283"/>

<lb/> Fait telement 
<lb/> Mon cuer et en plours muer 
<lb/> Que je ne me puis saouler 
<lb/> D'estre dolent. 
<lb/> Car ma dame nullement 
<lb/> Ne daingne amoureusement 
<lb/> A moy parler, 
<lb/> Mais me fait par tout blamer 
<lb/> Si durement 
<lb/> Qu'en moy n'a fors que tourment 
<lb/> Dur et amer. 
<lb/> Bien doy faire tristement, <hi rend="ital">etc</hi>. 
<lb/> Virelay. 
<lb/> Cent mille foiz vous doy remercier, 
<lb/> Chiere dame, de vostre doulz octroy, 
<lb/> Car vous m'avez fait plus riche d'un roy 
<lb/> Et plus d'onnour que ne puis souhaidier ; 
<lb/> Car maint seigneur garni de noble arroy, 
<lb/> Riche et vaillant, vers vous poursuir voy 
<lb/> Pour vostre bien et vostre honnour traictier, 
<lb/> Qui mieulx valent en tous estas de moy. 
<lb/> Mais je vous aim telement, par ma foy, 
<lb/> Que nulement ne vous puis oublier. 
<lb/> Et quant vous plaist de tant humilier 
<lb/> Que la douçour de vo parler reçoy, 
<lb/> Vous me tenez en si amoureus ploy 
<pb n="284"/>

<lb/> Qu'autre après vous jamais avoir ne quier. 
<lb/> Cent mille foiz vous doy remercier. 
<lb/> De la façon des Rondeaulx. 
<lb/> ... 
</ab>
<lb/> <ab type="rondeau">Rondel sangle. 
<lb/> Cilz qui onques encores ne vous vit 
<lb/> Vous aime fort et desire veoir. 
<lb/> Or vous verra, car en cest espoir vit 
<lb/> Cilz qui onques encores ne vous vit. 
<lb/> Car pour les biens que chascun de vous dit 
<lb/> Vous veult donner cuer, corps, vie et pouoir ; 
<lb/> Cilz qui onques encores ne vous vit 
<lb/> Vous aime fort et desire veoir. 
<lb/> Autre Rondel. 
<lb/> Je ne vueil plus a vous, dame, muser ; 
<lb/> Vous pouez bien querir autre musart. 
<lb/> Tart m'apperçoy qu'om m'a fait amuser ; 
<lb/> Je ne veuil plus a vous, dame, muser. 
<lb/> Ne plus n'espoir en vous mon temps user, 
<pb n="285"/>

<lb/> Quant d'esprevier sçavez faire busart. 
<lb/> Je ne veuil plus a vous, dame, muser ; 
<lb/> Vous pouez bien querir autre musart. 
<lb/> Rondel double. 
<lb/> Joieusement, par un tresdoulz jouir, 
<lb/> En jouissant menrray vie joieuse, 
<lb/> Comme cellui qui se doit resjouir 
<lb/> Et joie avoir en la vie amoureuse. 
<lb/> Se joieus suy, chascun le puet veir 
<lb/> A mon chanter, tresplaisant gracieuse. 
<lb/> Joieusement, par un tresdoulz jouir, 
<lb/> En jouissant menrray vie joieuse. 
<lb/> Pour ce doy bien vostre amour conjouir, 
<lb/> Et joye avoir, humble flour precieuse ; 
<lb/> S'en chanteray tant que l'en puist ouir 
<lb/> Que mon chant vient de voix douce et piteuse. 
<lb/> Joieusement, par un tresdoulz jouir, 
<lb/> En jouissant menrray vie joieuse. 
</ab>
<lb/> <ab type="rondeau">Autre Rondel. 
<lb/> Au monde n'a au jour d'ui que ces deux, 
<lb/> Eur et meseur, a tout considerer, 
<lb/> Dont l'un fait bien et l'autre desperer. 
<lb/> Aler partout puet cil qui est eureux, 
<lb/> On ne lui puet ne nuire ne grever. 
<lb/> Au monde n'a au jour d'ui que ces deux. 
<pb n="286"/>

<lb/> Mais bien se gart toudis le maleureux, 
<lb/> Car il ne puet fors meschance trouver ; 
<lb/> Chascun li nuit, si puet dire et prouver : 
<lb/> Au monde n'a au jour d'uy que ces deux. 
<lb/> Rondel. 
<lb/> Nul ne tendit onques a cheval d'or 
<lb/> Qu'il n'en eust la bride a son vivant, 
<lb/> Se du querir fu saige et diligent. 
<lb/> Diligence est un tresnoble tresor 
<lb/> Et qui a fait enrrichir mainte gent. 
<lb/> Nulz ne tendit onques a cheval d'or. 
<lb/> Le contraire ne vis onques encor, 
<lb/> Mais j'ay veu povre de negligent. 
<lb/> Or y pensez et sachiez vraiement : 
<lb/> Nul ne tendit onques a cheval d'or, <hi rend="ital">etc</hi>. 
<lb/> Autre Rondel. 
<lb/> Vo doulz regart, douce dame, m'a mort, 
<lb/> S'amours ne fait que voz gentis cuers m'aint. 
<lb/> Quant en riant a vous amer m'amort, 
<lb/> Vo doulz regart, douce dame, m'a mort. 
<lb/> Quar je congnois en sa douçour ma mort 
<lb/> Pour la parfaicte amour qui en moy maint ; 
<lb/> Vo doulz regart, douce dame, m'a mort, 
<lb/> S'amours ne fait que vo gentis cuers m'aint. 
  <pb n="287"/></ab>

<lb/> <ab type="rondeau">Autre Rondel. 
<lb/> Certes mon oeul richement visa bel, 
<lb/> Quant premiers vit ma dame bonne et belle. 
<lb/> Pour ce que gent maintien et vis a bel, 
<lb/> Certes mon oeul richement visa bel. 
<lb/> Ne fut tel fleur puis que fut vis Abel, 
<lb/> Car fleur des fleurs tout li monde l'apelle : 
<lb/> Certes mon oeul richement visa bel, 
<lb/> Quant premiers vit ma dame bonne et belle. 
<lb/> La façon des Sotes Chançons et Pastourelles. 
<lb/> Item, quant est aux <hi rend="ital">pastoureles</hi> et <hi rend="ital">sotes chançons</hi>, 
<lb/> elles se font de semblable taille et par la maniere que 
<lb/> font les <hi rend="ital">ballades amoureuses</hi>, excepté tant que les materes 
<lb/> se different selon la volunté et le sentement 
<lb/> du faiseur ; et pour ce n'en faiz je point icy exemple pour 
<lb/> briefté et pour abregier ce livret. 
<lb/> Cy parle de la façon des Laiz. 
</ab>
<lb/> <p>Item, quant est des <hi rend="ital">laiz</hi>, c'est une chose longue et 
<lb/> malaisiée a faire et trouver, car il y fault avoir <num>.XII.</num> 
<lb/> couples, chascune partie en deux, qui font <num>.XXIIII</num>. Et est 
<lb/> la couple aucune foiz de <num>.VIII.</num> vers, qui font <num>.XVI.</num> ; aucunefoiz 
<lb/> de <num>.IX.</num>, qui font <num>.XVIII.</num> ; aucunefoiz de dix qui font 
<lb/> <num>.XX.</num> ; aucunefoiz de <num>.XII.</num> qui font <num>.XXIIII.</num>, de vers entiers 
<lb/> ou de vers coppez. Et couvient que la taille de chascune 
<lb/> couple a deux paragrafes soient d'une rime toutes differens 
<pb n="288"/>

<lb/> l'une couple a l'autre, excepté tant seulement que la derreniere 
<lb/> couple des <num>.XII.</num>, qui font <num>.XXIIII.</num>, et qui est et doit 
<lb/> estre conclusion du <hi rend="ital">lay</hi>, soit de pareille rime, et d'autant 
<lb/> de vers, sanz redite, comme la premiere couple. Et pour 
<lb/> exemple de ce, je mès cy <num>.III.</num> couples d'un <hi rend="ital">lay</hi>, et par 
<lb/> ycelles, consideré et attendu ceste regle, l'en pourroit 
<lb/> diversifier les autres couples, et faire jusqu'a <num>.XII.</num>, qui 
<lb/> font <num>.XXIIII.</num>, par la maniere que dit est. Et qui se doubteroit 
<lb/> de ce non pouoir retenir, il ne faulroit que prandre 
<lb/> un <hi rend="ital">lay</hi>, car ilz sont assez communs, et ce seroit trop 
<lb/> longue chose de l'avoir escript en ce livret. 
</p>
<lb/> <ab type="gv">Lay. 
<lb/> Puisqu'il me couvient partir, 
<lb/> D'amour martir, 
<lb/> Las ! que feray ? 
<lb/> Ou iray ? 
<lb/> Que devendray, 
<lb/> Fors que languir, 
<lb/> Quant m'amour et mon plaisir 
<lb/> Deguerpiray ? 
<lb/> C'est celle que je desir 
<lb/> D'ardent desir, 
<lb/> ... 
<lb/> De cuer vray, 
<lb/> Celle a qui j'ay 
<lb/> Mon recourir ; 
<lb/> Par li puis vivre ou mourir : 
<lb/> Pour ce m'esmay. 
<pb n="289"/>

<lb/> Car de Dydo ne d'Elayne, 
<lb/> De Judith la souveraine, 
<lb/> Ne d'Ester ne de Tisbée, 
<lb/> De Lucresse la roumaine, 
<lb/> Ne d'Ecuba la certaine, 
<lb/> Saire loyal ne Medée 
<lb/> Ne pourroit estre trovée 
<lb/> Dame de tant de biens plaine : 
<lb/> C'est l'estoille tresmontaine, 
<lb/> Aurora la desirée. 
<lb/> C'est l'ymage clere et saine 
<lb/> De toute beauté humaine, 
<lb/> C'est la bien endotrinée, 
<lb/> En chant tresdouce seraine, 
<lb/> En honnour la premeraine, 
<lb/> D'umilité aournée, 
<lb/> Dame de douçour clamée, 
<lb/> De beau parler la fontaine, 
<lb/> De toute grace mondaine 
<lb/> En ce monde renommée. 
<lb/> Mais ses gens corps 
<lb/> Et ses deppors 
<lb/> Est uns tresors 
<lb/> Tresprecieus, 
<lb/> Dont je sui mors 
<lb/> Si je vois hors. 
<lb/> Las ! dolereus, 
<lb/> Maleureus 
<pb n="290"/>

<lb/> Et souffraiteus, 
<lb/> Que feray lors, 
<lb/> Se Reconfors 
<lb/> Et doulz Ennors 
<lb/> Ne m'est piteus ? 
<lb/> Viengne la mors, 
<lb/> Je m'y acors, 
<lb/> Au langoreus, 
<lb/> Quant je recors 
<lb/> Les doulz confors, 
<lb/> Les regars fors 
<lb/> De ses doulx yeux, 
<lb/> Qui m'ont amors 
<lb/> Au dolent mors 
<lb/> Des amoureux, 
<lb/> Les gracieux 
<lb/> Et savoureux 
<lb/> Et doulz rappors 
<lb/> Par qui je pors 
<lb/> Tous dolens pors, 
<lb/> Les maulx doubteux, 
<lb/> A tristes pors 
<lb/> M'a Deconfors 
<lb/> Mis perilleux. 
</ab>
<lb/> <p>Et par cest exemple de six couples de <hi rend="ital">lay</hi> differens 
<lb/> l'une de l'autre en metre et en nombre de vers et 
<lb/> aussi en ryme, lesquelles <num>.VI.</num> couples ne font que troys des 
<lb/> <num>.XII.</num> que un <hi rend="ital">lay</hi> doit avoir, puet estre clerement entendue 
<lb/> la forme et la taille d'un <hi rend="ital">lay</hi> a tous ceuls qui les 
<lb/> vourront faire. Et pour mieulx veoir la difference desdictes 
<lb/> couples en ay je cy mis troys suyvanment. Et doit 
<pb n="291"/>

<lb/> la derreniere des <num>.XII.</num> estre semblable de ryme et de nombre 
<lb/> de vers a la premiere, ainsi comme il appert par la fin 
<lb/> de ce present <hi rend="ital">lay</hi>, ou il a ainsis escript : 
</p>
<lb/> <ab type="gv">Pour ce prie a Souvenir 
<lb/> Que tost venir, 
<lb/> Quant m'en iray, 
<lb/> Sanz delay, 
<lb/> Face ce lay 
<lb/> Au departir 
<lb/> A ma dame, et sans mentir 
<lb/> Liez en seray. 
<lb/> Avec moy le vueil tenir 
<lb/> Et retenir, 
<lb/> Et tant feray 
<lb/> Que j'aray, 
<lb/> Quant revendray, 
<lb/> Par poursuir, 
<lb/> Grace, honneur et remerir, 
<lb/> Ou g'y mourray. 
</ab>
<lb/> <p>Item semblablement et finablement pourra sçavoir un 
<lb/> chascun qui de son noble couraige avra la musique 
<lb/> naturele bien estudié faire et amender, par cest present 
<lb/> art, avecques son noble engin, toutes manieres de 
<lb/> <hi rend="ital">balades, rondeaulx, chançons baladées, serventois, sotes 
<lb/> chançons, laiz, virelais</hi> et <hi rend="ital">pastourelles</hi>, eu regart aux 
<lb/> exemples et articles cy dessus escrips, et autres que l'en 
<lb/> puet veoir en tel cas communement de ceulx qui mieulx et 
<lb/> plus saigement le scevent et sçavroient mieulx faire que 
<pb n="292"/>

<lb/> moy, qui suy rudes et de gros entendement, et soubz la 
<lb/> correpcion desquelz je soubmet ce qui fait en est a leur 
<lb/> amendement, en eulx suppliant que se aucune chose y a 
<lb/> faicte moins suffisanment, ou que j'aye pechié contre 
<lb/> l'art en aucune maniere, ilz me vueillent ce pardonner en 
<lb/> l'imputant a ma simplesce et ignorance, et le corrigent 
<lb/> humblement pour honour de la science et pour l'amour 
<lb/> des aprantis ; car ce qui fait en est a esté du commandement 
<lb/> d'un mien tresgrant et especial seigneur et maistre, 
<lb/> auquel pour mon petit engin ne autrement, pour l'obeissance 
<lb/> que je lui doy, excusacion n'eust pas eu lieu, quant 
<lb/> a moy. Et pour ce, lui supplie treshumblement qu'il 
<lb/> vueille prandre en gré ce que j'en ay peu et sceu faire, et 
<lb/> a moy pardonner mes faultes, car qui fait ce qu'il puet 
<lb/> et scet, au commandement de son seigneur, pour ce que 
<lb/> obedience vault mieulx que offrande ne sacrifice, 
<lb/> comme dit la Saincte Escripture, il doit estre prins en 
<lb/> gré et tenu pour excusé. 
<lb/> Ce fut fait le <num>.XXVe.</num> jour de novembre, l'an de grace 
<lb/> Nostre Seigneur mil <num>.CCC.</num> <num>.IIIIxx.</num> et douze. 
</p>
</div>
</body>
</text>
</TEI>