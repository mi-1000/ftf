<?xml version="1.0" encoding="UTF-8"?><?xml-stylesheet type="text/css" href="tei-graal.css"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Mélusine</title>
      <title type="formal">melusine</title>
      <title type="reference">melusine</title>
      <title type="DEAF">MelusArrS</title>
      <title type="FRANTEXT">5502</title>
      <title type="gmd">transcription électronique</title>
      <author xml:id="JArras" key="Jean d'Arras (13..-13..)" ref="http://www.idref.fr/026936747">Jean d'Arras</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder4">
        <resp>adaptation du balisage aux normes BFM TEI P5</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
      <respStmt xml:id="encoder3">
        <resp>adaptation au format TEI BFM</resp>
        <name xml:id="LD">Lydie Danjean</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 1 à 312 ;
            - Nombre de mots d'après la base des descripteurs : <num xml:id="nb_mots_given">124938</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">141804</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/melusine</idno>
      <idno type="doi">10.34847/nkl.34af7q17</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1c">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Jean d'Arras, Mélusine, édité par Louis Stouff, Dijon, 1932. 
              Publié en ligne par la Base de français médiéval, http://catalog.bfm-corpus.org/melusine.
              Dernière révision le 2013-09-24.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Mélusine. Roman du XIVe siècle</title>
          <author>Jean d'Arras</author>
          <respStmt>
            <resp xml:id="editor">Éditeur scientifique</resp>
            <name type="person">Louis Stouff</name>
          </respStmt>
        </titleStmt>
          <extent>312 page(s)
        </extent>
        <publicationStmt>
          <publisher>Bernigaud Priva</publisher>
          <pubPlace>Dijon</pubPlace>
          <date>1932</date>
          <idno type="sigle_DEAF">MelusArrS</idno>
          <idno type="cote_FRANTEXT">5502</idno>
          <idno type="cote_biblio">BIU : Litt. 840.900 1 JEAa</idno>
        </publicationStmt><seriesStmt><title>Publications de l'Université de Dijon</title></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
      <p>Ce texte provient de la Base textuelle du <name type="project">Dictionnaire du Moyen Français</name>
        et fait partie de la base <name type="project">FRANTEXT</name>.
        <address>
          <addrLine>ATILF UMR 7118 CNRS - Université de Lorraine</addrLine>
          <addrLine>44, avenue de la Libération</addrLine>
          <addrLine>BP 30687</addrLine>
          <addrLine>54063 NANCY CEDEX</addrLine>
          <addrLine>Tél : 03 54 50 53 00</addrLine>
          <addrLine>Fax : 03 83 97 24 56</addrLine>
          <addrLine>Courriel : contact@atilf.fr</addrLine>
          <addrLine>http://www.atilf.fr</addrLine>
          <addrLine>http://www.frantext.fr</addrLine>
          <addrLine>http://www.atilf.fr/dmf</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="abbr" occurs="5"/>
        <tagUsage gi="body" occurs="1"/>
        <tagUsage gi="choice" occurs="4"/>
        <tagUsage gi="corr" occurs="4"/>
        <tagUsage gi="div" occurs="36"/>
        <tagUsage gi="foreign" occurs="1"/>
        <tagUsage gi="head" occurs="35"/>
        <tagUsage gi="hi" occurs="35"/>
        <tagUsage gi="lb" occurs="10460"/>
        <tagUsage gi="note" occurs="1"/>
        <tagUsage gi="num" occurs="342"/>
        <tagUsage gi="p" occurs="39"/>
        <tagUsage gi="pb" occurs="312"/>
        <tagUsage gi="q" occurs="698"/>
        <tagUsage gi="sic" occurs="4"/>
        <tagUsage gi="supplied" occurs="13"/>
        <tagUsage gi="surplus" occurs="1"/>
        <tagUsage gi="text" occurs="1"/>
        <tagUsage gi="w" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Jean d'Arras</name>
      <title>Mélusine</title>
      <date type="compo" when="1392-01-01" notBefore="1392-01-01" notAfter="1392-12-31" n="14">1392</date>
      <date type="compo_periode">moyen</date>
      <date type="compo_sous_siecle" n="14_3">fin</date>
      <date type="ms" when="1412-01-01" notBefore="1400-01-01" notAfter="1424-12-31">1er q. 15e s.</date>
      <idno type="msIdentifier">Paris, Arsenal, 3353</idno>
      <region type="dialecte_auteur">non défini</region>
    </creation>
    <langUsage>
      <language ident="fro" usage="100">Le texte est entièrement écrit en prose en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">roman</term>
        <term type="forme">prose</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ATILF" when="2005-03-30">numérisation</change>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#LD" when="2012-03-09">adaptation au format TEI BFM</change>
    <change who="#AL" when="2012-04-23">conversion TEI P5 et validation</change>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#YM" when="2013-09-24">balisage du discours direct</change>
    <change when="2013-09-24">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>  
<text>
<body>
<pb n="1"/>
<div>
<p>
<lb/> En toutes choses commencier on doit appeller 
<lb/> le Createur des creatures, qui est maistre de toutes les choses 
<lb/> faictes et a faire, qui doivent tendre a perfection de bien et les autres 
<lb/> pervenir selon les vices des creatures. Et pour ce, au commencement 
<lb/> de ceste hystoire, je, cognoicent que je ne soye pas digne 
<lb/> de lui requerir, supplie a sa haulte dignité que ceste histoire je 
<lb/> puise achever a sa gloire et louenges, et au plaisir de mon tres 
<lb/> hault, puissant et redoubté seigneur, Jehan, filz de roy de France, 
<lb/> duc de Berry et d'Ouvergne, conte de Poictou et d'Ouvergne, 
<lb/> laquelle histoire j'ay commencé selon les vrayes coroniques que 
<lb/> j'ai euez tant de lui comme du conte de 
<lb/> Salbery en Angleterre et plusieurs livres qui ont esté trouvez, 
<lb/> par ce que sa noble serour Marie, fille de Jehan, roy de France, 
<lb/> duchesse de Bar, marquise du Pont, avoit supplié d'avoir la dicte 
<lb/> hystoire à mon dessusdit seigneur, son tres chier et amé frere, 
<lb/> lyquelz a tant fait qu'il en a sceu au plus prez de la droite verité 
<lb/> qu'il a peu, et m'en a commandé a faire le traictié de l'ystoire qui 
<lb/> cy après s'ensuit. Et je commenceray de cuer diligent, de mon 
<lb/> povre sens et povoir, en ay fait le mieulx que j'ay sceu. Si prie a 
<lb/> mon Createur que mon tres redoubté seigneur le veulle prendre 
<lb/> en gré, et aussi tous ceulx qui l'orront lire. Et commencay ceste 
<pb n="2"/>
<lb/> hystoire a mettre en prose le mercredi devant la Saint Cleyment 
<lb/> en yver l'an de grace mil <num>CCCIIIJxx</num> et <num>XIJ</num>. Et suppli humblement 
<lb/> a tous ceulx qui l'orront lire ou le liront, se je y mespren a leur 
<lb/> gré en nulle maniere, qu'ilz le me veuillent pardonner, car certainement 
<lb/> je l'ay fait au plus justement que j'ay peu, selon les croniques 
<lb/> que je cuide estre vrayes. 
<lb/> David le prophete dit que les jugemens et punicions 
<lb/> de Dieu sont comme abysme sans rive et sans fons, 
<lb/> et n'est pas saige qui les cuide comprendre en son engin. Et croy 
<lb/> que les merveilles qui sont par universel terre et monde sont les 
<lb/> plus vrayes, comme les choses dictes faees, comme de pluseurs 
<lb/> autres. Doncques la creature ne se doit pas pener par oultrageuse 
<lb/> presumpcion que les jugemens et fais de Dieu vueille comprendre 
<lb/> en son entendement, mais y penser et soy esmerveillier; et, en soy 
<lb/> esmerveillant, considerer comme il saiche doubter et glorifier Cellui 
<lb/> qui si celeement juge. 
<lb/> La creature de Dieu raisonnable doit entendre, selon que dit 
<lb/> Aristote, que des choses invisibles, selon la distinction des choses 
<lb/> qu'il a faictes ça jus, et que par leur presence de leur estre et nature 
<lb/> le certifie, si comme saint Pol le dit en l'epistre aux Rommains, 
<lb/> que les choses qu'il a faictes seront veues et sceues par la creature 
<lb/> du monde. C'est l'omme qui voit les livres lire et adjouste foy es 
<pb n="3"/>
<lb/> atteurs, entendre les anciens; les provinces, terres et royaumes 
<lb/> visiter. L'en treuve tant de merveilles, selon commune 
<lb/> estimacion, et si nouvelles que humain entendement est 
<lb/> contraint de dire que les jugemens de Dieu sont abisme sans fons 
<lb/> et sans rive, et sont ses choses merveilleuses, et en tant de formes 
<lb/> et manieres diverses, et en tant de pays, selon leur diverse nature, 
<lb/> espandues, que, sauf meilleur jugement, je cuide qu'onques homme, 
<lb/> se Adam non, n'ot parfaicte congnoissance des euvres invisibles 
<lb/> de Dieu, pour quoy il ne puist de jour en jour prouffiter en science 
<lb/> et oïr ou veoir chose qu'il ne puist croire estre veritables, lesquelles 
<lb/> le sont. Et ces termes je vous met avant pour les merveilles qui 
<lb/> sont en l'ystoire de quoy je vous pense a traictier, au plaisir de 
<lb/> Dieu, mon Createur, et au command de mon dessuz dit tres puissant 
<lb/> et noble seigneur. 
<lb/> Laissons les atteurs ester et racontons ce que nous avons ouy 
<lb/> dire et raconter a noz anciens, et que cestuy jour nous oyons dire 
<lb/> qu'on a veu ou pays de Poictou et ailleurs, pour coulourer nostre 
<lb/> histoire a estre vraye, comme nous le tenons, et qui nous est publiée 
<lb/> par les vrayes croniques. Nous avons 
<lb/> oy raconter a noz anciens que en pluseurs parties sont apparues 
<lb/> a pluseurs, tres famillierement, choses lesquelles aucuns appelloient 
<lb/> luitons, aucuns autres les faes, aucuns autres les bonnes 
<lb/> dames, qui vont de nuit. Et de ceulx, dit uns appellez Gervaise, 
<lb/> que les luitons vont de nuit et entrent dedens les maisons sans 
<lb/> les huys rompre ne ouvrir, et ostent les enfans des berceulx et 
<lb/> bestournent les membres ou les ardent. Et, au departir, les laissent 
<lb/> aussi sains comme devant, et a aucuns donnent grant eur en 
<lb/> ce monde. 
<lb/> Encores dit le dit Gervaise que autres fantasies s'apperent de 
<lb/> nuit, en guise de femmes a face ridee, basses et en petite estature, 
<lb/> et font les besoingnes des hostelz liberalment, et nul mal ne faisoient. 
<lb/> Et dist que pour certain il avoit veu en son temps ung ancien 
<lb/> homme qui racontoit pour verité qu'il avoit veu en son temps 
<lb/> grant foison de telles choses. Et dit encores que les dictes faees 
<pb n="4"/>
<lb/> se mettoient en forme de tres belles femmes, et en ont pluseurs 
<lb/> hommes prinses pour moilliers, par my aucunes convenances 
<lb/> qu'elles leur faisoient jurer, les uns qu'ilz ne les 
<lb/> verroient jamais nues, les autres que le samedy n'enquerroient 
<lb/> qu'elles seroient devenues, aucunes, se elles avoient enfans, que 
<lb/> leurs maris ne les verroient jamais en leur gesine. Et tant qu'ilz 
<lb/> leur tenoient leurs convenances, ilz estoient regnans en grant audicion 
<lb/> et prosperité. Et si tost qu'ilz defailloient, ilz les perdoient 
<lb/> et decheoient de tout leur bon eur petit a petit. Et aucuns convertissoient 
<lb/> en serpens un ou pluseurs jours la sepmaine. Et dit le dit 
<lb/> Gervaise qu'il creoit que ce soit par aucuns meffaiz secrez au monde 
<lb/> et desplaisans a Dieu pourquoy il les punist si secretement en ces 
<lb/> miseres que nulz n'en a congnoissance fors lui. Et pour ce compare 
<lb/> il les secrez jugemens de Dieu es abismes sans fons et sans rive, 
<lb/> combien que toutes choses sont sceues non par un seul, mais par 
<lb/> pluseurs. Et voit on que, quant uns homs n'aura oncques yssu 
<lb/> de sa contree, qu'il a des choses veritables assez prez de sa contree 
<lb/> et region, que jamais ne vouldroit croire par l'ouïr dire, s'il ne le 
<lb/> voit. Et quant de moy, qui n'ay pas esté gueres loing, 
<lb/> j'ay veu des choses que pluseurs ne pourroient croire 
<lb/> sans le veoir. 
<lb/> Gervaise propre nous met en exemple d'un chevalier nommé 
<lb/> Rogier du Chastel de Rousset, en la province d'Auxci, qui trouva 
<lb/> une faee et la voult avoir a femme. Elle s'i consenty par tel convenant 
<lb/> que jamais nue ne la verroit. Et furent grant temps ensemble, 
<lb/> et croissoit le chevalier en grant prosperité. Or advint, 
<lb/> grant temps après, que la dicte faee se baignoit. Il, par sa curieuseté, 
<lb/> la voult veoir, et tantost la faee bouta sa teste dedens l'eaue 
<lb/> et devint serpente, n'oncques puis ne fu veue, et le dit chevalier 
<lb/> declina petit a petit de toutes ses prosperitez et de toutes ses choses. 
<lb/> Ne nous vueil plus faire de proverbes ne d'exemples. Et ce que 
<lb/> je vous en ay fait, c'est pour ce que je vous entend a traictier comment 
<pb n="5"/>
<lb/> la noble et puissant forteresse de Lisignen en Poictou fu fondee 
<lb/> par une faee, et la maniere comment, selon la juste cronique 
<lb/> et la vraye histoire, sans y appliquier chose qui ne soit veritable 
<lb/> et juste de la propre matiere. Et me orrez declairer la noble lignie 
<lb/> qui en est yssue, qui regnera jusques en la fin du monde, selon 
<lb/> ce qu'il appert qu'elle a regné jusques a ore. Mais pour ce que j'ay 
<lb/> premierement commencié a traictier des 
<lb/> faees, je vous vouldray dire dont celle faee vint qui fonda la noble 
<lb/> place et forteresce de Lisignen dessus dit. 
<lb/> Il est verité qu'il ot jadis un roy en Albanie qui fut moult vaillans 
<lb/> homs. Et dit l'ystoire qu'il ot de sa premiere femme pluseurs 
<lb/> enfans, dont l'ystoire dit que Mataquas, qui fu pere Florimont, 
<lb/> fu ses premiers filz. Cellui roy ot a nom Elinas et fu moult puissant 
<lb/> et preux chevaliers de sa main. Or advint que, après le trespassement 
<lb/> de sa femme, que il chassoit en une forest prez de la 
<pb n="6"/>
<lb/> marine, en laquelle forest il avoit une moult belle fontaine. En ce 
<lb/> moment print grant soif au roy Elinas, et tourna son chemin vers 
<lb/> la fontaine. Et quant il approucha de la dicte fontaine, il entrouy 
<lb/> une voix qui chantoit si melodieusement que il ne cuida pas pour 
<lb/> l'eure que ce ne feust voix angelique, mais toutes foiz il entendy 
<lb/> assez, par la grant doulcour de la voix, que c'estoit voix femmenine. 
<lb/> Lors descendy du cheval, pour ce que il ne feist trop grans 
<lb/> escroiz, et l'attacha a une branche, et s'en va petit a petit vers la 
<lb/> fontaine le plus couvert des raims et des arbrissiaux qu'il pot. 
<lb/> Et, a l'approuchier de la fontaine apperceut 
<lb/> la tres plus belle dame qu'il eust oncques jour veu, a son adviz. 
<lb/> Lors s'arresta tous esbahiz de la grant beauté qu'il perceut en celle 
<lb/> qui tousjours chantoit si melodieusement que oncques seraine, 
<lb/> faee, ne nuimphe ne chanta tant doulcement. Lors s'arresta ly rois 
<lb/> tous esbahiz tant de la beauté et du noble atour de la dicte dame 
<lb/> comme de son doulz chant. Lors se quaity au mieulx qu'il pot 
<lb/> de menus arbrissiaux, de paour que la dame ne l'apperceust, et 
<lb/> entroublia toute sa chace et la soif qu'il avoit par devant, et commenca 
<lb/> a penser au chant et a la beauté de la dame, telement qu'il 
<lb/> ne scet s'il est jour ou nuit, ou s'il dort ou veille. 
</p></div>
<div>
<head>Comment le roy Elinas vint a la fontaine et 
comment il parla a la dame et l'ot a femme.</head>
<p> 
<lb/> <hi rend="ital">Comment le roy Elinas vint a la fontaine et 
<lb/> comment il parla a la dame et l'ot a femme.</hi> 
<lb/> Ainsi comme vous povez ouïr, fu ly roys Elinas repeuz et si 
<lb/> abusez tant du doulz chant que de la beauté de la dame qu'il 
<lb/> ne scet s'il dort ou se il veille. Et celle chante tousjours si doulcement 
<lb/> que c'estoit grant doulcour a l'ouïr. Elinas en fu tous abusez 
<lb/> et si oubliez que il ne lui souvint de nulle chose fors de ce qu'il 
<lb/> voit et oit, et demoura la en cel estat moult grant temps. 
<lb/> Et lors vindrent deux de ses chiens courans qui lui saillirent 
<lb/> contremont, lui faisant grant feste, et il tressault comme uns homs 
<pb n="7"/>
<lb/> qui yst de son dormir, et lui souvint de sa chasse, et ot lors si grant 
<lb/> soif que, sans adviz ne sans mesure, vint sur la fontaine et print 
<lb/> le bacin qui y pendoit a une grant chayenne, si puisa de l'eaue et 
<lb/> but. Et lors regarda la dame qui ot laissié le chanter, et la va saluer 
<lb/> tres humblement en lui portant le plus grant honneur et reverence 
<lb/> qu'il oncques pot. Et celle, qui savoit moult de bien et d'onneur, 
<lb/> lui respondy moult gracieusement. <q>« Dame, dist ly roys Elinas, par 
<lb/> vostre courtoisie ne vous vueille desplaire 
<lb/> se je vous enquier de vostre estre ne de qui vous estes, car la cause 
<lb/> qui m'y muet si est telle que je vous diray. Chiere dame, plaise 
<lb/> vous assavoir que je scay et congnois ce pays tout environ, et sachiez 
<lb/> que a quatre ou a cinq lieues de cy n'a recest, ne forteresse 
<lb/> nulle, excepté celle dont je me suy huy partiz, qui est environ a 
<lb/> deux lieues de cy. Et pour tant, m'emerveil je de quel part si belle 
<lb/> ne si gracieuse creature que ly corps de vous est, puet estre cy 
<lb/> venue, si seule de compaignie. Et pour Dieu, pardonnez moy, car 
<lb/> je fay grant oultraige de l'enquerre, mais le grant desir de le savoir 
<lb/> me fait faire cel oultraige.
<lb/> Sire chevaliers, fait la dame, cy n'a point d'oultrage, mais vous 
<lb/> muet de grant courtoisie et de grant honneur. Et sachiez, sire 
<lb/> chevaliers, que je ne seray mie longuement seule quant il me plaira. 
<lb/> Mais j'en ay envoyees mes gens devant pour le grant plaisir que 
<lb/> j'avoye prins en ce bel lieu ou je me deduisoye maintenant, comme 
<lb/> vous avez ouy. »</q> Atant vint, a ce parler, uns varlès bien acesmez 
<lb/> et montez sur un gros trottier. Et admenoit ung moult bel pallefroy 
<lb/> en destre si richement enharnachié que 
<lb/> ly rois Elinas fu tous esbahiz de la richesse, et dist a lui mesmes 
<lb/> qu'il n'avoit oncques mais veu si riche. Et dist ly varlez a la dame: 
<lb/> <q>« Ma dame, il est temps de venir quant il vous plaira, car tout est 
<lb/> prest. »</q> Et celle dist: <q>« De par Dieu. »</q> Puis a dit au roy: <q>« Sire chevaliers, 
<lb/> a vostre congié et grans mercis de vostre courtoisie. »</q> Lors 
<lb/> vint au palefroy pour monter, mais ly roys s'avanca et lui aida a 
<lb/> monter moult doulcement. Celle l'en mercia et s'en part, et ly roys 
<lb/> vint a son cheval et monte. 
<pb n="8"/>
<lb/> Atant es vous ses gens qui le queroient, et lui dirent qu'ilz avoient 
<lb/> prins le cerf, et le roy leur dist: <q>« Ce me plaist. »</q> Lors commence a 
<lb/> penser a la beauté de la dame, et la print si fort a amer que il ne 
<lb/> scot quel contenance prendre et dist a ses gens: <q>« Alez vous en devant, 
<lb/> et je vous suivray assez tost. »</q> Et cilz s'en vont qui bien apperceurent 
<lb/> que ly roys avoit trouvé quelque chose. Mais ilz se partent 
<lb/> de lui, car ilz ne l'osent reffuser, et il tourne le frain du cheval et 
<lb/> se met les grans eslaiz tout le chemin qu'il avoit veu la dame tourner. 
<lb/> L'ystoire nous dit que tant suivit ly roys 
<lb/> Elinas la dame, que il la rataint en la forestz, ou il avoit grant 
<lb/> foison d'arbres haulx et droiz, et estoit en l'esté, que le 
<lb/> temps estoit doulz et gracieux et ly lieux de la forest estoit 
<lb/> moult delictables. La dame ouy la frainte du cheval au roy 
<lb/> Elinas, qui venoit grant aleure. Si dist a son varlet: Arreste et 
<lb/> attendons ce chevalier, car je croy qu'il a oublié quelque chose a la 
<lb/> fontaine, ou nous dire partie de sa voulenté dont il n'estoit mie 
<lb/> pour l'eure advisié, car nous l'avons veu fort pensif. <q>« Dame, dist 
<lb/> le varlet, a vostre plaisir. »</q> 
<lb/> Estes vous venu le roy qui sans arrest vint vers la dame, comme 
<lb/> s'il ne le eust oncques plus veue, et la salue moult effreement, car 
<lb/> il estoit si souspriz de s'amour qu'il n'y savoit contenance. La 
<lb/> dame, qui congnut assez qui il estoit et comment il advendroit 
<lb/> de son emprise, lui dist: <q>« Roy Elinas, que vas tu querant aprez 
<lb/> moy si hastivement? Emporté je rien du tien? »</q> Quant Elinas se 
<lb/> ouy nommer, si fu moult esbahiz, car il ne congnoissoit celle qui 
<lb/> parloit à lui. Si respondy: <q>« Tres chiere dame, du mien n'emportez 
<lb/> vous rien fors tant que vous passez par my 
<lb/> mon pays, et est la villenie a moy, quant vous estes estrangiere, 
<lb/> que je ne vous recoif en mon pays plus honnourablement que je 
<lb/> ne puis faire ycy. Dont, respondy la dame, roy Elinas, je vous en 
<lb/> tien bien pour excusé, et vous pry, se vous ne voulez autre chose, 
<lb/> que vous ne laissiez ja a retourner pour ceste querele. »</q> Lors respondy 
<lb/> ly roys: <q>« Tres chiere dame, autre chose quier je bien. Et 
<lb/> quoy? »</q> dist elle. <q>« Dittez hardiement. Ma chiere dame, puisqu'il 
<pb n="9"/>
<lb/> vous plaist, je le vous diray. Je desire tant que nulle autre chose 
<lb/> plus, d'avoir vostre bonne amour et vostre bonne grace. Par ma 
<lb/> foy, dist la dame, a ce n'avez vous pas failly, mais que vous n'y 
<lb/> pensez fors toute honneur, car ja homme n'aura m'amour en soingnentaige. 
<lb/> Haa, ma tres chiere dame, dist ly roys Elinas, je ne 
<lb/> pense a nul cas deshonneste. Dont, dist la dame, qui bien savoit 
<lb/> qu'il estoit espris de s'amour: Se vous me voulez prendre a femme 
<lb/> et jurer que, se nous avons enfans ensemble, que vous ne mettrez 
<lb/> ja peine de moy veoir en ma gesine, ne ne ferez par voye quelconques 
<lb/> tant que vous me voiez, je suiz celle qui 
<lb/> obeiray a vous comme loyal moillier doit obeir a son espoux. »</q> Et 
<lb/> le roy lui jura ainsi. 
<lb/> Que vous feroy je long compte? Ilz furent espouzez, et menerent 
<lb/> longtemps bonne vie ensemble. Mais ly pays du royaume 
<lb/> d'Albanie estoient moult esbahiz qui celle dame estoit, combien 
<lb/> qu'elle gouvernast saigement et vaillaument. Mais Mataquas, qui 
<lb/> estoit filz du roy Elinas, la haioit moult. Or advint qu'elle fu enceinte 
<lb/> de trois filles et les porta son terme et delivra au jour. La 
<lb/> premiere nee ot a nom Melusigne, la seconde Melior, la tierce Palestine. 
<lb/> Le roy Elinas n'estoit pas pour lors au lieu, mais son filz 
<lb/> Mataquas y estoit, et regarda ses trois sereurs qui furent tant belles 
<lb/> qu'a merveilles. Il s'en vint devers le roy son pere, et lui dit: <q>« Ma 
<lb/> dame la royne Presine, vostre femme, vous a apporté les trois 
<lb/> plus belles filles qui oncques feussent veues. Sire, venez les veoir. »</q>
<lb/> Ly roys Elinas, a qui il ne souvenoit de la promesse qu'il avoit 
<lb/> fait a Presine, sa femme, dist: <q>« Beau filz, si feray je. »</q> Et s'en vint 
<lb/> despourveuement et entra en la chambre ou Presine baignoit ses 
<lb/> trois filles. Et, quant il les vit, il ot grant joye 
<lb/> et dist: Dieux beneye la mere et les filles. Quant Presine l'ouy, 
<lb/> si respondi moult horriblement: <q>« Faulx roys, tu m'as failli de convenant, 
<lb/> dont il te mesavenra, et m'as perdue a tousjours mais. 
<lb/> Et scay bien que c'est par ton filz Mataquas. Et me fault partir 
<lb/> soubdainement, mais encore seray je vengié de ton filz, ou de ses 
<pb n="10"/>
<lb/> hoirs, par ma seur et compaigne la dame de l'Ille Perdue. »</q> Et a 
<lb/> ce parler print ses trois filles et s'esvanoy que puis ne fu veue ou 
<lb/> pays. 
</p>
</div>
<div>
<head>Comment le roy Elinas fu esbahi quant il les vit ainsi partir.</head>
<p> 
<lb/> <hi rend="ital">Comment le roy Elinas fu esbahi quant il les vit ainsi partir.</hi> 
<lb/> L'ystoire dit que, quant Elinas ot perdue Presine et ses trois 
<lb/> filles, il fu si esbahiz qu'il ne scot que faire 
<lb/> ne que penser. Mais fu depuis, l'espace de <num>VIIJ.</num> ans, qu'il ne faisoit 
<lb/> que plaindre, gemir et souspirer, et faire griefz lamentacions pour 
<lb/> l'amour de Presine, qu'il amoit de loyal amour. Et disoit le peuple 
<lb/> de son païs qu'il estoit affollez, et donnerent le gouvernement du 
<lb/> royaume d'Albanie a Mathaquas, son filz, qui gouverna vaillaument 
<lb/> et tint son pere en grant chierté. Les barons d'Albanie 
<lb/> lui donnerent une orpheline qui estoit dame de Duras et de Florimons, 
<lb/> qui depuis souffry moult de peines en son temps. Mais 
<lb/> nostre histoire n'est pas emprise pour lui, et pour tant nous en 
<lb/> tairons nous et procederons en nostre hystoire et vraye matiere. 
<lb/> L'ystoire nous dit que, quant Presine party de Elinas atout 
<lb/> ses trois filles, qu'elle s'en ala atout elles en Avalon, nommé l'Ille 
<lb/> Perdue, pour ce que nulz homs, tant y eust esté de foiz, n'y sauroit 
<pb n="11"/>
<lb/> rassegner, fors par aventure. Et la nourry ses filles jusques en 
<lb/> l'aage qu'elles orent <num>XV.</num> ans. Et les menoit, tous les matins, sur 
<lb/> une haulte montaigne laquelle estoit appellée, si comme l'ystoire 
<lb/> dit, Eleneos, qui vault autant dire en françois comme montaigne 
<lb/> florie, et de la elle povoit assez veoir la terre 
<lb/> d'Albanie. Puis disoit a ses trois filles en plourant: <q>« Filles, veez 
<lb/> vous la le pays ou vous fustes neez et ou vous eussiez eu vostre 
<lb/> partie, ne feust la fausseté de vostre pere, qui vous et moy a mis 
<lb/> en grant misere sans fin jusques au jour du Hault Juge, qui punira 
<lb/> les maulx et essaucera les biens. »</q>
<lb/> Lors Melusigne lui demanda: <q>« Ma dame, quelle faulseté vous 
<lb/> fist nostre pere pour quoy nous avons ceste griefté? »</q> Et elle leur 
<lb/> compte tout ainsi comme vous avez ouy dessus. Et celle Melusigne 
<lb/> remist sa mere en autres paroles en demandant les estres et les 
<lb/> noms des villes et des chasteaulx du pays d'Albanie. Et en ce 
<lb/> racontant, descendirent de la montaigne et vindrent en Avalon. 
<lb/> Et lors icelle Melusigne traist Melior sa serour, et Palestine, 
<lb/> s'autre serour, a part, et leur dist: <q>« Mes chieres seurs, or regardez 
<lb/> la grant griefté et misere ou nostre pere a mis nous et nostre mere, 
<lb/> qui eussiemes esté en si grant aise et en si grant honnour. Or n'en 
<lb/> est il bon a faire? Quant a moy, de ma partie, je m'en pense a 
<lb/> vengier, car aussi pou de soulaz qu'il a empetré a nostre 
<lb/> mere par sa faulseté, je lui pense a faire. »</q> Et les autres 
<lb/> deux lui respondirent: <q>« Vous estes nostre ainsnee, nous vous suivrons 
<lb/> et avouerons ce que vous en vouldrez faire. Par ma foy, 
<lb/> dist Melusigne, mes suers, vous monstrez amour de vrayes filles 
<lb/> a vostre mere, et c'est moult bien dit. Et j'ay advisié, se il vous 
<lb/> semble bon, que nous l'enclouons en la merveilleuse montaigne 
<lb/> de Norhonbelande nommee Brumbloremllion, et de la n'ystra de 
<pb n="12"/>
<lb/> toute sa vie. Ma suer, dist lors chascune, or nous en delivrons, 
<lb/> car nous avons grant desir que nostre mere soit vengie de la desloyauté 
<lb/> que nostre pere lui a faitte. »</q> 
<lb/> Lors firent les trois sereurs tant que par leur faee condicion, 
<lb/> que elles prindrent leur pere et l'enclouirent en la dicte montaigne. 
<lb/> Et vindrent a leur mere et lui dirent: <q>« Mere, il ne te doit chaloir 
<lb/> de la desloyauté de nostre pere, s'il l'a t'a faicte, car il en a son 
<lb/> paiement, car jamais n'ystra de la montaigne de Brumbloremllio, 
<lb/> ou nous l'avons encloz, et la usera son temps en doulour. Haa, 
<lb/> dist Presine, qui bien le savoit, faulses et mauvaises, et tres ameres 
<lb/> et dures de cuer, vous avez mal fait, quant cellui qui vous avoit 
<lb/> engendrees vous avez ainsi pugny par vostre faulx et orguilleux 
<lb/> couraige, car c'estoit ce ou je prenoye toute 
<lb/> la plaisance que j'avoie en ce monde mortel, et vous la m'avez 
<lb/> tollue. Sachiez que je vous en paieray bien la merite selon la 
<lb/> desserte. 
<lb/> Tu, Melusigne, qui es l'ainsnee et celle qui deusses estre la plus 
<lb/> congnoissans, c'est par toy, car le scay bien, que ceste dure chartre 
<lb/> et prison a esté donnee a ton pere, et pour ce en seras tu la premiere 
<lb/> punie. La vertu du germe de ton pere toy et les autres eust 
<lb/> attrait a sa nature humaine, et eussiés esté briefment hors des 
<lb/> meurs, nimphes et faees, sans y retourner. Mais desormais je te 
<pb n="13"/>
<lb/> donne le don que tu seras tous les samedis serpente du nombril 
<lb/> en aval. Mais, se tu treuves homme qui te veuille prendre a espouse, 
<lb/> que il te convenance que jamais le samedy ne te verra, non qu'il 
<lb/> te descuevre, ne ne le die a personne, tu vivras cours naturel comme 
<lb/> femme naturelle, et mourras naturelment. Et, non contretant, de 
<lb/> toy ystra noble lignie moult grant, et qui feront de grans et haultes 
<lb/> prouesces. Et se tu es dessevree de ton mary, saiches que tu retourneras 
<lb/> ou tourment de devant, sans fin, tant que le Hault Juge 
<lb/> tendra son siege. Et t'apparras trois jours devant 
<lb/> que la forteresse que tu feras et nommeras de ton nom, 
<lb/> devra muer seigneur, et aussi quant ly uns des hoirs qui de ta 
<lb/> lignie ystront devra mourir. 
<lb/> Et tu, Melior, je t'ay ordonné en la Grant Armenie un chastel 
<lb/> bel et riche, ou tu garderas un esprevier jusques a tant que le 
<lb/> Hault Maistre tiendra son siege. Et la tout chevalier de noble 
<lb/> lignie qui y vouldront venir veillier la sourveille et la veille et le 
<lb/> jour <num>XXVe</num> de juing, sans sommeillier, auront un don de toy des 
<lb/> choses que on puet avoir temporelment des terriennes choses, sans 
<lb/> demander ton corps, ne t'amour, en estat de mariage ou d'autre 
<lb/> conjunction naturelle. Et ceulx qui ce don te demanderoient, sans 
<lb/> eulx vouloir deporter, seroient infortunez jusques à la <num>IXe</num> lignie 
<lb/> et seroient dechaciez de toutes leurs prosperitez. 
<lb/> Et tu, Palestine, tu seras enclose en la montaigne de Coingo, 
<lb/> atout le tresor de ton pere, tant que uns chevaliers de vostre lignie 
<lb/> y vendra, ly quelz aura le tresor et en aidera a conquerir la terre 
<lb/> de promission et te delivrera de la. »</q>
<lb/> Les trois sereurs furent moult doulentes, et lors partirent de 
<lb/> leur mere. Melusigne s'en ala par my les 
<lb/> grans forestz et boscaiges, Melior ou chastel de l'Esprevier en la 
<lb/> Grant Armenie, Palestine en Coingnigo, ou pluseurs l'ont puissedy 
<pb n="14"/>
<lb/> veue. Car je l'ay proprement ouy dire au roy d'Arragon et autres 
<lb/> pluseurs de son royaume. Et ne vous vueille desplaire se je vous 
<lb/> ay ceste adventure amenteue, car c'est pour raison de l'istoire 
<lb/> de quoy je pense a traictier, de quoy j'ay dessus parlé. Et desormais 
<lb/> vueil entrer en la droicte matiere de la vraye histoire. Mais avant 
<lb/> vous diray comment le roy Elinas fina et comment Presine le 
<lb/> mist dedens la montaigne et ensevely en un noble sercuel, comme 
<lb/> vous orrez cy après. 
<lb/> Long temps fu ly roys Elinas en la montaigne, et tant que la 
<lb/> mort, qui tout affine, le prist. Lors vint Presine et l'ensevely en 
<lb/> une si noble tombe que nulz ne vit oncques si noble ne si riche. 
<lb/> Et y a en la chambre tant de richesse que c'est sans comparoison, 
<lb/> comme chandelabres d'or et de riches pierres, torches, lampes qui 
<lb/> y ardent jour et nuit. Et aux piez de la tombe mist une ymage 
<lb/> d'albastre de son hault et de sa figure, si bel et si riche que plus 
<lb/> ne povoit, et tenoit la dicte ymage un tablel 
<lb/> d'or ou toute l'aventure dessusdicte estoit escripte. Et estably 
<lb/> un jayant fier et horrible, qui gardoit ce lieu, et tenoit tout le païs 
<lb/> en subjection et pactiz. Et ainsi le tindrent pluseurs jayans après 
<lb/> lui, jusqu'a la venue de Gieffroy au grant dent, dont vous orrez 
<lb/> cy aprez. Or avez vous ouy du roy Elinas et de Presine. Si vous 
<lb/> vueil desormais commencier la vraye histoire des merveilles du 
<pb n="15"/>
<lb/> noble chastel de Lisignen en Poictou, et comment ne par quel 
<lb/> maniere il fu fondez. 
<lb/> La vraye histoire nous raconte qu'il ot jadiz en la Brute Bretaigne 
<lb/> un noble homme, lequel ot riote au nepveu du roy des Bretons, 
<lb/> et l'occist. Si n'osa demourer ou pays, mais print toute sa finance 
<lb/> et s'en vint sur haultes montaignes marchissans aux reffuges 
<lb/> du Rosne et de pluseurs autres gros fleuves, et estoit le pays non 
<lb/> habitez. Et, si comme l'ystoire dit, il y trouva un jour, sur une 
<lb/> fontaine, une belle dame qui lui dist aucques toute s'aventure. 
<lb/> Et, au long aler, ilz s'entramerent, et lui fist la dame moult de 
<lb/> confors. Et bastirent ou lieu et pays desert pluseurs fors, villes 
<lb/> et habitacions firent, et fu le pays en assez brief temps assez peuplez. 
<lb/> Et s'aviserent comment ilz nommeroient 
<lb/> le pays, et pour ce qu'ilz l'avoient trouvé plain de forestz 
<lb/> et boscaiges, ilz l'appellerent Forez, et encores est il ainsi nommez. 
<lb/> Or advint qu'il ot entre la dame et le chevalier une riote, ne scay 
<lb/> pas bonnement de quoy. Mais elle se party de lui soubdainement, 
<lb/> de quoy le chevalier fu moult doulens. Ce non contrestant il croissoit 
<lb/> tousjours en grans prosperitez et en grans honneurs. Or advint 
<lb/> que les nobles de son pays lui pourveirent une bien haulte gentilz 
<lb/> femme, qui estoit sereur du conte de Poictiers qui pour le temps 
<lb/> regna. Et en ot pluseurs enfans masles. Entre les autres il en y 
<lb/> ot un, le tiers, que l'en appella Remondin, qui estoit trop durement 
<pb n="16"/>
<lb/> beaulx et gracieux, et bien entechiez. Et ou temps que cellui Remondin 
<lb/> povoit avoir de <num>XIIIJ.</num> à <num>XV.</num> ans, ly contes de Poittiers tint 
<lb/> une grant feste pour un filz qu'il avoit, qu'il voult faire chevalier. 
<lb/> Et n'avoit plus de filz, et avoit une fille moult belle, la quelle fu 
<lb/> nommee Blanche, et ly filz fu nommez Bertrans. Ly contes Emeris 
<lb/> manda moult noble baronnie pour l'amour de la chevalerie de 
<lb/> son filz. Et manda lors au conte de Forestz 
<lb/> qu'il venist a sa feste, et admenast trois de ses filz ainsnez, car 
<lb/> il les vouloit veoir. Le conte de Forez vint a son mandement le 
<lb/> plus honnourablement qu'il pot, et admena ses trois filz. La feste 
<lb/> fu moult grant, et furent faiz pluseurs chevaliers nouveaulx pour 
<lb/> l'amour de Bertrand, le filz au conte de Poittiers, qui fut, la journee, 
<lb/> fait nouveaulx chevaliers. Et fut la fait chevalier ly ainsnez 
<lb/> filz au conte de Forez. Et jousta on bien et bel, et continua la feste 
<lb/> <num>VIIJ.</num> jours tous entiers. Et donna le conte Aymery de Poittiers 
<lb/> moult de riches dons. 
<lb/> Et a la departir de la feste, demanda le conte Aymery de Poictiers 
<lb/> a cellui de Forez qu'il laissast Remondin, son nepveu, et qu'il 
<lb/> ne lui chaulsist jamais de lui, car il le pourverroit bien. Le conte 
<lb/> de Forestz lui ottroya, et demoura Remondin avec le conte, son 
<lb/> oncle, qui moult l'ama. Et departy la feste moult amoureusement 
<lb/> et moult honnourablement. Et a tant se taist l'ystoire a parler du 
<lb/> conte de Forez, qui s'en ala en son pays atout ses deux filz ainsnez 
<lb/> et sa mesnie, et procede avant a parler du 
<lb/> conte Aymery de Poictiers et de Remondin. 
<lb/> L'ystoire nous certiffie, et aussi la vraye cronique, que cil conte 
<lb/> Aymery fu grant pere de l'ayeul saint Guillaume, qui relenqui 
<lb/> toute possession mondaine pour servir Dieu Nostre Createur, et se 
<lb/> mist en l'ordre et religion des Blans Manteaulx. Mais de ce ne vous 
<lb/> vueil faire long procès, ains vueil proceder avant du conte Aymery 
<lb/> et de nostre vraye matiere. L'ystoire dit que cilz contes Aimery 
<lb/> fu un tres vaillans homs, et qui ama toutes noblesces et fu ly plus 
<lb/> saiges d'astronomie qui feust a son temps ne depuis Aristote. Car, 
<lb/> si comme dit l'ystoire, par ce temps nulz n'osoit faire apprendre 
<lb/> ses enfans nul des <num>VIJ.</num> ars qui sont apris par le noble art de rethorique, 
<lb/> tant grammaire comme musique, phisique, philosophie, geometrie, 
<lb/> theologie, ne les autres nobles sciences, s'ilz n'estoient nobles. Et 
<lb/> pour lors estoient les sciences chier tenues et prisiees plus qu'elles 
<pb n="17"/>
<lb/> ne sont ores. Et les haulx princes veoient plus cler en leurs affaires 
<lb/> par les sciences qui lors estoient aprinses en 
<lb/> temps deu, que s'ilz feussent innocent des sciences, et sentoient 
<lb/> en brief le vif des conseulx que on leur monstroit. Et ainsi je croy 
<lb/> que cuer de noble estrattion qui a la science des nobles vertus des 
<lb/> ars dessuz diz ou cuer, qu'il n'en sauroit meserrer si tost que cil 
<lb/> qui auroit aprins les ars par avarice de vouloir enrichir, par dissimilitude 
<lb/> de complaire aux princes, et non monstrer le vif du droit, 
<lb/> car rudesse de nature ne se puet bonnement appliquer a la nature 
<lb/> nourrie en noblesse. Quant de ce je vous lerray ester le parler, et 
<lb/> retourneray au conte Emery et Remondin, quel chose il leur advint 
<lb/> cy après. 
<lb/> Au temps que ly contes Eimery regna, l'ystoire tesmoingne que 
<lb/> de moult de sciences il estoit plains, et especialment de celle d'astronomie, 
<lb/> comme j'ay dessus dit. Et sachiez qu'il amoit tant Remondin 
<lb/> que plus ne povoit, et l'enfant luy, et se penoit moult de servir le 
<lb/> conte, son oncle, et de lui faire plaisir. Ly contes si amoit moult 
<lb/> les chiens et les oysiaux, et avoit foison de braques, levriers, 
<lb/> chiens courans et liemiers, braconniers, faulconniers, 
<lb/> oysiaux de proye et chiens chacerez de toutes manieres. Or advint, 
<pb n="18"/>
<lb/> si comme l'ystoire tesmoingne, que ly uns de ses forestiers lui vint 
<lb/> annoncier qu'il avoit en la forest de Colombiers le plus merveilleux 
<lb/> porc que l'en eust veu grant temps avoit ou pays, et que c'estoit 
<lb/> ly plus beaulx deduiz qui y feust grant temps a. <q>« Par foy, dist ly 
<lb/> contes, ce me plaist. »</q> Or faictes que les veneurs et les chiens soient 
<lb/> prestz demain, et nous yrons a la chace. <q>« Monseigneur, dist le 
<lb/> forestier, a vostre plaisir. »</q> Ainsi se party du conte, et appresta tout 
<lb/> ce qu'il appertenoit pour la chasse au jour que le conte lui avoit 
<lb/> ordonné. 
<lb/> Le conte Emery se party de Poictiers a grant foison de chevaliers 
<lb/> et de barons. Et estoit Remondin tousjours au plus prez de 
<lb/> lui, sur un coursier, l'espee ceinte et l'espie au col. Lors vindrent 
<lb/> en la forest, et commenca la chace. Ly pors fu fiers et orguilleux, 
<lb/> et devoura pluseurs levriers et alans, et prinst son cours par la 
<lb/> forest qui estoit haulte et droicte, et commenca 
<lb/> grant la huee. Mais ly porcs ne doubtoit riens, mais rendoit estal 
<lb/> tel qu'il n'y ot si hardy chien qui l'osast actendre, ne sy hardy 
<lb/> veneur qui l'osast enferrer. Lors vindrent chevaliers et escuiers, 
<lb/> mais il n'y ot si hardy qui osast mettre pié a terre pour l'enferrer. 
<lb/> Lors vint le conte, qui s'escrie a haulte voix: <q>« Comment! Cilz 
<lb/> filz de truye nous esbahira il tous? »</q> Quant Remondin ouy son oncle, 
<lb/> si ot grant vergoingne, et sault du courcier a terre, l'espie ou poing, 
<lb/> et s'en vint vistement devers le porc, et le fiert en l'escu, de grant 
<lb/> ayr. Et le porc s'escout et le getta a genoulx a terre, mais il ressault 
<lb/> sus comme preux et vistes, et le cuide renferrer. Mais le porc 
<pb n="19"/>
<lb/> tourne et se met au cours par telle maniere qu'il n'y ot chien ne 
<lb/> chevalier ne homme qui n'en perdist la trace et veue, fors que le 
<lb/> conte et son nepveu Remondin, qui estoit remontez et le suivoit 
<lb/> si asprement devant le conte et devant tous que ly contes ot grant 
<lb/> paour que ly porcs n'affoulast son nepveu, et lui escrie a haulte 
<lb/> voix: <q>« Beau nepveu, laissiez ceste chace. 
<lb/> Que maudiz soit qui la nous a annonciee, car, se cilz filz de truye 
<lb/> vous affolle, je ne auray jamais joye. »</q> 
<lb/> Mais Remondin qui estoit eschauffez, et qui ne ressoingnoit sa 
<lb/> vie, ne fortune bonne ne male qui lui peust avenir, le suit asprement, 
<lb/> et il estoit bien montez, et tousjours le suit le conte qu'a 
<lb/> trace qu'a veue. Que vous vauldroit longuement tenir le parler? 
<lb/> Tous les chevaulx commencierent a escauchier et a demourer 
<lb/> derriere, fors Remondin et le conte, et tant chacierent que la nuit 
<lb/> fu obscure. 
<lb/> Lors s'arresterent dessoubz un grant arbre, et dist le conte a 
<lb/> Remondin: <q>« Beau nepveu, nous demourrons cy tant que la lune 
<lb/> sera levee. »</q> Remondin dist: <q>« Si comme il vous plaira, monseigneur. »</q>
<lb/> Il descendy, et prist son fusil, et fist du feu. Un pou aprez, leva la 
<lb/> lune belle et clere, et les estoilles luisoient cler. Le conte, qui moult 
<lb/> savoit d'astronomie, regarde ou ciel, et voit les estelles cleres, et 
<lb/> l'air pur, et la lune estoit moult belle, sans tache, ne obscurté. 
<lb/> Et entretant que Remondin mettoit paine 
<lb/> a alumer le feu pour faire a son seigneur plaisir, le conte regarde 
<lb/> tousjours ou ciel contremont, et commenca a souspirer parfondement. 
<lb/> Et après les durs et aigres souspirs, disoit: <q>« Vrays Dieux, 
<lb/> comment sont les merveilles que tu as laissiees ca jus en la vertu 
<lb/> de ta chamberiere nature, merveilleuses et diverses en leur expedicion, 
<lb/> se tu n'y espandoies ta grace divine, et especialment de ceste 
<lb/> merveilleuse aventure que je voy ou cours des estoilles que tu as 
<lb/> lassus assises dès le commencement du ciel, par haulte science 
<lb/> d'astronomie dont tu m'as presté une des branches, de quoy je 
<lb/> te doy louer de cuer parfait, et ta Haulte Majesté, ou nulle ne se 
<lb/> puet comparer. Mais comment pourroit ce estre raisonnablement, 
<lb/> s'il n'estoit en ton invisible jugement, quant par congnoissance 
<lb/> humaine que nulz homs pourroit avoir bien et haulte honnour par 
<lb/> mal faire? Et non contretant, je voy par la haulte science et art 
<lb/> dessus dit, que par ta saincte grace m'as presté, qu'il est ainsi. »</q> Si 
<pb n="20"/>
<lb/> en suy moult esmerveilliez. Et lors commença a souspirer plus parfondement 
<lb/> que devant. 
<lb/> Remondin, qui avoit alumé le feu, et qui bien 
<lb/> avoit ouy ce que ly conte Aymery avoit dit, en partie, lui dist: 
<lb/> <q>« Monseigneur, le feu est esprins, venez vous chauffer. Et je croy 
<lb/> qu'en pou de temps vendront aucunes gens qui nous diront toutes 
<lb/> nouvelles, car je croy que la venoison soit prinse, car j'ay ouy 
<lb/> courner, ce me semble, la rassemblee des chiens. Par foy, dist ly 
<lb/> contes, il ne m'en est gueres. Plus m'est de ce que je voy. »</q> Et lors 
<lb/> regarde ou ciel, et commence a souspirer plus fort que devant. Et 
<lb/> Remondin, qui moult l'amoit, lui dist: <q>« Haa, monseigneur, pour 
<lb/> Dieu, laissiez telz choses ester. Il n'appertient point a si hault 
<lb/> prince comme vous estes, mettre cure de enquerre de telz ars, ne 
<lb/> de telz choses. Car, comment qu'il soit, Dieu vous a pourveu de 
<lb/> tres haulte et noble seigneurie et possession terrienne. Dont vous 
<lb/> vous povez bien passer, s'il vous plaist, de vous donner courroux 
<lb/> ne ennuy pour telles choses qui ne vous pevent ne aidier ne nuire. 
<lb/> Haa, folz, ce dist ly contes, se tu savoies la grant et riche et merveilleuse 
<lb/> adventure que je voy, tu en seroies tous esbahiz. »</q> Resmondin, 
<lb/> qui n'y pensoit a nul mal, lui respondy: <q>« Mon tres redoubté 
<lb/> seigneur, plaise vous a moy dire que c'est, 
<lb/> s'il se puet faire, et aussi se c'est chose que je doye savoir. Par 
<lb/> Dieu, dist ly contes, tu le sauras. Et saiches de certain que je vouldroye 
<pb n="21"/>
<lb/> que Dieux ne li mondes ne t'en demandast rien, et l'adventure 
<lb/> te deust avenir de moy mesmes, car je suiz desormais vieulx, 
<lb/> et si ay des hoirs assez pour tenir mes seignouries, car je t'aime 
<lb/> tant que je vouldroie que si haulte honneur feust eslue pour toy. 
<lb/> Et l'aventure si est telle que, se, a ceste presente heure, uns subgiez 
<lb/> occioit son seigneur, qu'il devendroit ly plus riches, ly plus 
<lb/> puissans, ly plus honnourez qui feust oncques en son lignaige, et 
<lb/> de lui ystroit si tres noble lignie qu'il en seroit mencion et remembrance 
<lb/> jusques en la fin du monde; et saiches que c'est vray. »</q> Lors 
<lb/> respondy Remondin que jamais ne le pourroit croire que tel chose 
<lb/> feust veritable, car ce seroit contre raison que nulz homs peust 
<lb/> avoir bien ne honneur pour faire mortelle trahison. <q>« Par moy, dist 
<lb/> ly contes, Remondin, croy qu'il est tout vray, tout aussi vray 
<lb/> comme je le t'ay dit. Par foy, dist ly enfes, ce ne croiray je ja, 
<lb/> car ce n'est mie chose qui face a croire. »</q>
<lb/> Et lors commencierent tous deux fort a penser, et lors ouyrent, 
<lb/> au long du boys, un grant escroiz et fort desrompre les menus rams 
<lb/> et le ronceys. Lors print Remondin son espie qui estoit par terre, 
<lb/> et ly contes traist l'espee, et attendirent ainsi longtemps pour 
<lb/> savoir ce que ce seroit, et se mirent au devant du feu, au lez ou 
<lb/> ilz avoient ouy le bois desrompre. Et en cel estat demourerent tant 
<lb/> qu'ilz virent ung porc senglier grant et merveilleux, qui s'en venoit, 
<lb/> escumant et morcelant les dens, vers eulx moult horriblement. 
<lb/> <q>« Monseigneur, dist Remondin, montez sus cest arbre, que cilz sengliers 
<lb/> ne vous face mal, et m'en laissiez convenir. Par foy, dist ly 
<lb/> contes, ja ne plaise a Jhesucrist que je te laisse en ceste adventure. »</q> 
<lb/> Et quant Remondin l'ot, si se met au devant du senglier, l'espie 
<lb/> ou poing, en bonne voulenté de le destruire, et ly sengliers destourne 
<lb/> de lui et court vers le conte. Or commence la doulour et la 
<lb/> grant tristece Remondin et le grant eur qui depuis lui vint de ceste 
<lb/> doulereuse tristece, si comme la vraye histoire le nous raconte. 
</p>
</div>
<div>
<head>Comment Remondin osccit le conte,, son seigneur,, de l'espie,, et 
cuidoit ferir le senglier,, si comme dit l'ystoire.</head>
<p> 
<lb/> <hi rend="ital">Comment Remondin osccit le conte, son seigneur, de l'espie, et 
<lb/> cuidoit ferir le senglier, si comme dit l'ystoire.</hi> 
<lb/> En ceste partie nous dit l'ystoire que, quant Remondin vint a 
<lb/> l'encontre du senglier pour destourner qu'il ne venist sur son seigneur, 
<lb/> que alors que le sengler l'apperceut, il se destourna de sa 
<pb n="22"/>
<lb/> voie et vint vers le conte grant aleure. Et quant le conte le vit 
<lb/> venir, si regarde lez soy, et vit un espie, et boute l'espie ou feurre, 
<lb/> et print l'espie, et le met soubz la plante du pié et l'abaisse. Et 
<lb/> ly sengliers vint grant aleure. Et le conte, qui moult scot de la 
<lb/> chasse, le va enferrer en l'escu, de la pointe de l'espie qui moult 
<lb/> fu agüe. Mais l'escu du sanglier fu si durs qu'il convint, par la 
<lb/> force du sengler, le conte verser a genoulx. 
<lb/> Et Remondin vint courant, et palmie l'espie, et cuide ferir le sengler 
<lb/> entre les quatre membres, car le senglier estoit enversé du 
<lb/> coup que le conte lui avoit donné, et l'actaint Remondin du taillant 
<lb/> de l'espie sur la soye du doz. Et il venoit de grant randon. 
<lb/> La lemelle et l'espie eschappa en glissant sur le porc, et vint actaindre 
<lb/> le conte qui estoit versez a genoulx, par my le nombril, 
<lb/> de part en part. Et Remondin retraist l'espie, et en fiert le porc 
<lb/> tellement que il l'atterra tout mort. Puis vint au conte, et le cuide 
<lb/> lever, mais ce fu pour neant, car il estoit mort. Et quant Remondin 
<lb/> vit la playe et le sang qui en yssoit a grant randon, il fu moult 
<lb/> doulens, et le commence fort a regreter et le complaindre en faisant 
<lb/> lamentacions plus griefz que nulz homs ne fist oncques nul 
<lb/> jour de vie, en disant: <q>« Hee, faulse Fortune, comment es tu si 
<lb/> perverse que tu m'as fait occire cellui qui tant m'amoit, cellui qui 
<lb/> tant de bien m'avoit fait! Hee, Doulx Pere 
<lb/> puissant, ou sera ores ly pays ou cest fors divers pecheur se 
<lb/> pourra tenir. Certes, tuit cilz qui orront parler de ceste mes prison, 
<lb/> me jugeront, et auront droit, a mourir de honteuse mort et en grief 
<lb/> martire, car plus fausse ne plus mauvaise trahison ne fist oncques 
<lb/> pechierre. Terre, que ne te euvres tu! Si m'engloutiz et me met 
<lb/> avec le plus obscur et le plus hydeux des angels, qui jadiz fu ly 
<lb/> plus beaulx de tous, car je l'ay bien desservi. »</q> En ceste doulour et 
<lb/> lamentacion fu grant espace. Lors s'avisa a lui mesmes et dist: 
<lb/> <q>« Messire, qui la gist mort, me dist, se telle adventure m'avenoit, 
<lb/> que je seroie ly plus honnourez de mon lignaige. Mais je voy bien 
<lb/> tout le contraire, car je seray ly plus maleureux et ly plus deshonnourez, 
<lb/> et certes c'est bien droit. Non contrestant, puis qu'il ne 
<pb n="23"/>
<lb/> peut autrement estre, je partiray de ces marches et m'en yray 
<lb/> querir adventure en lieu ou je pourray esperir mon pechié, s'il 
<lb/> plaist a Dieu. »</q> Lors vint a son seigneur. Si le baise tout en plourant 
<lb/> et triste de cuer que il ne disist un mot pour tout l'or du monde; 
<lb/> et prent son cor et lui met sur le pitz. Et monta a cheval, et s'en 
<lb/> va grant aleure au travers de la forest, 
<lb/> ne scet quelle part. Et si grant dueil va demenant qu'il n'est 
<lb/> corps de creature qui vous sceust dire la dixiesme partie de sa 
<lb/> doulour. 
<lb/> L'ystoire nous dist que, quant Remondin fu partiz de son seigneur, 
<lb/> qu'il ot laissié mort en la forest, emprez le feu et le senglier 
<lb/> aprez, il chevaucha tant par la haulte forest, menant telle doulour 
<lb/> que c'estoit merveilles. Et chevaucha tant que la nuit le prist et 
<lb/> que il fu myenuit. Et arriva sur une fontaine nommee la Fontaine 
<lb/> de Soif, et aucuns la nommerent la Fontaine Faee, pour ce que 
<lb/> mainte aventure y est avenue du temps passé et avenoit de jour 
<lb/> en jour. Et estoit la fontaine en un fier et merveilleux desrubaux, 
<lb/> et avoit grans rochiers au dessus et belle praierie au long de la 
<lb/> valee, oultre la haulte forest. Et la lune luisoit clere. Et ly chevaulx 
<lb/> Remondin le portoit tout a son plaisir, ou il vouloit aler, car il 
<lb/> n'avoit adviz en lui de la forte desplaisance que il avoit, ne que se 
<lb/> il dormisist. Et tant chevaucha qu'il s'approucha durement de la 
<lb/> fontaine. Et pour lors avoit sur la fontaine trois dames 
<lb/> en esbat, dont entre elles en avoit une qui estoit la 
<lb/> plus seignourie, et leur dame estoit. Et de ceste voulons nous 
<lb/> parler selon ce que l'ystoire nous en dit. 
</p>
<pb n="24"/>
</div>
<div>
<head>Comment Remondin trouva les IIJ. dames sur la Fontaine de Soif.</head>
<p> 
<lb/> <hi rend="ital">Comment Remondin trouva les <num>IIJ.</num> dames sur la Fontaine de Soif.</hi> 
<lb/> Or dit l'ystoire que tant porta le cheval Remondin, ainsi pensif 
<lb/> et plein d'ennuy et de meschief qui lui estoit advenu, qu'il ne 
<lb/> savoit ou il aloit, ne il ne conduisoit pas le cheval, mais le portoit 
<lb/> partout la ou il lui plaisoit a aler, sans ce que il lui tournast le 
<lb/> frain a dextre ne a senestre; ne Remondin ne voit ne oit ne entent. 
<lb/> En ce party passa par devant la fontaine ou les trois dames estoient, 
<lb/> sans ce qu'il les veist, et ly chevaulx l'emporte 
<lb/> grant aleure. Et lors la plus seignourie dist aux autres: <q>« Par 
<lb/> ma foy, cil qui la passe semble gentil homme, mais il ne le monstre 
<lb/> pas, ains monstre qu'il est extraiz de rudesse, quant il passe ainsi 
<lb/> escouteement devant dames ou damoiselles sans les saluer. »</q> Et ce 
<lb/> disoit elle pour couverture, pour ce que les autres ne perceussent 
<lb/> ce ou elle contendoit, car elle savoit bien qui ly bacheliers fu, ainsi 
<lb/> comme orrez en l'ystoire cy aprez. Et lors dist aux autres: <q>« Je le 
<lb/> vueil aler a parler. »</q>
<lb/> Lors se part des autres et vint a Remondin et print le frain du 
<lb/> cheval, et l'arreste tout quoy en disant: <q>« Par ma foy, vassaulx, il 
<lb/> vous muet de grant orgueil ou de grant niceté de ainsi passer par 
<lb/> devant damoiselles sans les saluer, combien que l'orgueil et la niceté 
<lb/> puet bien estre en vous tout ensemble. »</q> Et atant se taist. Et cilz 
<lb/> qui ne l'oit ne entent, ne lui respond mot. Et celle, comme courroucie, 
<lb/> lui redist autre foiz: <q>« Comment, dist-elle, sire musars, estes 
<lb/> vous si despiteux que vous ne me daigniez respondre? »</q> Et cilz ne 
<lb/> lui respond mot: <q>« Par foy, dist-elle, je croy que cilz jeunes 
<lb/> homs dort sur son cheval, ou il est sours et muet. 
<lb/> Mais je croy que je le feray ja parler, se il oncques parla nul jour. »</q> 
<lb/> Lors le prent par la main et le tyre fort et ferme en disant: <q>« Sire 
<lb/> vassaulx, dormez vous? »</q> Et Remondin <supplied resp="#editor">fremist</supplied> tout ainsi comme 
<lb/> uns homs qui s'esveille en seursault, et met main a l'espee, comme 
<lb/> cil qui cuidoit que les gens du conte lui venissent courir sus. Et 
<lb/> quant la dame l'appercoit, si scot bien qu'il ne l'avoit pas encores 
<lb/> apperceue, et lui dist tout en riant: <q>« Sire vassaulx, a qui voulez 
<lb/> vous commencier la bataille? Voz ennemis ne sont pas cy present. 
<lb/> Beau sire, je suis de vostre partie. »</q> 
<lb/> Et quant Remondin l'ouy, si la regarde, et percoit la grant 
<lb/> beauté qui estoit en la dame; si s'en donne grant merveille, et ne 
<pb n="25"/>
<lb/> lui semble mie qu'il eust oncques mais veu si belle. Lors sault jus 
<lb/> du cheval appertement, et l'encline perfaictement en disant: <q>« Tres 
<lb/> chiere dame, pardonnez moy l'injure et la vilenie que j'ay fait 
<lb/> envers vous, car certes j'ay trop mesprins, et je vous jure ma foy 
<lb/> que je ne vous avoye veue ne ouye quant vous 
<lb/> me traïstes par la main. Et sachiez que je pensoye moult fort a 
<lb/> un mien affaire qui moult me touche au cuer, et je prye a Dieu 
<lb/> qu'il m'en aide a yssir. Par ma foy, sire, dist la dame, c'est bien 
<lb/> dit, car en toutes choses doit on appeller Dieu en son aide. Et je 
<lb/> vous croy bien de ce que vous dictes que vous ne m'avez ouye 
<lb/> ne entendue. Mais ou alez vous a ceste heure, se vous le me povez 
<lb/> bonnement descouvrir? Et se vous ne savez le chemin, je vous 
<lb/> vous y aideray a assenner, car il n'a voie ne sentier en ceste forest 
<lb/> que je ne saiche bien ou ilz vont, et vous fiez tout seurement en 
<lb/> moy. Par ma foy, madame, dist Remondin, grans mercis de vostre 
<lb/> courtoisie. Sachiez que j'ay pery mon chemin la plus grant partie 
<lb/> du jour jusques a maintenant. »</q> Quant celle voit que il se celoit 
<lb/> si fort contre lui, si lui a dit: <q>« Remondin, par Dieu, riens ne vous 
<lb/> vault le celer; je scay bien comment il vous va. »</q> Quant Remondin 
<lb/> l'entent et oit qu'elle le nomme, il fu si esbahiz qu'il ne scot que 
<lb/> respondre. Et elle, qui bien apperceut que il estoit tous honteux 
<lb/> de ce qu'elle savoit tant de son estat, lui 
<lb/> dist: <q>« Par Dieu, Remondin, je suiz, aprez Dieu, celle qui te puet 
<lb/> plus aidier et avancier en ce mortel monde, en tes adversitez, et 
<lb/> ton malefice revertir en bien. Rien ne te vault le celer. Je scay 
<lb/> bien comment tu as occis ton seigneur par mespresure, comme de 
<lb/> cas volontaire, combien que pour l'eure tu ne le cuidas pas faire; 
<lb/> et scay bien toutes les paroles qu'il te dist par l'art d'astronomie 
<lb/> dont il fu garny. »</q> 
<lb/> Quant Remondin l'ouy, si fu plus esbahiz que devant, et lui 
<lb/> respondy: <q>« Chiere dame, vous me dictes verité pure, mais je m'esmerveil 
<lb/> comment vous le povez savoir, ne qui le vous a si tost 
<lb/> annoncié. »</q> Et celle lui dist: <q>« Remondin, ne t'en esbahiz pas, car je 
<lb/> le scay bien. Et saiches que je scay bien que tu cuides que ce soit 
<lb/> fantosme ou euvre dyabolique de mon fait et de mes paroles, 
<lb/> mais je te certiffie que je suiz de par Dieu et croy en tout quanque 
<lb/> vraye catholique doit croire. Et saiches de certain que sans moy 
<lb/> ne mon conseil tu ne pues venir a chief de t'emprise. Et se tu me 
<pb n="26"/>
<lb/> veulz croire, toutes les paroles que tes sires te dist te seront, a 
<lb/> l'aide de Dieu, achevees, et plus qu'il ne t'en 
<lb/> dist, car je te feray le plus seignoury et le plus grant qui oncques 
<lb/> feust en ton lignaige, et le plus puissant terrien. »</q>
<lb/> Quant Remondin entendy les promesses de la dame et il lui 
<lb/> ressouvint des paroles que ses sires lui avoit dictes, et considere 
<lb/> aussi le peril ou il est d'estre exilliez ou mort, ou dechaciez de tous 
<lb/> pays ou il peust estre congneuz, si s'avisa qu'il se mettroit a l'aventure 
<lb/> de croire la dame, car il n'avoit que une foiz a passer le crueux 
<lb/> pas de la mort. Si respondi moult humblement: <q>« Chiere dame, je 
<lb/> vous remercy de la haulte promesse que m'offrez. Or vueillez savoir 
<lb/> qu'il ne demourra pas pour peine ne pour travail que je n'assouisse 
<lb/> vostre plaisir a mon povoir, se c'est chose que bons crestiens 
<lb/> puist par honneur entreprendre. Par foy, dist la dame, c'est bien 
<lb/> dit. Et je ne vous conseilleray chose dont bien et honneur ne vous 
<lb/> doye venir. Mais il fault premierement que vous me promettez 
<lb/> que vous me prendrez a femme. Et ne vous doubtez, car seurement 
<lb/> je suiz de par Dieu. »</q> Et Remondin 
<lb/> jura que si feroit il. 
<lb/> <q>« Or, Remondin, dist elle encores, fault il que vous jurez autre 
<lb/> chose. Madame, quoy? Je sui tout prest, se c'est chose que je 
<lb/> doye faire bonnement. Oïl, dist elle, il ne vous puet tourner a nul 
<lb/> prejudice que de tout bien. Vous me jurerez sur tous les seremens 
<lb/> que preudoms doit faire, que le samedi vous ne mettrez jamais 
<lb/> peine a moy veoir ne enquerre ou je seray. Et je vous jure, par 
<lb/> le peril de l'ame de moy, que jamais cellui jour je ne feray ja chose 
<lb/> qui vous puist estre atournee fors a toute honneur. Et cellui jour 
<lb/> ne feray que penser par quelle voye je pourray mieulx accroistre 
<lb/> en haulte valeur vous et vostre estat. »</q> Et Remondins lui jure ainsi. 
<lb/> Dont reprint la dame le parler. 
<lb/> <q>« Amis, dist la dame, je vous diray que vous ferez. Ne doubtez 
<lb/> rien, mais alez vous en droit a Poictiers, et quant vous y venrez, 
<lb/> vous trouverez pluseurs qui seront venuz de la chasse, qui vous 
<lb/> demanderont nouvelles du conte vostre seigneur. Dictez: <q>“ Et comment, 
<lb/> n'est-il pas repairez? ”</q> Ilz diront que 
<lb/> non. Respondez que vous ne le veistez depuis que la chasse commenca 
<lb/> a estre forte, et que lors le perdistes en la forest de Colombiers, 
<lb/> comme pluseurs firent, et vous en esbahissiez comme les 
<pb n="27"/>
<lb/> autres. Assez tost aprez vendront les veneurs et de ses gens qui 
<lb/> apporteront le conte mort en une lettiere; et semblera a tous que 
<lb/> la plaie soit faicte des dens du porc, et diront tuit que le senglier 
<lb/> l'a mis mort, et que le conte a le senglier occiz, et le tendront pluseurs 
<lb/> a grant vaillance. La tristour commencera grant. La contesse, 
<lb/> son filz Bertrans, sa fille Blanche, tuit, grant et menu, menront 
<lb/> dueil. Faictes dueil comme les autres, vestez le noir comme 
<lb/> les autres. L'obseque sera fait moult noble, et le terme assennez 
<lb/> que les barons feront hommage au jeusne conte. Vous revendrez 
<lb/> cy a moy le jour devant que l'ommage se devra faire, et vous me 
<lb/> trouverez en ceste propre place. Et tenez, mon amy, a nostre amour 
<lb/> commencier, je vous donne ces deux verges d'or qui tiennent 
<lb/> ensemble; <supplied resp="#editor">dont</supplied> les pierres ont moult grant vertu, l'une que cil 
<lb/> a qui elle sera donnee par amour, ne pourra mourir par cops 
<lb/> d'armes, tant que il l'ait sur lui, l'autre qu'elle 
<lb/> lui donrra victoire contre tous ses mal veullans, s'il a bonne querelle, 
<lb/> soit en plaidoierie, ou en meslee. Et vous en alez seurement, 
<lb/> mon amy, car vous ne vous avez que faire de riens doubter. »</q> Et 
<lb/> lors print Remondin congié d'elle en la acoulant moult doulcement, 
<lb/> et la baisa tres amoureusement, comme celle ou il se confie 
<lb/> du tout; car il estoit ja si sousprins de s'amour que quant qu'elle 
<lb/> lui disoit, il lui affermoit toute verité; et il avoit raison, si comme 
<lb/> vous orrez ca avant en la vraye histoire. 
<lb/> L'ystoire nous dit que Remondin monta a cheval, et sa dame le 
<lb/> mist ou droit chemin de Poictiers et se party de lui. Adont Remondin, 
<lb/> qui moult ama sa compaignie, fu moult doulent, car bien voulsist 
<lb/> estre tousjours avec celle qui si bon confort lui avoit donné. 
<lb/> Et lors commence a chevauchier vers Poictiers, et la dame retourne 
<lb/> a la fontaine, aux autres deux dames. Et se taist l'ystoire de elles 
<lb/> et retourne a parler de Remondin, comment il s'en va a Poictiers. 
<lb/> Or dist l'ystoire que Remondin chevaucha tant qu'il vint a Poictiers, 
<lb/> ou il trouva pluseurs qui estoient 
<lb/> venus de la chasse, les uns dès le soir et ly aucun le matin, qui lui 
<lb/> ont demandé: <q>« Remondin, ou est monseigneur? Comment, dist il, 
<lb/> n'est il pas venuz? »</q> Et cilz respondirent que non. Et Remondin 
<lb/> respond: <q>« Je ne le vy depuis que le fort de la chace commenca et 
<lb/> que le porc se mist a l'abbay des chiens. »</q> Et lors commencent fort 
<lb/> a venir fort les uns après les autres. Mais quant des nouvelles du 
<pb n="28"/>
<lb/> conte, chascun ensuit Remondin. Et bien dient ly aucun que oncques 
<lb/> mais n'avoient veu si estrange chace ne si merveilleuse, ne 
<lb/> senglier courir si estrangement. Et disoient pluseurs que c'estoit 
<lb/> un senglier estrange et forpassez de ses repaires. Chascuns s'esmerveilloit 
<lb/> fort de ce que ly contes demouroit tant. Et venoient attendre 
<lb/> a la porte devers la forest et furent la grant temps, et tousjours 
<lb/> venoient gens qui tousjours disoient comme les autres, et 
<lb/> que ilz s'estoient esgarez toute la nuit contreval la forest, sans 
<lb/> savoir tenir ne congnoistre voie ne sentier, dont ilz s'esmerveilloient 
<lb/> tuit forment. Et la contesse, qui estoit en la sale a Poictiers 
<lb/> estoit moult doulente de la demouree du 
<lb/> conte, aussi estoient ses enfans. Mais tantost le seront plus, ainsi 
<lb/> comme vous l'orrez en l'ystoire. 
</p>
</div>
<div>
<head>Comment les forestiers et les veneurs apportent le corps Emery et le 
porc mort,, menans grans pleurs et grans criz.</head>
<p> 
<lb/> <hi rend="ital">Comment les forestiers et les veneurs apportent le corps Emery et le 
<lb/> porc mort, menans grans pleurs et grans criz.</hi> 
<lb/> L'ystoire nous raconte que tant attendirent a la porte cilz qui 
<lb/> estoient avecques Remondin que de ceulx de la chace, ilz virent 
<lb/> apparoir un grant troupel de gens, et, a l'approuchier, ilz entendirent 
<lb/> moult de piteuses voix qui griefment se lamentoient, dont 
<lb/> ilz furent fort esmerveilliez. Et se commencerent les pluseurs a 
<lb/> doubter qu'ilz n'eussent aucun empeschement 
<lb/> de leur seigneur, et tant attendirent que cilz qui approucherent 
<lb/> devant leur commencierent a escrier: <q>« Plourez, plourez tuit. 
<lb/> Vestez vous de noir. Cilz filz de truye nous a mis mort nostre bon 
<lb/> conte Emery. »</q> Et après ceulx venoient deux veneurs qui apportoient 
<lb/> le senglier sur un roncin, qui estoit grant a merveilles. Et 
<lb/> entrent en la cité, grant douleur faisant. Lors vint la lictiere ou le 
<lb/> conte estoit dedens mort. Quant ses hommes le virent, si commencierent 
<lb/> a crier: <q>« Haa, maudit soit celui qui ceste chace nous 
<lb/> annonça. »</q> Et la commenca la doulour si grant que oncques homs 
<lb/> ne vit greigneur. Et en cellui estat, douleur faisant, s'en vindrent 
<lb/> jusques au palais, et la fu ly corps descendus. On ne doit pas ramentevoir 
<lb/> dueil longuement. La contesse et ses enfans font grant 
<lb/> dueil, le peuple et tous les barons du pays font grant dueil, et en 
<lb/> seurquetout Remondin fait greigneur dueil que tous les autres, et 
<pb n="29"/>
<lb/> se repentoit tant de son meffait que se ne feust l'esperance du confort 
<lb/> qu'il prenoit de sa dame, il ne se peust estre tenus qu'il ne 
<lb/> leur eust dit sa mesaventure, pour la grant 
<lb/> contrition qu'il avoit de la mort son seigneur. 
<lb/> Je ne vous vueil pas longuement tenir de ceste matiere. L'obseque 
<lb/> fu fais et fu enseveliz moult honnourablement en l'eglise de Nostre 
<lb/> Dame de Poictiers, selon la coustume du temps. Et vous devez 
<lb/> savoir que les bonnes gens du pays, qui orent leur seigneur perdu, 
<lb/> furent moult doulens; en chaude cole prindrent le porc et le porterent 
<lb/> en la place devant la dicte eglise, et l'ardirent en un four 
<lb/> qu'ilz firent de mottes de terre. 
<lb/> Or il est bien verités qu'il n'est douleur, tant soit angoisseuse, 
<lb/> qui ne s'adoulcisse sur le tiers jour. Les barons du pays conforterent 
<lb/> la dame et ses enfans a leur povoir, et tant firent que leur 
<lb/> douleur s'assouaga. Mais la doulour Remondin croissoit tousjours 
<lb/> tant pour la cause qui le contraingnoit du meffait qu'il avoit fait, 
<lb/> comme pour l'amour qu'il avoit au conte, son oncle. Et tant fist 
<lb/> le conseil que les barons du pays furent mandez a un certain jour 
<lb/> pour faire hommage a leur jeune seigneur et relever leurs terres 
<lb/> et leurs fiefz. Et quant Remondin le scot, il monta a cheval tout 
<lb/> seul et yssy de Poictiers, et entra en la forest pour venir tenir 
<lb/> convenant a sa dame. 
<lb/> L'ystoire dit que tant chevaucha Remondin 
<lb/> qu'il vint a Coulombiers et trespassa la villette, et se mist sur la 
<lb/> montaigne, et erra tant qu'il apperceut la praierie qui estoit dessoubz 
<lb/> le desrubant, et le rochier qui estoit au dessus de la Fontaine 
<lb/> de Soif. Et quant il approucha un petit plus, il apperceut un hostel 
<lb/> de pierre a maniere d'une chappelle. Et sachiez que Remondin 
<lb/> avoit la esté pluseurs foiz, mais oncques mais ne lui avoit veue. 
<lb/> Et quant il approucha plus prez, il apperceut devant ledit lieu 
<lb/> pluseurs dames, damoiselles, chevaliers, escuiers, qui lui firent 
<lb/> moult grant feste, et l'onnourerent forment, de quoy il s'esmerveilla 
<lb/> moult fort. Ly uns lui dist: <q>« Sire, descendez et venez devers 
<lb/> madame, qui vous attent ca en son paveillon. Par foy, dist Remondin, 
<pb n="30"/>
<lb/> ce me plaist. »</q> Lors descend et s'en va avecques ceulx qui le conduisoient 
<lb/> vers leur dame moult honnourablement. 
<lb/> Ainsi comme je vous dy, convoierent Remondin, faisant moult 
<lb/> grant honneur, et tant qu'ilz approucherent d'un moult riche paveillon. 
<lb/> Et au pervenir jusqu'a la dame yssy grant compaignie de 
<lb/> dames et damoiselles qui furent moult richement 
<lb/> abituees. Et se party la dame des autres, et vint a Remondin, 
<lb/> et lui dist: <q>« Sire, vous soiez ly tres bien venus, comme la creature 
<lb/> du monde que je desiroye plus a veoir. Ma chiere dame, grans 
<lb/> mercis, car vrayement il m'est ainsi de vous. »</q> La dame le prist 
<lb/> par la main et l'emmena dedans le paveillon, et s'assistrent sur 
<lb/> une riche couche, et tuit les autres demeurerent dehors. 
<lb/> Lors commenca la dame a mettre a raison Remondin, et lui dist: 
<lb/> <q>« Mon amy, je scay bien que vous avez bien tenu ce que je vous 
<lb/> avoye introduit; si en auray desormais plus grant fiance en vous. »</q> 
<lb/> Dame, dist Remondin, j'ay trouvé si bonne verité es commencemens 
<lb/> de voz paroles que vous ne me saurez chose commander 
<lb/> que nulz corps humains puisse raisonnablement emprendre, que je 
<lb/> n'emprengne a vostre plesir. <q>« Remondin, dist la dame, par moy 
<lb/> n'emprendrez vous chose de quoy vous ne doiez venir a bon chief. »</q>
<lb/> Lors vint uns anciens chevaliers qui s'agenoilla devant elle, et 
<lb/> honnoura moult Remondin. Et lors dist: <q>« Ma dame, il est tout 
<lb/> prest quant il vous plaira. »</q> Et la dame lui 
<lb/> respond: <q>« Faictes couvrir quant il vous plaira. »</q> Lors fut tout 
<lb/> appareillié, et laverent et s'assistrent. Entre Remondin et la dame 
<lb/> a un moult riche days, et aval le paveillon avoit grant foison de 
<lb/> tables drecies et moult de honnourables gens assiz. Remondin fu 
<lb/> moult esmerveilliez et demanda a sa dame: <q>« Ma dame, dont viennent 
<lb/> tant de gens et si noblement abituez? Par foy, dist la dame, 
<lb/> ne vous en donnez ja merveille, car ilz sont tous a vous, et en vostre 
<lb/> service, et moult d'autres que maintenant ne povez veoir. »</q> Atant 
<lb/> se taist Remondins, et lors apporta on mès a si grant planté que 
<lb/> c'estoit merveilles a regarder. De ce ne vueil tenir long plait. Les 
<lb/> nappes furent ostees, et laverent. Après graces print la dame 
<lb/> Remondin par la main et le mena rasseoir sur la couche, et chacuns 
<lb/> se tray en sus. 
<pb n="31"/>
<lb/> Lors dist la dame a Remondin: <q>« Amis, ly jour est a demain que 
<lb/> les barons de Poictou doivent faire hommage au jeusne conte 
<lb/> Bertran. Si saichiez, amis, qu'il vous y fault estre, et ferez ce que 
<lb/> je vous diray. Vous actendrez tant que ly baron 
<lb/> auront fait hommage, et lors vous trairez avant, et demanderez 
<lb/> au jeusne conte un don pour tout le salaire du service que 
<lb/> vous feistes oncques a son pere; et lui dictes bien que vous ne lui 
<lb/> demanderez chastel ne ville, ne forteresse, ne chose qui guerres lui 
<lb/> couste. Et je scay bien qu'il le vous accordera, car les barons lui 
<lb/> conseilleront. Quant il le vous aura accordé, si lui demandez autant 
<lb/> de place en ceste roche et en ce desrubant comment un cuir de 
<lb/> cerf pourra enclourre, et qu'il le vous donne si franchement que 
<lb/> nulz n'y mette ne saiche mettre empeschement de hommage de 
<lb/> fief, ne de rente nulle. Et de ce prennez bonnes lettres et bonne 
<lb/> chartre seellee du grant seel de la dicte conté et des seaulx des 
<lb/> pers du dit païs. Et quant vous aurez tout fait, l'endemain, vous 
<lb/> trouverez un homme qui portera en un sac un cuir de sers courree 
<lb/> a alun, et achetez le tout ce qu'il le vous fera, puis en faictes taillier 
<lb/> un corion tout d'une piece soubtilment, le plus delié que on 
<lb/> pourra bonnement. Puis vous faictes venir delivrer vostre place 
<lb/> laquelle vous trouverez toute tracee et ordonnonee ou il me plaira 
<lb/> que vostre place se comporte. Et, au rapporter les boux ensemble, 
<lb/> se ly corions croist, faictes le ramener contreval 
<lb/> la valee, et sachiez que ly ruisseaux de ceste fontaine courra 
<lb/> tout contreval, et en naistra vns ruisseaulx assez grans, qui puis 
<lb/> aura bien besoing en ce lieu. Et alez hardiement, mon amy, et ne 
<lb/> vous doubtez de rien, car toutes vos besoingnes seront bonnes. 
<lb/> Et retournez icy devers moy le landemain que on vous aura delivré 
<lb/> vostre don, et en prennez les chartres. »</q> Cilz respond: <q>« Ma dame, 
<lb/> je feray vostre plaisir a mon povoir. »</q> Lors s'entrebaisent moult 
<lb/> doulcement et prennent congié l'un de l'autre. Et se taist l'ystoire 
<lb/> d'elle et parle de Remondin, qui monte a cheval et s'en va tirant 
<lb/> vers Poictiers tant comme il puet. 
<lb/> L'ystoire nous dit que tant chevaucha Remondins qu'il vint a 
<lb/> Poictiers, ou il trouva grant foison de haulx barons de la conté 
<lb/> qui estoient venus pour faire hommage au conte Bertrand, qui 
<lb/> lui firent moult grant feste. Et le lendemain vindrent ensemble a 
<lb/> Saint Ylaire, et la fist on le service divin. Et la fut le jeune conte 
<pb n="32"/>
<lb/> en estat de chanoine, comme leur abbés, et fist son deu comme il 
<lb/> appertient. Et lors vindrent les barons, et 
<lb/> lui firent hommage tuit cilz qui faire lui deurent. Après tout ce 
<lb/> fait, se traist Remondin avant moult areement et dist: <q>« Entre vous, 
<lb/> barons de la noble conté de Poictou, plaise vous a entendre la 
<lb/> requeste que j'entens a faire a monseigneur le conte, et, s'il vous 
<lb/> semble qu'elle soit raisonnable, que lui priez qu'il me le veulle 
<lb/> accorder. »</q> Les barons respondirent: <q>« Remondin, nous le ferons tres 
<lb/> voulentiers. »</q> Et lors s'en vindrent devers le conte tout ensemble. 
<lb/> Remondin commenca a parler moult aviseement, en disant: <q>« Tres 
<lb/> chiers sires, je vous requier, en remuneracion de tous les services 
<lb/> que je fiz oncques a monseigneur vostre pere, dont Dieux ait l'ame, 
<lb/> qu'il vous plaise a moy donner un don, lyquelx ne vous coustera 
<lb/> ne forteresse, ne chastel, ne chose nulle qui guerres vaille. »</q> Lors 
<lb/> respondy ly contes: <q>« S'il plaist a mes barons, il me plaist bien. »</q> Et 
<lb/> cilz dirent: <q>« Sire, puis que c'est chose de si petite value, vous ne 
<lb/> lui devez pas reffuser. »</q> Et ly contes dist: <q>« Puis qu'il vous plaist, 
<lb/> je lui accorde. »</q> Et demande hardiement: <q>« Sire, dist Remondin, 
<lb/> grans mercis. Sire, je ne vous demande autre don fors 
<lb/> que vous me veuilliez accorder au dessus de la Fontaine 
<lb/> de Soif, es roches haultes et es haulx boys et desrubaux, ou il le 
<lb/> me plaira a prendre, tant que un cuir de cerf pourra enclourre, 
<lb/> et après la clouture, le long de tous lieux en esquairre. Par foy, 
<lb/> dist ly contes, ce ne vous doy je pas reffuser. Je le vous donne si 
<lb/> franchement que vous n'en devrez n'a moy n'a autre, foy ne hommage. »</q> 
<lb/> Et Remondin s'agenoille et l'en mercie et lui en requiert 
<lb/> chartre, laquelle fu tantost faicte la plus forte que on pot et seellee 
<lb/> du grant seel du conte, a la relacion du conseil et des pers du pays, 
<lb/> qui y pendirent leurs <num>XIJ.</num> seaulx, en congnoissance de affermer le 
<lb/> don a estre raisonnable, avec le grant seel du conte. 
<lb/> Lors se partirent de la dicte eglise de Saint Ylaire et vindrent 
<lb/> en la sale. Et la fu la feste grant, et y ot de moult nobles mès servis 
<lb/> cellui jour, et y ot grant melodie des sons musiquaux, et donna le 
<lb/> conte de riches dons. Mais sur tous ceulx qui a celle feste furent 
<lb/> on portoit le pris a Remondin d'estre ly plus beaulx et des meilleures 
<pb n="33"/>
<lb/> contenances. Et ainsi passa jusques a la nuit, que 
<lb/> chascuns se ala reposer. 
<lb/> L'endemain, par matin, tuit se leverent et alerent ouïr messe 
<lb/> ou ilz orent devocion. Remondin ala ouïr messe a l'abbaye du 
<lb/> Moustier, et la pria Dieu qu'il lui laissast son fait achever, au 
<lb/> salut de l'ame et prouffit et honneur du corps, et demoura en sa 
<lb/> devocion au Moutier jusques après heure de prime. 
<lb/> Or dit l'ystoire que, quant ot ouy messe et fait sa devocion, 
<lb/> qu'il yssy du Moustier Neuf, et a l'issue de l'abbaye, au lez vers 
<lb/> le chastel, il encontra un homme qui portoit un sac sur son col, 
<lb/> qui lui vint a l'encontre et lui dist: <q>« Sire, acheterez vous ce cuir 
<lb/> de cerf que je tiens en mon sac? On en fera bonnes cottes chasseresses 
<lb/> pour voz veneurs. Par foy, dist Remondin, oïl, se tu 
<lb/> veulz; et que me coustera il, ainsi qu'il est? Par Dieu, sire, vous 
<lb/> en payerés cent solz, se vous voulez. Amis, dist Remondin, apporte 
<lb/> le a mon hostel, et je te paieray. »</q> Et cil dist: <q>« Voulentiers. »</q> Lors 
<lb/> vindrent a l'ostel. Remondin le paia. Puis fist venir un celier et 
<lb/> fist taillier de tout le cuir un corion si delié et si prin qu'il oncques 
<lb/> pot, et puis l'envollopperent et le mistrent ou 
<lb/> sac arrier. A quoy feroy je longue prolacion? Cilz qui lui deurent 
<lb/> delivrer son don se partirent de Poictiers, et Remondin avec eulx, 
<lb/> et cheminerent tant qu'ilz vindrent sur la montaigne par dessus 
<lb/> Coulombiers. Et apperceurent sur la roche de la Fontaine de Soif 
<lb/> grans trencheiz et arbres abbatus d'une part et d'autre, dont ilz 
<lb/> se prindrent fort a merveiller, car oncques mais n'y avoient veu 
<lb/> trencheiz. Remondin, qui bien s'apperceut que sa dame avoit 
<lb/> ouvré, se teust. Et quant ilz furent bas en la praierie, si descendent 
<lb/> et gettent leur cuir hors du sac. 
<lb/> Mais quant ly livreur le virent si delié taillié, ilz en furent tous 
<lb/> esbahiz et dirent à Remondin qu'ilz n'en sauroient que faire. Lors 
<lb/> vindrent deux hommes vestus de gros burel, qui dirent: <q>« Nous 
<lb/> sommes cy envoiez pour vous aidier. »</q> Lors desvoleppent le cuir 
<lb/> en un luissel et le portent ou fons de la valee, au plus prez du rochier 
<lb/> que ilz porent; et y fichent un pel fort et gros, et puis y lient 
<pb n="34"/>
<lb/> l'un des boux du cuir, et avoit ly uns un grant fais de paulx qu'il 
<lb/> fichoit de lieu en lieu en avironnant le rochier 
<lb/> ainsi qu'il trouvoit la trenché faicte; et ly autres le suivoit en attachant 
<lb/> le cuir aux paulx. Et en ce party avironnerent la montaigne, 
<lb/> et, quant ilz revindrent au premier pel, il y ot grant foison 
<lb/> de cuir de remenant, que ilz tirerent contreval la valee. Et sachiez 
<lb/> que, selon ce que on dit ou pays et que la vraye histoire le tesmoingne, 
<lb/> que la sourdy uns ruisseaulx, de quoy pluseurs moulins 
<lb/> meulent et ont moulu depuis; dont cilz qui livroient la place furent 
<lb/> moult esbahiz, tant du ruissel qu'ilz virent courre soubdainement 
<lb/> comme de l'enceinte que ly cuirs de cerf tenoit, car il comprenoit 
<lb/> deux lieues de tour. 
</p>
</div>
<div>
<head>Comment les mesureurs mesurent en esquarrie 
en long et en lé ce que le cuir de cerf comprent.</head>
<p> 
<lb/> <hi rend="ital">Comment les mesureurs mesurent en esquarrie 
<lb/> en long et en lé ce que le cuir de cerf comprent.</hi> 
<lb/> L'ystoire dit que ly livreur furent tuit esbahy quant ilz virent 
<lb/> le ruissel sourdre soubdainement contreval la valee, rendant grans 
<lb/> sourgons d'eaue, et aussi de la grant enceinte que ly cuirs de cerf 
<lb/> comprenoit. Ilz baillent a Remondin sa chartre. Mais aussi tost 
<lb/> que ilz lui orent baillie, ilz ne sorent que les deux hommes furent 
<lb/> devenuz. Lors s'en repairent ensemble a Poictiers, et vont compter 
<lb/> au conte et a sa mere ceste merveilleuse adventure. Lors dist 
<lb/> la dame: <q>« Ne me creez jamais se Remondin n'a trouvé quelque 
<lb/> aventure en la forest de Coulombiers, car elle est forment adventureuse. 
<lb/> Par foy, dist ly contes, ma dame, je croy que vous dictes 
<lb/> verité, car j'ay ouy dire que a la fontaine de dessoubz icellui rochier, 
<lb/> a l'en veu advenir de maintes merveilleuses adventures. Mais, 
<lb/> quant a lui, je pry a Dieu qu'il lui en laisse bien joïr, a son preu 
<lb/> et a son honneur. Amen, »</q> dist la dame. 
<lb/> A cestuy parler estes vous venu Remondin, 
<lb/> qui s'enclina devant le conte et le remercia de l'onneur et de 
<lb/> la courtoisie qu'il lui avoit faicte. <q>« Par foy, Remondin, dist le conte, 
<lb/> c'est petit de chose; mais, se Dieu plaist, je vous feray mieulx. 
<lb/> Remondin, dist le conte, il est verité que l'en m'a compté que 
<lb/> moult grant merveille est advenue present en la place que on 
<lb/> vous a delivree de par moy, laquelle je vous ay donnee ligement. 
<pb n="35"/>
<lb/> Si vous pry que vous m'en veulliez dire la verité. Par foy, mon 
<lb/> tres chier seigneur, dist Remondin, se cilz qui ont esté avec moy 
<lb/> ne vous en ont compté fors ce qu'ilz en ont veu, il est tout vray 
<lb/> de la place que ly cuirs de cerf enceint au roont. Et quant des deux 
<lb/> hommes qui l'ont mesuré et du ruisseau qui y est sours soubdainement, 
<lb/> c'est toute verité, monseigneur. Par foy, dist ly contes, 
<lb/> veez cy grans merveilles. En bonne foy, Remondin, il fault que 
<lb/> vous y aiez trouvé quelque adventure. Si vous prie que vous le 
<lb/> nous veulliez declairer pour nous en oster de merancolie. Monseigneur, 
<lb/> dist Remondin, je n'y ay trouvé que bien et 
<lb/> honneur. Mais j'ay plus de plaisir de hanter en cellui 
<lb/> lieu que ailleurs, quant a present, pour ce qu'il est renommez 
<lb/> d'estre adventureux. Et j'ay esperance que Dieu m'y envoiera 
<lb/> quelque adventure qui me sera bonne et honnourable. Et ne m'en 
<lb/> enquerez plus, car autre chose ne vous en sauroie dire. »</q> Ly contes, 
<lb/> qui moult l'amoit, s'en taist atant, pour ce qu'il ne le vouloit pas 
<lb/> courroucier. Et atant print Remondin congié du conte et de sa 
<lb/> mere. Et atant me tairay d'eulx et diray comment Remondin 
<lb/> retourna devers sa dame. 
<lb/> En ceste partie dit l'ystoire que Remondin, qui fort estoit en 
<lb/> amourez de sa dame, se party de Poictiers, tous seulx, et erra 
<lb/> tant qu'il vint en la haulte forest de Coulombiers, et descendy la 
<lb/> montaigne aval, et vint a la fontaine, ou il trouva sa dame qui 
<lb/> moult liement le receupt et lui dist: <q>« Mon amy, vous commenciez 
<lb/> moult bien a celer noz secrez, et se vous parsuivez ainsi, grant 
<lb/> bien vous en venra et temprement le verrez. Dame, dist Remondin, 
<lb/> je sui tout prest d'acomplir vostre voulenté 
<lb/> a mon povoir. Par foy, dist la dame a Remondin, tant que vous 
<lb/> m'aurez espousee, n'en povez vous plus savoir ne veoir. Dame, 
<lb/> dist Remondin, je suiz tout prest. Non, dist la dame, il faut qu'il 
<lb/> soit tout autrement. Il convient que vous alez prier le conte et sa 
<lb/> mere et tous voz amis, qu'ilz viengnent a voz nopces, cy, en ceste 
<lb/> praierie, lundi prouchain venant, par quoy ilz voient la noblesce 
<lb/> que je y pense a faire pour vostre honneur accroistre, par quoy 
<lb/> ilz ne soient pas en souspecon que vous soiez mariez petitement 
<lb/> selon vous. Et atant leur povez dire seurement que vous prenez 
<lb/> une fille de roy, mais plus avant ne leur en descouvrez, si chier 
<lb/> que avez l'amour de moy. Dame, dist Remondin, ne vous en doubtez. 
<pb n="36"/>
<lb/> Amis, dist la dame, n'aiez ja soing que pour grant gent que 
<lb/> vous sachiez admener, que ilz ne soient bien receuz et bien logiez, 
<lb/> et qu'ilz n'aient biens et vivres a foison pour eulx et pour leurs 
<lb/> chevaulx. Et alez, amis, et ne vous doubtez de rien. »</q> Atant s'entracollent 
<lb/> et baisent. Et se part Remondin d'elle, et monte a cheval. 
<lb/> Atant se taist a present l'ystoire de la dame, 
<lb/> et parole de Remondin, qui s'en va grant erre vers Poictiers. 
<lb/> Or dist l'ystoire que tant erra Remondin, quant il fu parti de 
<lb/> sa dame, qu'il vint a Poictiers, ou il trouva le conte et sa mere et 
<lb/> grant foison des barons du pays, qui fort lui firent bien venant et 
<lb/> lui demanderent dont il venoit. Il respondi qu'il venoit d'esbatre. 
<lb/> Et quant ilz orent une piece parlé d'unes choses et d'autres, Remondin 
<lb/> vint devant le conte, et s'agenoilla et lui dist: <q>« Chiers sires, je 
<lb/> vous prie, sur tous les services que je vous pourroye jamais faire, 
<lb/> qu'il vous plaise a moy faire tant d'onnour que de venir lundi a 
<lb/> mes espousailles a la Fontaine de Soif, et y veulliez admener vostre 
<lb/> mere et de vostre baronnie. »</q> Quant le conte l'entendy, si fu tous 
<lb/> esbahiz. <q>« Dieux, dist ly contes, Remondin, beaulx cousins, estes 
<lb/> vous si estranges de nous que vous vous mariez sans ce que nous 
<lb/> en ayons rien sceu jusques a l'espouser. Nous nous en donnons 
<lb/> grant merveille. Et nous cuidions, se vous eussiez eu voulenté 
<lb/> de femme prendre, que nous feussions le premier a qui vous en 
<lb/> eussiez prins conseil. Monseigneur, dist 
<lb/> Remondin, ne vous en vueille desplaire, car amours a tant de 
<lb/> puissance que il fait faire les choses ainsi qu'il lui plaist, et je suis 
<lb/> si avant alé en ce marchié que je n'en puis reculer; et, se je povoie, 
<lb/> bien pour certain ne le feroye je pas. »</q> Lors dist ly contes: <q>« Au moins, 
<lb/> beau sire, nous dictes qui elle est ne de quelle lignie. Par ma foy, 
<lb/> dist Remondin, tout en riant, vous me demandez ce dont je ne 
<lb/> sauroye respondre, car onques je n'en enquis tant. Par foy, dist 
<lb/> ly contes, veez cy merveilles. Remondin se marie et ne scet quelle 
<lb/> femme il prent, ne de quel lignaige. Monseigneur, dist Remondin, 
<lb/> puis que il me souffist, il vous doit assez souffire, car je ne pren 
<lb/> pas femme pour vous, a mon escient, mais la pren pour moy; si 
<lb/> en porteray le dueil ou la joye, lequel il plaira a Dieu. Par foy, 
<lb/> dist ly contes, vous dictes bien. Quant de moy, ne vueil je pas 
<lb/> partir a la riote, se elle y est. Mais puis qu'il est ainsi, je pry a Dieu 
<lb/> que il vous y envoye paix et bonne adventure, et nous yrons voulentiers 
<pb n="37"/>
<lb/> aux nopces et y menrons madame et pluseurs dames et 
<lb/> damoiselles et nostre baronnie. »</q> Remondin 
<lb/> lui respondy: <q>« Monseigneur, cent mille mercis, car je croy, quant 
<lb/> vous venrez la et vous aurez veue la dame, qu'elle vous plaira 
<lb/> moult. »</q> Atant laissierent le parler de ceste chose, et parlerent d'unes 
<lb/> choses et d'autres tant qu'il feu heure de soupper. Mais ly contes 
<lb/> pensoit tousjours a Remondin et a sa femme, et disoit a soy mesmes 
<lb/> que c'est quelque fantosme qu'il a trouvee a la Fontaine de Soif. 
<lb/> En cel estat pensa ly contes moult longuement et tant que le 
<lb/> maistre d'ostel lui vint dire: <q>« Monseigneur, il est prest quant il 
<lb/> vous plaira. Par foy, dist ly contes, ce me plaist. »</q> Ilz laverent, et 
<lb/> s'assistrent, et furent bien servi. Et puis, après soupper, si deviserent 
<lb/> de pluseurs materes, et puis alerent couchier. L'endemain, 
<lb/> par matin, se leva le conte, et ouy sa messe, puis fist faire pluseurs 
<lb/> lettres et manda ses barons en pluseurs lieux pour estre avec lui 
<lb/> aux nopces Remondin. Et cilz vindrent diligemment. Et aussi le 
<lb/> conte manda le conte de Forest, qui estoit freres a Remondin, 
<lb/> car ses peres si estoit mort, et il y vint. 
<lb/> Et endementiers la dame fist son appareil 
<lb/> en la praierie dessus la fontaine, si grant et si noble qu'a dire 
<lb/> voir, rien n'y failloit de chose qui appartenist a honnour, et feust 
<lb/> pour recevoir un roy atout son estat et vous en parleray ca avant 
<lb/> plus plainement. Le dimenche vint, chascun s'appareilla pour 
<lb/> aler aux nopces. La nuit trespassa et ly jours vint. Ly contes se 
<lb/> met au chemin et o lui sa mere et sa seur et sa baronnie. Et Remondin 
<lb/> va devant, entre lui et le conte de Forestz, son frere, a 
<lb/> noble compaignie. Ly contes lui enquiert moult de sa femme, mais 
<lb/> Remondin ne lui en volt rien dire, de quoy il fu moult doulens. 
<lb/> Tant vont ensemble qu'ilz monterent la montaigne et virent 
<lb/> les grans trancheiz qui y furent fais soubdainement, et le ruisseau 
<lb/> qui y sourdoit habondamment, dont chascun s'esmerveilla fort 
<lb/> comment tele chose povoit estre si soubdainement. Puis regardent 
<lb/> contreval la prayerie, et y voient tendus trefs, tentes, paveillons, 
<lb/> grans, beaulx et riches, a si grant foison que chascun s'en esmerveilloit. 
<lb/> Et voient grant foison de nobles 
<lb/> gens par la praierie, dames, damoiselles, chevaliers, escuiers, et par 
<lb/> my la praierie courir chevaulx, destriers, pallefrois et coursiers, a 
<lb/> grant multitude. Et voient tout contreval les estres, grant foison 
<pb n="38"/>
<lb/> de cuisines fumoier, et au dessus de la fontaine, la chappelle, belle 
<lb/> et gracieuse et bien ordonnee, que oncques mais n'y avoient veue. 
<lb/> Si s'en vont moult esmerveillant et dient entre eulx: <q>« Je ne scay 
<lb/> qu'il advendra du surplus, mais veez la beau commencement et 
<lb/> grant apparance de grans noblesces et de grant honneur. Dieux 
<lb/> doint que la fin en soit bonne! »</q>
</p>
</div>
<div>
<head>Comment Remondin espousa Melusigne a grant noblesce.</head>
<p> 
<lb/> <hi rend="ital">Comment Remondin espousa Melusigne a grant noblesce.</hi> 
<lb/> En ceste partie dist l'ystoire que, quant 
<lb/> le conte et sa route furent descenduz la montaigne, uns anciens 
<lb/> chevaliers, moult noblement acesmés et ceint d'une ceinture a 
<lb/> pierres precieuses et a perles, monté sur un hault palefroy lyart, 
<lb/> noblement acompaignié jusques a douze hommes de grant honneur 
<lb/> et de grant estat, s'en vint vers la route du conte. Et en la premiere 
<lb/> route il trouva le conte de Forestz et Remondin, son frere, moult 
<lb/> noblement acesmés et acompaigniez. Ly chevaliers anciens congnust 
<lb/> assez Remondin, et le salua moult honnourablement, et le 
<lb/> conte, son frere, et leur compaignie; et ilz le receurent tres liement. 
<lb/> <q>« Monseigneur, dist ly anciens chevaliers a Remondin, faictes 
<lb/> moy mener devers le conte de Poictiers, s'il vous plaist. »</q> Et il si 
<lb/> fist par un escuier. Et quant ly chevaliers vint devers le conte, 
<lb/> si lui fist la reverence tres saigement. <q>« Beau sire, dist ly contes, 
<lb/> vous soiez ly tres bien trouvez. Or dictes ce que vous querez. »</q> Et 
<lb/> le chevalier dist au conte: <q>« Sire, ma damoiselle Melusigne d'Albanie 
<lb/> se recommande a vous tant qu'elle puet et vous mercie de 
<lb/> la haulte honneur que vous faictes a vostre 
<lb/> cousin Remondin, et a elle, qui leur venez faire compaignie a leurs 
<lb/> espousailles. Par foy, dist ly contes, sire chevaliers, en ce cas povez 
<lb/> dire a vostre damoiselle que cy n'a nul besoing de merciemens, 
<lb/> car je suis tenus de faire a mon cousin honneur. Sire, dist ly chevaliers, 
<lb/> vous dictes vostre courtoisie, mais ma damoiselle est saige 
<lb/> assez pour ce que on doit faire. Sire, elle m'a commis, moy et mes 
<lb/> compaignons, de ce faire. Sire chevaliers, dist ly contes, il me plaist 
<lb/> bien. Mais sachiez que je ne cuidoie pas trouver logiee si prez de 
<lb/> moy damoiselle de si hault affaire, ne qui eust tant de si nobles 
<lb/> gens avec lui. Sire, dist ly chevaliers, quant il plaira a ma damoiselle, 
<pb n="39"/>
<lb/> elle en aura bien plus, car il ne lui convient que commander. »</q>
<lb/> En ces paroles disant arriverent es paveillons. Et <supplied resp="#editor">fu</supplied> le conte 
<lb/> logié ou plus riche qu'il eust oncques mais veu. Et fu chascuns 
<lb/> logié selon son estat, qu'ilz disoient que en leurs propres hostieulx 
<lb/> ne feussent ils pas mieulx. Et leurs chevaulx furent logiez en grans 
<lb/> tentes, et leés si a leur aise qu'il n'y ot varlet 
<lb/> qui ne s'en louast, et s'esmerveilloient tuit dont tant de biens 
<lb/> et de richesses povoit venir. 
<lb/> Et lors vint la contesse, la mere au conte, et Blanche, sa seur; 
<lb/> et Melusigne, qui moult fu saige, envoya au devant d'elles l'ancien 
<lb/> chevalier qui avoit tenu compaignie au conte. Et avec l'ancien 
<lb/> chevalier alerent pluseurs dames et damoiselles de hault estat qui 
<lb/> firent bien venant et moult honnourerent la contesse et sa fille, 
<lb/> et l'enmenerent logier en un paveillon batu a or et a pierres precieuses, 
<lb/> si riche que tuit s'esmerveilloient de la richesse du paveillon, 
<lb/> et fu la receue a grans sons d'instrumens moult honnourablement. 
<lb/> Et tuit cilz de sa compaignie furent tres bien logiez. 
<lb/> Et quant la dame fu reposee et abillee, et ses dames et damoiselles, 
<lb/> elles s'en vindrent en la tente de l'espousee, qui estoit sur toutes 
<lb/> les autres la plus noble sans comparoison. Et estoit l'espousee 
<lb/> tant belle et si tres noblement paree que chascuns disoit que oncques 
<lb/> si belle n'avoient veue, ne si richement atournee, et s'esmerveilloient 
<lb/> tuit de sa grant beauté et de la grant 
<lb/> richesse de son habit. La contesse mesmes dist que en tout 
<lb/> le monde ne cuidoit royne, ne roy, ne empereur qui peust finer 
<lb/> d'autant que les joyaulx qu'elle avoit sur elle, valoient. 
<lb/> Que vous feroye je long plait? Le conte et un des plus haulx 
<lb/> barons, ce fu ly contes de Forestz, adestrerent l'espousee a la 
<lb/> chappelle, qui estoit tant noblement aournee que nulz ne sauroit 
<lb/> esprisier la richesse tant des paremens qui y estoient le plus estrangement 
<lb/> ouvrez et si richement, d'or, de brouderie, de perles, que 
<lb/> on n'avoit oncques mais veu les paraulx, comme de ymages, de 
<lb/> croix, d'encensiers d'or et d'argent, de livres, tant nobles que on 
<lb/> pourroit souhaidier. La fu uns evesques qui les espousa. Et après 
<lb/> le service divin repairerent, et fu ly disners en une grant tente 
<lb/> riche et noble, tout emmy la praierie. Et furent servis de tant de 
<lb/> mez, et si grandement, et de vins si bons, d'oblies, d'ypocras, si 
<lb/> largement que chascun s'esbahissoit dont tant de bien povoit venir. 
<pb n="40"/>
<lb/> Et les servoit on si appertement que, se chascuns souhaitast 
<lb/> ce qu'il voulsist oster ou avoir autre mès, si ne le peust on plus 
<lb/> tost faire, dont chascuns s'esmerveilloit 
<lb/> comment les servans estoient si diligens. 
<lb/> Après ce que ilz orent disné et que les tables furent levees et graces 
<lb/> dictes et que ot servi d'espices, pluseurs s'en alerent armer 
<lb/> et monter. Et l'espousee, et la contesse et sa fille, et d'autres grans 
<lb/> dames furent montees sur un hourdeiz richement paré de drap 
<lb/> d'or, et les autres dames sur pluseurs autres eschaffaux. Lors commenca 
<lb/> la jouste forte. Bien le fist le conte de Poictiers et le conte 
<lb/> de Forestz et les Poictevins. Mais les chevaliers de l'espousee fesoient 
<lb/> merveilles d'abatre chevaulx et chevaliers par terre. Atant 
<lb/> esvous venir Remondin, monté sur un riche destrier liart, que sa 
<lb/> dame lui ot tramis, et fut tout couvert de blanc, cheval et harnoiz. 
<lb/> Du premier poindre qu'il fist dessus les rens, il abaty le conte de 
<lb/> Forests, son frere; et fist tant qu'il n'y ot chevalier d'un lez ne 
<lb/> de l'autre, qui ne le reffusast. Ly contes de Poictiers s'esmerveilla 
<lb/> moult qui ce chevalier estoit. Si joint l'escu au pitz et s'en vint vers 
<lb/> lui, lance baissiee. Mais Remondin, qui bien le congnut, 
<lb/> s'en tourne d'autre part, et assiet sur un chevalier de 
<lb/> Poictou et le fiert si roidement en la penne de l'escu qu'il le porta 
<lb/> par terre, lui et le cheval. Tant fist Remondin, celle journee, que 
<lb/> chascuns disoit que le chevalier aux blanches armes avoit ferjoustee 
<lb/> la feste. 
<lb/> La nuit approucha et la jouste departy. Dont repairierent les 
<lb/> dames et l'espousee en leurs paveillons, et se reposerent un petit. 
<lb/> Et lors, en peu de heure après fu temps de soupper. Ilz s'assemblerent 
<lb/> en la grant tente, et laverent et s'assistrent a table, et 
<lb/> furent richement serviz. Et après soupper furent les tables levees 
<lb/> et furent graces dictes. Les dames s'en alerent en leurs retraiz, 
<lb/> et se vestirent en cours habiz pour dancier. Et fu la feste moult 
<lb/> belle, et les honneurs moult grandes, et tant que tuit cilz qui estoient 
<lb/> venus avecques le conte s'esmerveilloient du grant luminaire et 
<lb/> des grans honneurs et des richesses qu'ilz veoient. 
<lb/> Et quant il fu temps, on enmena l'espousee couchier en un tres 
<lb/> merveilleusement riche paveillon, qui fu nouvellement tendu sur 
<lb/> la fontaine. Et la livra ly contes de Poictiers 
<lb/> et ly conte de Forestz aux dames. Et lors la contesse de Poictiers 
<pb n="41"/>
<lb/> et les autres grans dames vindrent, qui l'enmenerent la dedens, 
<lb/> et lui administrerent ce qu'elles devoient, combien qu'elle 
<lb/> feust assez pourveue de sens. Mais elle les mercioit humblement 
<lb/> de ce que elles lui monstroient pour son bien et honneur. Et lors 
<lb/> fu couchiee, et attendirent entour le lit, en devisant de pluseurs 
<lb/> choses, tant que Remondin venist, qui estoit avecques le conte 
<lb/> et son frere, qui le mercioit de ce que du premier coup de lance 
<lb/> qu'il donnast, il l'avoit la journee abatu. <q>« Par foy, dist ly contes 
<lb/> de Poictiers, beaulx cousins de Forests, vous avez pieca ouy dire 
<lb/> que l'amour aux dames donne peine et travail aux amoureux, et 
<lb/> la mort aux chevaulx. Monseigneur, dist ly conte de Forests, 
<lb/> Remondin m'a bien monstré que c'est verité. »</q> Et Remondin leur 
<lb/> respond tous honteux: <q>« Beaulx seigneurs, ferez du plat, et ne me 
<lb/> donnez ja tant de loz, car je ne suiz mie cellui que vous pensez. 
<lb/> Vous me recongnoissiez pour cellui aux armes blanches, mais ce 
<lb/> ne suys je pas. Je vouldroye bien que Dieu 
<lb/> m'eust donné la grace que je feusse si bons. »</q> 
<lb/> Et a ces paroles vint un chevalier, que les dames envoierent, 
<lb/> qui leur dist: <q>« Beaulx seigneurs, ne le rigoulez pas, car sachiez qu'il 
<lb/> a bien autre chose a penser. Par foy, dist le conte de Poictiers, 
<lb/> je croy bien que vous dictes voir. »</q> Et ly chevaliers leur dist: <q>« Beaulx 
<lb/> seigneurs, admenez Remondin, car les dames le demandent. Sa 
<lb/> partie est toute preste. »</q> De ce se rirent tuit, et dirent que il ne lui 
<lb/> en failloit ja tesmoing, car c'estoit bien chose creable. En ce 
<lb/> party admenerent Remondin au paveillon, et fu couchiez assez 
<lb/> brief. Et lors vint ly evesques qui les avoit espousez, qui beney 
<lb/> le lit. Et lors prist chascun congié, et furent les courtines tirees. 
<lb/> Et atant se taist l'ystoire des autres qui s'en alerent les uns couchier, 
<lb/> les autres dancierent et esbanoierent tant qu'il leur plot, 
<lb/> et vous parlera l'ystoire de Remondin et de la dame, comment 
<lb/> ilz se gouvernerent et les paroles que ilz s'entredirent ou lit. 
<lb/> En ceste partie dit l'ystoire que, quant 
<lb/> chascuns fu departis et les pans du paveillon furent joins, que 
<pb n="42"/>
<lb/> Melusigne appella Remondin, et lui dist: <q>« Mon tres chier seigneur, 
<lb/> je vous remercy de la tres grant honneur qui m'a aujourd'uy esté 
<lb/> faicte de vostre noble lignie, et aussi de ce que vous celez si bien 
<lb/> ce que vous m'avez en convenant a nostre premiere accoinctance. 
<lb/> Et sachiez de certain que, se vous le tenez desormais ainsi, que 
<lb/> vous serez ly plus puissans et ly plus honnourez qui oncques feust 
<lb/> en vostre lignaige. Et se vous faictes le contraire, vous et voz hoirs 
<lb/> decherront petit a petit, et la terre que vous tendrez alors que 
<lb/> vous ferez la faulte, se il est ainsi que vous le faciez, ce que Dieu 
<lb/> ne veulle ja consentir, ne sera jamais tenue par nul de voz hoirs 
<lb/> ensemble. »</q> Et Remondin lui respond: <q>« Ma chiere dame, ne vous en 
<lb/> doubtez, car ce ne m'avendra ja, se Dieux plaist. »</q> Et la dame 
<lb/> respondy: <q>« Mon amy, puis que je me sui mise si avant, il m'en fault 
<lb/> attendre la voulenté de Dieu et moy confier en vostre promesse. 
<lb/> Or gardez que vous ne me failliez de convenant, car vous seriez 
<lb/> cellui qui plus y perdroit après moy. Dame, 
<lb/> dist Remondin, de ce ne vous fault ja doubter, car a ce jour me faille 
<lb/> Dieu que je vous fauldray de convenant a mon povoir. Or, mon 
<lb/> chier amy, dist la dame, laissons en le parler, car de ma part ne 
<lb/> tendra pas que vous ne soiez le mieulx fortunez qui oncques feust 
<lb/> en vostre lignaige et tous ly plus puissans. »</q> En ce party laissierent 
<lb/> a parler de ceste matiere. Et nous dist l'ystoire que ceste propre 
<lb/> nuitee fu de cez deux engendrez ly preux et vaillans Uriiens qui fu 
<lb/> depuis roy de Chippre, ainsi com vous orrez en l'ystoire cy avant. 
<lb/> L'ystoire nous dit en ceste partie que tant furent et demourerent 
<lb/> les deux amans ou lit que ly soulaux fu levez. Et lors se leva Remondin, 
<lb/> et se vesty, et yssy du paveillon. Et desja estoient ly conte de 
<lb/> Poictiers et le conte de Forests et tuit ly hault baron levez, qui 
<lb/> actendoient Remondin, et l'enmenerent tuit ensemble en la chappelle. 
<lb/> Et oyrent la messe moult devotement, et puis vindrent en 
<lb/> la prayerie, et la commença la feste grant. 
<lb/> Or vous lerrons a parler d'eux, et vous dirons de la contesse et 
<lb/> des autres grans dames, qui actournerent Melusigne et la menerent 
<lb/> moult richement appareillie a la chappelle, et la ouirent messe, et 
<lb/> fu ly offrande grande et riche. Et après ce que le service divin fut 
<lb/> fait, s'en repairierent ou paveillon. 
<lb/> Que vous feroye je long compte? La feste fu moult grant et moult 
<lb/> noble, et dura <num>XV.</num> jours tous entiers. Et donna Melusigne de moult 
<pb n="43"/>
<lb/> riches joyaulx aux dames, et aux chevaliers et escuiers, et damoiselles. 
<lb/> Et print congié ly contes et la contesse, et toute la baronnie 
<lb/> pour eulx en aler. Et conduisi Melusigne la contesse et sa fille jusques 
<lb/> oultre la villette de Coulombiers; et donna Melusigne a la 
<lb/> contesse un si riche fermail d'or que c'estoit sans nombre, et a sa 
<lb/> fille un riche chapel de perles a gros saphirs et rubiz, dyamans et 
<lb/> autres pierres precieuses, si grant foison que tuit cilz qui le virent 
<lb/> s'esmerveillierent de la richesse du fermail et du chappel. Et sachiez 
<lb/> que Melusigne donna tant, et a grans 
<lb/> et a menus, que nulz ne fu a la feste qui ne se louast des grans dons 
<lb/> que Melusigne leur donna, et s'esmerveillent tuit dont tant de 
<lb/> richesse povoit venir. Et dirent bien tuit que Remondin estoit 
<lb/> puissaument et noblement mariez. 
<lb/> Melusigne prist congié du conte et de la contesse et de la baronnie 
<lb/> moult honnourablement, et s'en retourna a moult belle et noble 
<lb/> compaignie. Remondin convoya tousjours le conte. Et en alant 
<lb/> le conte lui dist: <q>« Remondin, beaulx cousins, s'il se puet bonnement 
<lb/> faire, dictes moy de quel lignie vostre femme est, combien que 
<lb/> quant le chevalier ancien vint a nous de par elle pour nous logier, 
<lb/> qui nous mercia de l'onnour que nous vous venions faire, de par 
<lb/> ma damoiselle Melusigne d'Albanie. Si vous prions, s'il se puet 
<lb/> faire, que vous nous en dictes la verité, car a ce que nous povons 
<lb/> percevoir de son estat et maintieng d'elle, il convient qu'elle soit 
<lb/> yssue de moult noble lieu. Et la cause qui nous muet de le voulentiers 
<lb/> savoir, c'est pour ce que nous ne mespresissiemes pas de 
<lb/> lui faire l'onneur qui lui appertient a faire, 
<lb/> et c'est la cause qui nous muet de le voulentiers savoir. Par foy 
<lb/> dist le conte de Forests, tout ainsi m'en est il. »</q>
<lb/> L'ystoire nous dist que Remondin fu moult courrouciez en cuer 
<lb/> quant il ouy la requeste que ly conte de Poittiers, ses sires, et le 
<lb/> conte de Forests, ses freres, lui fesoient, car il amoit et doubtoit 
<lb/> tant sa dame que il heoit toutes choses que il pensoit qui lui deussent 
<lb/> desplaire. Non pour quant leur respondy il moult froidement: 
<lb/> <q>« Par ma foy, monseigneur, et vous, mon frere, vous devez savoir que 
<pb n="44"/>
<lb/> par raison naturelle a qui que je celasse mon secré, a vous deux ne 
<lb/> le devroye je pas celer, voire se c'estoit chose que je peusse dire, 
<lb/> et aussi que je le sceusse. Et pour ce je vous respondray a ce que 
<lb/> vous m'avez demandé selon ce que j'en puis savoir. Sachiez que 
<lb/> de ma dame je n'enquis oncques tant comme vous m'en avez 
<lb/> enquesté, a elle ne a autre. Mais tant vous en scay bien a dire qu'elle 
<lb/> est fille de roy hault et puissant terrien. Et a l'estat, 
<lb/> maintieng et gouvernement que vous avez veu en elle, 
<lb/> vous povez assez appercevoir qu'elle n'a pas esté nourrie en mendicité 
<lb/> ne en rudesse, mais en superfluité de bien, d'onnour et de 
<lb/> largesse de tous biens. Et vous requier, comme a mes seigneurs 
<lb/> et amis, que vous ne m'en enquestez plus, car plus avant vous 
<lb/> n'en povez par moy savoir. Et toute telle qu'elle est, elle me plaist. 
<lb/> Et sachiez que c'est ly sourgons de tous mes biens terriens, et aussi 
<lb/> croy je que c'est la voye premiere du sauvement de l'ame de moy. »</q>
<lb/> Adont respondy ly conte de Poictiers. <q>« Par ma foy, biaulx cousins, 
<lb/> quant de ma part, je ne vous en pense plus a enquester, car 
<lb/> comme vous nous avez saigement mis en termes de haulte honneur, 
<lb/> richesse et noble maintieng de ma cousine, vostre moillier, nous 
<lb/> devons de nous mesmes concevoir qu'elle vient de tres noble estraction 
<lb/> et tres puissant. Par ma foy, dist ly conte de Forests, monseigneur, 
<lb/> vous dictes voir, et quant de ma part, comme 
<lb/> vous dictes, je ne l'en pense jamais a enquester, ja 
<lb/> soit il mon frere, car je le tien pour tres bien assigné a mon aviz. »</q> 
<lb/> Las! Depuis l'en failli il, dont Remondin perdy sa femme et le 
<lb/> conte de Forest en prist puis mort par Gieffroy au Grant Dent, 
<lb/> dont on vous parlera ca avant en l'ystoire. 
<lb/> Quant a cause de briefté, Remondin print congié du conte et 
<lb/> de son frere et des barons, et retourna a la Fontaine de Soif. Et le 
<lb/> conte de Forests s'en ala en sa contree, et prist congié au conte 
<lb/> de Poictiers et a sa mere et a sa seur, et a tous les barons, moult 
<lb/> honnourablement, et les mercia de l'onnour que ilz lui avoient 
<lb/> faicte aux noces de son frere Remondin. Et le conte de Poictou 
<lb/> repaira, lui, sa mere, sa suer, et ceulx de sa famille et hostel a Poictiers, 
<lb/> et chascun des barons en sa contree. Mais il n'y ot cellui qui 
<lb/> fort ne pensast aux merveilles et aux richesses que ilz avoient 
<pb n="45"/>
<lb/> veues aux nopces, et aux trancheiz des fallisses, et au ruisseau 
<lb/> qui soubdainement s'estoit comparus et fait ou dit lieu. Et disoient 
<lb/> bien tout de commun que d'autres 
<lb/> plus grans merveilles vendroient et apparroient de cest commencement. 
<lb/> Et atant se taist l'ystoire a parler d'eulx, et parole de Remondin 
<lb/> et de sa femme, comment ilz firent aprez la departie de la 
<lb/> feste. 
<lb/> L'ystoire nous raconte que, quant Remondin fu repairez devers 
<lb/> sa dame, que lors trouva il la feste plus grant que devant n'avoit 
<lb/> esté, et plus de nobles gens qu'il n'avoit devant veu ou lieu, lesquelx 
<lb/> lui dirent tous a haulte voix: <q>« Monseigneur, vous soiez ly tres 
<lb/> bien venus, comme cellui a qui nous devons et voulons tous obeir. »</q>
<lb/> Et ce distrent aussi bien les dames que les seigneurs. Et Remondin 
<lb/> leur respondy: <q>« Grans mercis de l'onneur que vous m'offrez. »</q>
<lb/> Atant esvous venir Melusigne qui lui fist le bien venant, et le 
<lb/> traist a part, et lui recorda mot a mot toutes les paroles qui avoient 
<lb/> esté entre le conte de Poictiers et son frere de Forests et lui. Et 
<lb/> lui dist la dame: <q>« Remondin, tant comme vous tendrez ceste voye, 
<lb/> tous biens vous habonderont. Beaulx amis, je 
<lb/> donray demain congié a la plus grant partie de noz gens qui sont 
<lb/> icy venuz a nostre feste, car il nous fauldra ordonner autre chose 
<lb/> que vous verrez assez prouchainement. »</q> Et Remondin respondi: 
<lb/> <q>« Ainsi qu'il vous plaira. »</q> L'endemain, par matin, departy Melusigne 
<lb/> ses gens qui s'en alerent, et en remest de ceulx que il lui plot. Et 
<lb/> atant se taist l'ystoire des choses dessus dictes, et commence a 
<lb/> parler et a traictier comment la dame commenca a fonder la noble 
<lb/> forteresse de Lisignen, de quoy j'ay dessus parlé. 
</p>
</div>
<div>
<head>Comment la noble forteresce de Lusegnen en Poittou fu fondee par 
Melusigne.</head>
<p> 
<lb/> <hi rend="ital">Comment la noble forteresce de Lusegnen en Poittou fu fondee par 
<lb/> Melusigne.</hi> 
<lb/> En ceste partie dist l'ystoire que, quant la 
<lb/> feste fu departie, et que Melusigne ot donné a partie de ses gens 
<lb/> congié, que tantost après fist venir grant foison d'ouvriers terrillons 
<lb/> et ouvriers de bois; qu'elle fist tout essarter et desraciner 
<lb/> les grans arbres, et fist faire toute la roche nette par dessuz les 
<lb/> parfons trencheiz qu'elle avoit par devant faiz et ordonnez ainsi 
<pb n="46"/>
<lb/> comme le cuir de cerf avoit enceint. Et puis fist venir grant foison 
<lb/> macons et tailleurs de pierre, et fist commencier sur la ounye roche 
<lb/> et bastir les fondemens telz et si fors que c'estoit merveilles a 
<lb/> veoir. Et fesoient les ouvriers dessuz diz tant d'ouvrage et si soubdainement 
<lb/> que tous ceulx qui par la passoient en estoient esbahiz. 
<lb/> Et les paioit Melusigne tous les samediz, si qu'elle ne leur devoit 
<lb/> denier de reste. Et trouvoient pain, vin, char et toutes choses propices 
<lb/> que il leur failloit, par grant habondance. Ne nulz homs ne 
<lb/> savoit dont cilz ouvriers venoient, ne dont ilz estoient. Et en brief 
<lb/> temps fu faitte la forteresse, non pas une, 
<lb/> mais deux fortes places, avant que on peust venir au dongon. Et 
<lb/> sachiez que toutes les trois sont advironnees de fortes tours machicolees, 
<lb/> et les voutes des tours tournees a ogives, et les murs haulx 
<lb/> et bien crenellez. Et y a trois paire de brayes haultes et puissantes, 
<lb/> et pluseurs tours es dictes braies. Et si y a poternes fors a merveilles. 
<lb/> Et au lez, vers le hault bois, au dessus de la praierie, est la 
<lb/> roche si haulte et si droitte que de ce lez nulle creature n'y pourroit 
<lb/> habiter. Et avec tout ce y a fortes brayes entaillees de la roche 
<lb/> mesmes. 
<lb/> Moult fu la forteresce grant et fort a merveilles. Et sachiez que 
<lb/> le conte de Poictiers et tuit ly noble et les menuz peuples du pays 
<lb/> furent tous esbahiz comment si grant ouvraige povoit estre en si 
<lb/> pou de temps faiz ne achevez. Et lors la dame se loga dedens sa 
<lb/> forteresse, et fist Remondin crier une grant feste et noble. Et la fu 
<lb/> le conte de Poittiers, et la contesse et sa fille, et les barons du pays, 
<lb/> et le conte de Forests, et pluseurs autres nobles 
<lb/> de pluseurs nacions, et tant de dames et de damoiselles 
<lb/> qu'il devoit souffire. Et fu la feste bien joustee et bien dancee, et 
<lb/> menerent moult joyeuse vie, et moult amoureusement furent ensemble. 
<lb/> Et quant Melusigne vit son point, si a dit aux deux contes 
<lb/> et aux barons moult humblement: <q>« Mes beaulx seigneurs, nous 
<lb/> vous remercions de la haulte honneur que vous nous avez faicte 
<lb/> de venir a nostre feste. Et la cause pourquoy nous vous y avons 
<lb/> prié d'y venir, je le vous vouldray a present declarer. 
<lb/> Seigneurs, dist Melusigne, je vous ay cy assemblez pour avoir 
<lb/> vostre conseil comment ceste forteresce cy sera appellee, comment 
<lb/> il soit memoire a jamais comment elle a esté fondee merveilleusement 
<lb/> et aventureusement. Par foy, dist ly conte de Poictiers, 
<pb n="47"/>
<lb/> belle niepce, et nous vous disons pour tous, en general, que vous 
<lb/> mesmes lui donnez nom, car il n'a pas en tous nous ensemble tant 
<lb/> de sens qu'il a en vous seulement. Et sachiez que nulz de nous ne 
<lb/> s'en mesleroit jamais par dessus vous. Chiers sires, dist Melusigne, 
<lb/> vous avez tout appenseement gardee ceste 
<lb/> response pour moy rigouller. Mais, quoy qu'il en soit, je vous 
<lb/> requier que vous m'en vueilliez dire vostre intencion. Par ma foy, 
<lb/> ma niepce, dist le conte, ja nul de nous ne s'en meslera par dessus 
<lb/> vous, car, par raison, puis que vous en avez tant fait que d'avoir 
<lb/> assouvy si belle place comme ceste qui est pour le present la plus 
<lb/> forte et la plus belle que j'aye veue, vous ly devez donner don 
<lb/> a vostre gré. Monseigneur, dist Melusigne, puis qu'il ne puet estre 
<lb/> autrement, et que je voy que c'est a vostre plaisir que je lui mette 
<lb/> son nom, or ait a nom Lusignen. Par foy, dist le conte, ce nom 
<lb/> lui affiert tres bien pour deux cas, car vous estes nommee Melusigne 
<lb/> d'Albanie, et Albanie en gregois vault autant a dire comme 
<lb/> chose qui ne fault, et Melusigne vault autant a dire comme merveilles 
<lb/> ou merveilleuse. Et aussi ceste place est fondee merveilleusement, 
<lb/> ne je ne croy mie que jamais, tant comme elle durra, 
<lb/> que on n'y treuve de merveilleuses choses. »</q>
<lb/> Dont respondirent tous, d'un assentement: <q>« Par ma foy, monseigneur, 
<lb/> on ne lui pourroit donner nom qui mieulx lui afferist, selon 
<lb/> l'estat de lui. »</q> Et a ce furent tuit d'accort. Et fu le nom si publié 
<lb/> par pou d'espace que il fu sceu par tous pays. Et encores est il 
<lb/> ainsi nommez. Et assez tost aprez prindrent tuit congié, et leur 
<lb/> donna Melusigne et Remondin de moult riches dons, et ainsi departy 
<lb/> la feste tres amoureusement. Et se taist l'ystoire a parler 
<lb/> d'eulx, et retourne a Melusigne et a Remondin, comme ilz se gouvernerent 
<lb/> depuis tres puissaument. 
<lb/> Après ce que la feste fu departie, Melusigne, qui estoit moult 
<lb/> enceinte, porta son terme, et, au plaisir de Dieu, elle enfanta un 
<lb/> filz masle, qui fu de toutes figures bien formez, excepté qu'il ot 
<pb n="48"/>
<lb/> le visage court et large au travers, et avoit un oeil rouge et l'autre 
<lb/> pers. Il fu baptisiez et ot a nom Uriien. Et saichiez qu'il avoit les 
<lb/> plus grans oreilles qui oncques feussent 
<lb/> veues sur enfant; et au parcroistre, elles furent aussi grandes 
<lb/> comme les manevelles d'un van. 
<lb/> Lors appella Melusigne Remondin et lui dist: <q>« Remondin, je ne 
<lb/> vueil pas que tu laisses perdre l'eritaige qui est venuz de par tes 
<lb/> ancesseurs en Bretaigne. Car Guerrande, Pointievre, et toute celle 
<lb/> marche doit estre a vous et a vostre frere. Alez y et sommez le roy 
<lb/> des Bretons comment il vous reçoive en droit, et que se vostre pere 
<lb/> avoit occiz son nepveu sur son bon droit, en gardant sa vie, et que, 
<lb/> pour doubte de la puissance du dit roy, il n'avoit soy osé tenir ou 
<lb/> païs, mais s'en estoit estrangiez. Et s'il ne vous veult tenir en 
<lb/> droit, ne vous en esbahissiez ja, car il sera tous joyeux quant il 
<lb/> le pourra faire. Madame, dist Remondins, il n'est chose que vous 
<lb/> me commandiez que je ne face a mon povoir, car je voy que toutes 
<lb/> voz euvres ne tendent qu'a honneur et a raison. 
<lb/> Amis, dist la dame, c'est raison, puis que vous fiez du tout en 
<lb/> moy, que je vous accoincte la verité. Il est vray 
<lb/> que vostre pere, depar ses ancesseurs, doit avoir grant chose en la Brute 
<lb/> Bretaigne, laquelle vous sera declaree ou pays. Vous en yrez de cy droit 
<lb/> a un fort appellé Quemeniguigamp, et y trouverez un moult ancien 
<lb/> chevalier qui fu frere de vostre pere, et l'appelle l'en Alain, et vostre 
<lb/> pere ot nom Hervy de Leon, lyquelz fu en sa jeunesse moult de 
<lb/> chaude colle. Et sachiez que il ne doubtoit ne cremoit chose que 
<lb/> nulz homs esprins et plain de feu de jeunesse et de hardement 
<lb/> deust doubter ne cremir en regardant honneur. Si advint que, 
<lb/> pour ce qu'il estoit moult habiles, le roy des Bretons l'ama moult 
<lb/> et le fist son seneschal. Et avoit cellui roy un nepveu, lyquelz 
<lb/> avoit, par l'introducion d'aucuns envieux, sur Hervy, vostre pere, 
<lb/> grant indignacion, car ilz lui firent acroire que le roy, son oncle, 
<pb n="49"/>
<lb/> feroit son hoir de Hervi, vostre pere, et dirent au nepveu du roy 
<lb/> en telle maniere: <q>“‘ Tu es droiz hoirs de Bretaigne Brute et Gallesse. 
<lb/> Or estes vous bien ruez jus et deboutez de la noble contree 
<lb/> de Bretaigne. Certes, se vous le vous laissiez 
<lb/> ainsi tollir par lascheté de vostre cuer, tout le monde vous escharvira, 
<lb/> et dira on: <q>« Veez vous la le fol qui, par faintise de cuer, s'est 
<lb/> laissié dechacier de si noble pays et region comme le royaume 
<lb/> de Bretaigne. ’”</q> ”</q> 
<lb/> Et lors, quant il ouy ces mos, si leur respondi: <q>“ Et comment, 
<lb/> dist il, qui est ce qui m'en pourroit tort faire? Sans ce que Dieu 
<lb/> me voulzist nuire, il n'a homme ou monde que je craingne qui le 
<lb/> me puist oster, car je scay bien que monseigneur le roy, mon oncle, 
<lb/> n'a talent de faire ne avoir autre hoir que moy. Par foy, dist ly 
<lb/> uns, vous estes mal informez de ceste besoingne, car vostre oncle 
<lb/> a fait son hoir de Hervy de Leon, et en sont les lettres passees. ”</q> 
<lb/> Quant ly damoisiaux, qui estoit filz de la seur du roy des Bretons, 
<lb/> ouy ces mos, si fu trop doulens et leur respondy: <q>“ Sachiez de certain 
<lb/> que se je cuidoie que ces paroles feussent veritables, que je 
<lb/> y mettroie remede si hastivement qu'il ne tendroit jamais terre 
<lb/> ne possession, ceste ne autre. ”</q> Dont lui respondy un chevalier qui 
<lb/> avoit a nom Josse de Pont Leon: <q>“ Par ma foy, il est ainsi. Et pour 
<lb/> ce que nous ne vouldrions pas avoir autre seigneur 
<lb/> que vous après le trespas du roy que vous en Bretaigne, le 
<lb/> vous annoncons nous. Et ceste chose a faitte ly roys, vostre oncle, 
<lb/> secretement, afin que vous ne le peussiez savoir. Et sachiez que 
<lb/> nous qui cy sommes y furent et pluseurs autres. Or demandez a 
<lb/> mes compaignons se je diz voir. ”</q> Et cil si fist. Et ceulx dirent d'une 
<lb/> commune voix: <q>“ En bonne foy, monseigneur, il vous a dit pure 
<lb/> verité. Or verra l'en que vous en ferez. 
<lb/> Par foy, dist ly jouvenciaulx, cy a grant mesprison, plus de la 
<lb/> part de mon oncle que de la part Hervy de Leon, combien qu'il 
<lb/> en sera trop bien paiez. Alez vous en vostre affaire, car sachiez 
<lb/> que je feray diligence comment il ne me ostera pas mon heritaige. ”</q> 
<lb/> Et cilz prennent congié et s'en partent tous joyans, car ilz avoient 
<pb n="50"/>
<lb/> sur grant envie sur Hervy vostre pere, pour ce que le roy l'amoit 
<lb/> et creoit et faisoit et usoit de pluseurs choses de son conseil, qu'il 
<lb/> ne leur chaloit a qui la perte deust tourner, mais qu'ilz le peussent 
<lb/> destruire. 
<lb/> Sachiez que l'endemain, par matin, le nepveu du roy s'arma, 
<lb/> et guetta vostre pere en un petit bois ou 
<lb/> il s'en aloit esbatre dessoubz Leon. Et l'escria: <q>“ A la mort! Faulx 
<lb/> traitre, me veulz tu tollir mon heritaige? ”</q> Et traist l'espee en ce 
<lb/> disant, et cuida ferir vostre pere d'estoc parmy le corps, mais il 
<lb/> tressailly, et en passant que le nepveu du roy fist, il lui osta l'espee 
<lb/> des mains. Et cil tira un costel trenchant et agu, et l'en cuida 
<lb/> ferir, mais vostre pere despassa et lui donna du pommeau de l'espee 
<lb/> qu'il lui avoit tollue si grant coup en la temple, a ce que la 
<lb/> coiffe d'acier qu'il avoit affublee n'estoit pas forte, qu'il le rua 
<lb/> tout mort sur la terre. Mais, quant il l'avisa et le congnut, il fu 
<lb/> moult doulens et s'en vint, et print toute sa finance, et vint en 
<lb/> la contree qui ores est appellee Forests. Et ot moult grant aide 
<lb/> d'une dame de laquelle je ne vous vueil pas parler. Et après le 
<lb/> departir d'elle, qui lui aida en son premier gouvernement a faire 
<lb/> les forteresses et les villes et habiter le pays, il ot la serour d'un 
<lb/> qui pour lors gouvernoit la conté de Poictiers, et en ot pluseurs 
<lb/> enfans, de quoy vous estes ly uns. 
<lb/> Amis, dist Melusigne, or vous ay je devisé comment vostre pere 
<lb/> party de son pays, et laissa les heritaiges 
<lb/> qui doivent estre vostres vacquans, lesquelx je ne loue pas que 
<lb/> vous les laissiez perdre. Sachiez que encores vit Jossellins de Pont 
<lb/> le Leon, et a un filz qui gouverne a present toute la terre de Leon, 
<lb/> qui doit estre vostre. Vous en yrez devers vostre oncle Alain de 
<lb/> Quemeninguigamp et vous ferez congnoistre de lui, et il vous 
<lb/> croira assez de ce que vous lui direz. Et sachiez qu'il a deux moult 
<lb/> saiges et vaillans chevaliers a filz, qui sont voz cousins germains, 
<lb/> que le roy des Bretons aime moult. Par l'ayde et accointtance de 
<lb/> ces deux vous ferez appeller Josselin du Pont le Leon par devant 
<lb/> le roy, et lui mettrez sus de fait comment il fist la trahison de quoy 
<lb/> le nepveu du roy vint courir sus a vostre pere. Et saichiez que 
<lb/> ses filz Oliviers du Pont le Leon vous en combatra. Mais assez 
<pb n="51"/>
<lb/> brief le desconfirez, et seront le pere et le filz condempnez a estre 
<lb/> penduz. Et gehira le pere toute la traïson, et vous sera vostre terre 
<lb/> jugiee a avoir par les pers du pays. Or, alez hardiement, et ne 
<lb/> ressoingniez rien, car Dieu vous aidera en tous voz affaires. »</q> 
<lb/> A ce mot respondy Remondin: <q>« Ma 
<lb/> dame, je feray mon povoir d'acomplir vostre commandement. »</q>
<lb/> Remondin appresta son erre et prist congié de Melusigne, et se 
<lb/> party a moult noble compaignie de chevaliers et d'escuiers, le 
<lb/> nombre de bien deux cens gentilz hommes. Et n'alerent pas si 
<lb/> desgarniz que chascun n'eust la cotte d'acier, et le pan, et la piece, 
<lb/> et le harnoiz de jambes es bouges. Les pages portoient la lance 
<lb/> et le bacinet. Et tant vont, ensemble chevauchant, qu'ilz vindrent 
<lb/> en la Brute Bretaigne. Et moult s'esbahissoit le peuple que telz 
<lb/> gens queroient en leur païs; mais ce que ilz paioient partout bien 
<lb/> et largement les rasseuroit que ilz ne queroient que bien, car ly 
<lb/> anciens chevaliers, qui estoit de la mesgnie Melusigne, gouvernoit 
<lb/> tout le fait Remondin. 
<lb/> Et touteffoiz le roy de Bretaigne scot que telz gens aloient armez 
<lb/> par son pays. Si ne scot que penser, car il ne se doubtoit de nullui. 
<lb/> Lors envoya deux chevaliers de hault affaire devers Remondin, 
<lb/> assavoir mon qu'il queroit en alant par my le pays de Bretaigne 
<lb/> ainsi armez, ne se il vouloit point de mal au roy ne a son pays. 
<lb/> Cilz vindrent devers Remondin et lui enquirent 
<lb/> moult saigement que il queroit, et que le roy des Bretons les 
<lb/> y envoioit. Lors respondy Remondin moult humblement: <q>« Beaulx 
<lb/> seigneurs, vous direz au roy que je ne viens fors pour bien, pour 
<lb/> avoir droit en sa court de ce que je demanderay, selon la raison 
<lb/> que le roy et son conseil verront que j'auray. Et assez briefment 
<lb/> je me trairay par devant lui en sa court. Par foy, dirent cilz, et 
<lb/> vous soiez ly tres bien venus. Et sachiez que ly roys vous fera 
<lb/> toute raison. Mais dictes nous, s'il vous plaist, ou vous voulez aler 
<lb/> de cy. Par foy, dist Remondin, je vouldroye estre a Quemeninguingamp. 
<lb/> Sire, dist ly uns, vous estes bien ou chemin; il n'y a 
<lb/> pas plus de cinq lieues de cy. Et sachiez que vous y trouverez Alain 
<lb/> de Leon, qui vous fera bonne chiere, et si trouverez deux chevaliers, 
<pb n="52"/>
<lb/> qui sont ses filz, qui sont moult honnourables et gens de bien 
<lb/> et d'onneur. Et vous en alez tout ce chemin, vous ne povez faillir; 
<lb/> et nous en alons a vostre congié. Beaulx seigneurs, 
<lb/> dist Remondin, alez en la garde de Dieu, qui vous conduise, 
<lb/> et me vueilliez recommander au roy tres humblement. »</q>
<lb/> Quant les deux chevaliers se furent esloingniez d'une veue de 
<lb/> Remondin, si dirent l'un a l'autre: <q>« Par foy, veez la moult honnourable 
<lb/> gent. Certes ilz ne viennent pas en ce pays sans grant affaire. 
<lb/> Alons en par Quemeninguingant, et dirons leur venue a Alain. 
<lb/> Par foy, dit ly autres, ce ne sera que bien fait. »</q> Tant tindrent leur 
<lb/> chemin qu'ilz y vindrent. Et annoncierent a Alain la venue de 
<lb/> Remondin et de ses gens, qui s'en donne grant merveille. Lors 
<lb/> appella ly preudoms ses deux filz, dont ly uns, qui estoit ainsnez, 
<lb/> ot nom Alain, et l'autre Hervy, et leur dist: <q>« Enfans, montez a 
<lb/> cheval et alez au devant de ces estrangiers, et les recevez tres 
<lb/> honnourablement, et les faictes tres bien logier, car on me dit qu'ilz 
<lb/> sont bien de <num>VJc.</num> à <num>VIJc.</num> chevaulx. »</q> Mais pour neant en parole, car 
<lb/> ly anciens chevaliers Melusigne estoit ja 
<lb/> venus, et avoit bien advisié qu'ilz ne pourroient pas bien tous 
<lb/> logier en la ville, et avoit fait tendre en la pree sur la riviere grant 
<lb/> foison de tentes et de paveillons, et avoit envoyé tout environ le 
<lb/> pays querre vivres, foings, avoines et toutes pourveances de vivres 
<lb/> et de vins, et paioit si largement que on l'en lui admenoit plus largement 
<lb/> que il ne lui en failloit. Alain fu tout esbahi quant on lui 
<lb/> compta le grant arroy et le grant appareil que ces gens faisoient, 
<lb/> et ne scot que penser. 
<lb/> Or dist l'ystoire que tant chevaucherent les deux freres ensemble 
<lb/> qu'ilz encontrerent Remondin et le bienviengnerent courtoisement, 
<lb/> et lui prierent, de par Alain leur pere, comment il se vousist venir 
<lb/> logier ou fort, et que il y aura moult bonne chiere. <q>« Beaulx seigneurs, 
<lb/> dist Remondin, grans mercis a vostre pere et a vous de 
<lb/> la courtoisie que vous me offrez. Mais a vostre requeste je m'en 
<lb/> yray par devers vostre pere pour faire la reverence, et aucuns de 
<lb/> mes plus privez avec moy, car j'ay grant 
<lb/> voulenté de lui veoir pour le bien que j'en ay ouy dire. »</q> Et en ces 
<lb/> paroles chevauchierent tant qu'ilz approuchierent de la ville. Lors 
<lb/> vint l'ancien chevalier qui dist a Remondin: <q>« Sire j'ay fait tendre 
<lb/> vostre paveillon et pluseurs autres pour vous logier, car il avoit 
<pb n="53"/>
<lb/> pou de logeiz en la ville pour vous logier, vous et voz gens, et sommes 
<lb/> bien pourveuz, Dieu mercy. Vous avez bien fait, dist Remondin. 
<lb/> Or pensez de noz gens, et ne m'attendez huy mais, car je m'en 
<lb/> vois esbatre au fort avecques ces deux gentilz hommes. »</q> 
<lb/> Et atant se party de l'ancien chevalier, et vint au fort. Et ly 
<lb/> sires de leans qui bien savoit sa venue, se estoit fait admener a 
<lb/> l'entree de la porte. Et quant Remondin le vit, il congnut tantost 
<lb/> que c'estoit ly sires de leans, et descendy, et l'ala saluer moult 
<lb/> humblement. Que vous feroye je longues paroles de leur accoinctance 
<lb/> fors du fait de quoy je doy parler? Quant ilz orent souppé, et 
<lb/> ilz orent lavé, et que graces furent dictes, ly sires de layens print 
<lb/> Remondin par la main et l'enmena asse oir 
<lb/> sur une couche pour deviser entre eulx, tant comme les derreniers 
<lb/> soupperent. Et ses deux filz faisoient toute l'onneur que ilz povoient 
<lb/> ne savoient faire a ceulx qui estoient venus avecques Remondin. 
<lb/> Et lors ly sires de layens mist Remondin en paroles, comme cilz 
<lb/> qui estoit moult soubtilz et savoit moult de bien et d'onneur, 
<lb/> en disant: <q>« Sire chevaliers, sachiez que j'ay grant joye de vostre 
<lb/> venue, car certainement vous resemblez assez un mien frere, qui 
<lb/> moult fu vistes et appers, qui se party de ce païs il a bien <num>LX.</num> ans, 
<lb/> pour une noise qu'il ot, et ne scay pas la cause ne pourquoy, au 
<lb/> nepveu du roy qui pour le temps regnoit en ce pays. Et sachiez 
<lb/> que veez cy le quart roy qui regne depuis le temps que je vous 
<lb/> parole. Et pour tant que vous retraiez de semblance a mon frere, 
<lb/> je vous voy plus voulentiers. Sire, dist Remondin, grans mercis, 
<lb/> et je croy que avant ce que je me parte de vous, je feray tant que 
<lb/> je seray tout certain pour quel cause cilz inconveniens vint entre 
<lb/> vostre frere et le nepveu du roy; et ne suiz 
<lb/> venus pour autre chose que pour en averer et savoir la verité. »</q>
<lb/> Quant Alain ouy ces paroles, si fu moult esbahiz, et print a regarder 
<lb/> Remondin moult asprement. Et quant il l'ot bien regardé, 
<lb/> si lui a dit: <q>« Comment se pourroit ce faire? Vous n'avez pas bien 
<lb/> l'aage de <num>XXX.</num> ans, et vous me feriez acoincté de la verité de cest 
<lb/> fait que nulz ne scot oncques en cest pays; car, quant le coup 
<pb n="54"/>
<lb/> de meschief fu advenus a mon frere, il se party si soubdainement 
<lb/> que je ne autres n'en ouy oncques nouvelles depuis. Et si a <num>LX.</num> ans 
<lb/> ou prez. Sire, dist Remondin, dictes moy, s'il vous plaist, vit il 
<lb/> nul homme en ces marches qui, pour le temps que vostre frere 
<lb/> regnoit, fut en la court en auctorité? Par foy, dist Alain, si fait, 
<lb/> et n'en y a que un, et cellui propre tient tout l'eritaige de mon frere, 
<lb/> car le roy lui donna la fourfaicture. Et a un filz chevalier, aussi 
<lb/> aagié comme est mon filz ainsné. Par foy, dist Remondin, je scay 
<lb/> bien comment il a a nom. Et comment le savez-vous, »</q> dist 
<lb/> Alain? <q>« Par foy, sire, dist Remondin, bien. Il est nommé 
<lb/> Josselin de Pont le Leon, et a un filz chevalier que on appelle 
<lb/> Olivier. Sire chevaliers, dist Alain, c'est verité. Mais or me dictes 
<lb/> comment vous povez ce savoir. Sire, dist Remondin, quant a ore 
<lb/> vous n'en saurez plus. Mais, s'il vous plaist, vous me vendrez 
<lb/> acompaignier, vous et voz enfans, a la court du roy. Et sachiez 
<lb/> que la je vous esclarciray ceste querelle si clerement que vous en 
<lb/> serez tous joyeux, se vous amastes oncques Hervy de Leon vostre 
<lb/> frere. »</q> Quant Alain l'entendy, si fu esbahiz plus que devant, car 
<lb/> il ne cuidoit pas que son frere ne feust mort, si grant temps avoit 
<lb/> que nulz n'en eust eu memoire. Et lors pensa moult longuement 
<lb/> sans respondre. 
<lb/> Ainsi comme je vous dy, pensa Alain moult longuement, et puis 
<lb/> respondy: <q>« Sire chevalier, je vous accorde vostre requeste, puis 
<lb/> que cy ne puis savoir ce que je desire. Je vous acompaigneray 
<lb/> voulentiers a la court du roy. Par ma foy, sire, dist Remondin, 
<lb/> grans mercis, et je vous en garderay bien de 
<lb/> dommage. »</q> Que vous feroye je long compte? Alain manda grant 
<lb/> foison de ses amis, et se mirent en grant estat pour aler a la court 
<lb/> du roy, et partirent a un mardy devant la veille de Penthecouste. 
<lb/> Le roy, qui scot leur venue, party de Senselio ou il estoit, et s'en 
<lb/> vint a Nantes, car les deux chevaliers qu'il avoit envoiez devers 
<lb/> Remondin estoient repairiez et avoient compté au roy la responce 
<lb/> de Remondin et le grant estat ou il venoit. Et pour ce le roy se 
<lb/> tray a Nantes, et manda toute sa baronnie, pour ce qu'il ne vouloit 
<pb n="55"/>
<lb/> pas que Remondin le trouvast despourveu de gens. Et entre 
<lb/> les autres, manda Jossellin de Pont le Leon, pour avoir son conseil 
<lb/> sur la demande que Remondin lui feroit, car il estoit moult saiges. 
<lb/> Que vous dyroie je? Ly anciens chevaliers vint atout le sommage, 
<lb/> et fist tendre trefs et paveillons et appareillier richement. Et sachiez 
<lb/> que tuit cilz de la ville s'esbahissoient des grans pourveances 
<lb/> que ilz veoient suiuir aprez ces gens. 
<lb/> Lors vint Remondin et Alain et ses deux filz et descendirent au 
<lb/> maistre paveillon, et s'abillerent moult 
<lb/> richement pour aler faire la reverence au roy. Et partirent des 
<lb/> tentes a bien <num>LX.</num> chevaliers, si noblement montez et parez que 
<lb/> c'estoit merveilles. Et le roy, qui scot leur venue, avoit fait tendre 
<lb/> et appareillier si richement qu'a merveilles, et avoit toute sa baronnie 
<lb/> entour lui. Atant es vous venir Remondin et Alain, son oncle, 
<lb/> et ses deux filz, et leurs gens. Et, quant ilz entrerent en la sale, 
<lb/> toute la sale empli de noblece. Et vint Remondin, et Alain, et ses 
<lb/> enfans faire la reverence au roy, et puis les autres, en suivant. 
<lb/> Et le roy les receupt moult liement. Et lors appella Alain et lui 
<lb/> dist en telle maniere. 
<lb/> <q>« Alain, dist ly rois, je me donne merveille de ce chevalier estrangier 
<lb/> a qui vous estes si acointtés, qu'il quiert en ce pays. Sire, dist 
<lb/> Alain, je suiz plus esmerveilliez des paroles que il m'a dictes, cent 
<lb/> foiz que vous n'estes de sa venue. Mais assez tost, vous et moy, 
<lb/> serons esclarciz de ce que nous desirons assez. »</q> Et lors se traist 
<lb/> Remondin avant, et appella l'ainsné filz 
<lb/> Alain, et lui a dit: <q>« Sire chevaliers, par vostre courtoisie, dictes 
<lb/> moy se uns appellez Jossellins de Pont le Leon est point en la compaignie 
<lb/> du roy. »</q> Et Alain lui respondy: <q>« Par foy, sire, ouil. Pleust 
<lb/> a Dieu que le roy ne s'en deust courroucier, et je l'eusse occiz, 
<lb/> car il tient l'eritaige qui fu de mon oncle, que nous deussions avoir. 
<lb/> Veez le la, cel ancien, emprez le roy, et sachiez que c'est le plus 
<lb/> plain de mauvais malice qui soit en dix royaumes, et si veez la 
<lb/> Olivier, son filz, qui ne poise pas moins une once. Par foy, sire chevalier, 
<lb/> dist Remondin, vous en serez temprement vengiez, se Dieu 
<pb n="56"/>
<lb/> plaist. »</q> Et atant en laisse le parler, et s'en vint devant le roy, en 
<lb/> disant telles paroles: 
<lb/> <q>« Sire, hault et puissans roys, dist Remondin, il est bien verité 
<lb/> que commune renommee court par tous païs que vostre court est 
<lb/> si noble et si raisonnable que elle est droicte fontaine de justice 
<lb/> et de raison, et que nulz ne vient en vostre court que vous ne lui 
<lb/> faciez raison et justice de ce qu'il demande bonnement, 
<lb/> selon le droit qu'il a. Par foy, sire chevaliers, c'est verité, 
<lb/> mais pourquoy le dictes vous? Cela vouldrions nous voulentiers 
<lb/> savoir. Par foy, sire, dist Remondin, pour le vous faire savoir suiz 
<lb/> je venus. Mais, s'il vous plaist, vous me promettrez aincois que vous 
<lb/> me ferez toute raison et tendrez en droit. Et ce que je diray est 
<lb/> en partie pour vostre prouffit et honneur, car roy qui est acompaigniez 
<lb/> de traicteur n'est mie bien logiez, ne ne doit pas estre trop 
<lb/> asseur. Par foy, dist ly roys, vous dictes voir. Or dictes hardiement, 
<lb/> car je vous jure par tout quanque je tien de Dieu, que je vous 
<lb/> feray raison et justice plainement, et feust encontre mon frere, se 
<lb/> je l'avoye. Sire, dist Remondin, cent mille mercis. Et vous dittes 
<lb/> que vaillans et preudoms roys, car pour ce fu roy premier establi 
<lb/> pour tenir justice et verité. 
<lb/> Noble et puissant roy, dist Remondin, il est bien verité qu'il 
<lb/> a grant temps que un vostre predecesseur regna. Et fu du temps 
<lb/> que Jossellins de Pont le Leon estoit jeunes 
<lb/> homs, et aussi estoit Alain de Quemeninguingamp, qui sont cy 
<lb/> tous deux en vostre presence. Et avoit le roy que je dy un moult 
<lb/> bel jouvencel a nepveu. Et pour lors avoit en ce païs un baron nommé 
<lb/> Hervy de Leon, qui fu frere Alain que veez cy. Par foy, sire roys, 
<lb/> dist Jossellins, il dist verité. Et oultre plus, icellui Hervy occist 
<lb/> le nepveu du roy vostre predecesseur, en trahison, et s'en fouy 
<lb/> hors du pays, ne oncques puis n'en fu nouvelle ouye. Et lors ly 
<lb/> roys me donna toutes a terre qu'il avoit forfaitte. »</q> Et le roy respondy: 
<lb/> <q>« Nous avons assez ouy parler de ceste matere; mais laissiez de chevalier 
<lb/> pardire sa raison qu'il a encommenciee. »</q> 
<lb/> Et ad ce respondy Remondin: <q>« Il en a bien cause d'en parler, 
<lb/> car plus avant l'en convendra dire, combien qu'il a failli a dire 
<pb n="57"/>
<lb/> verité de ce qu'il dist que Hervy de Leon occist le nepveu du roy 
<lb/> en trahison, car il scet bien la querelle pour quoy ce fu, et n'a pas 
<lb/> homme vivant de ceulx qui savoient le cas que lui, car ceulx qui 
<lb/> estoient de son accort sont tuit mort; et 
<lb/> dictes lui qu'il le die. »</q> Quant Jossellins ouy ce mot, si fu moult 
<lb/> esbahiz, nonpourquant il respondy: <q>« Sire chevaliers, estes vous 
<lb/> venus en ce pays pour adeviner sur moy? »</q> Et Remondin lui respondy 
<lb/> appertement: <q>« Par foy, faulx traitres, n'adevine pas qui 
<lb/> dit verité. »</q> 
<lb/> Et lors dist Remondin au roy: <q>« Sire, il est bien verité que Hervy 
<lb/> de Leon fu ysneaulx chevaliers, courtois et saiges, bien moriginez, 
<lb/> et l'ama moult le roy et son nepveu, et usoit le roy moult par son 
<lb/> conseil, et estoit Hervy cellui en qui il se fioit le plus. Or advint 
<lb/> que pluseurs traitteurs qui estoient pour lors a la court du roy, de 
<lb/> quoy Josselin, que veez la, estoit, et fu le droit chief de tout le 
<lb/> mal que pour lors firent. Ilz vindrent au nepveu du roy et lui 
 <choice><corr resp="#encoder">dirent</corr><sic><w>di<surplus>di</surplus>rent</w></sic></choice> : 
<lb/> <q>“ Damoisiaux, nous sommes moult courrouciez de vostre 
<lb/> dommage et de vostre honteuse perte, quant serez desherité de 
<lb/> si noble pays comme est Bretaigne. ”</q> Et il leur respondy: <q>“ Comment 
<lb/> se pourroit ce faire? Ja n'a le roy plus de hoirs que moy. ”</q> 
<lb/> En non Dieu, dist Jossellins que je voy la, sachiez qu'il 
<lb/> a fait son hoir de Hervy de Leon, et croy qu'il l'ait 
<lb/> enchanté, et les barons du pays aussi, car les lettres en sont 
<lb/> ja passees, et y pendent leurs seaulx avec le seel du roy. Par 
<lb/> foy, dist ly roys, cy a grant descongneue, se c'est verités. »</q> Et Jossellins 
<lb/> et les autres qui estoient de son accort, lui jurerent que 
<lb/> c'estoit vray; de quoy il fu moult doulens. Et quant Jossellins 
<lb/> vit ce qui si fort pensoit, si lui dist: <q>« Se vous avez tant de hardement 
<lb/> que vous vous osez vengier de ce tort qu'on vous fait, nous 
<lb/> vous aiderons trestuit. »</q> Et il leur dist qu'il en avoit bien le cuer 
<lb/> et la voulenté. Lors dist Jossellins: <q>« Or vous alez donques armer 
<lb/> et vous mettez en tel estat que nul ne vous puist congnoistre, et 
<lb/> nous vous actendrons au dehors de la ville, et si vous menrons 
<lb/> en tel lieu ou vous vous pourrez bien vengier a vostre aise. »</q> Et il 
<lb/> si fist, et retourna par devers eulx. 
<pb n="58"/>
<lb/> <q>« Tres nobles et puissans roys, je ne me quier plus celer, puis que 
<lb/> je suis en court de droit et de justice, et que je voy mon ennemy 
<lb/> devant moy. Sire, je sui filz Hervy de Leon. »</q>
<lb/> Lors furent tuit esbahy de ce mot, mais tuit se teurent, et Remondin 
<lb/> reprint la parole en disant: 
<lb/> <q>« Sire roys, mes peres avoit lors prins congié du roy, et s'en estoit 
<lb/> alez en son pays. Et avoit coustume qu'il aloit tous les matins en 
<lb/> la forest qui joint a la forteresse, disant ses heures tous seulz. Et 
<lb/> ce faulx traitre que je voy la, et ses complices admenerent le nepveu 
<lb/> du roy, et se mirent en embusche. Et mon pere, qui garde ne 
<lb/> s'en donnoit, y vint a celle heure. Et quant Jossellins le perceut, 
<lb/> si dist au damoisel: <q>“ Or est il temps de vous vengier; il est tous 
<lb/> desarmez, sans coustel et sans espee; il ne vous puet eschapper; 
<lb/> et aussi, se nous veons qu'il vous soit besoing, nous vous aiderons 
<lb/> tuit. ”</q> Et cil se party d'eulx, esprins de mal talent, et s'en vint, 
<lb/> l'espee toute nue tenant d'une main par la poignie, et de l'autre 
<lb/> main par l'alemelle, en lui escriant: <q>“ A mort, a mort, faulx traitre! ”</q> 
<lb/> Et cuida ferir mon pere d'estot par my le corps; mais il 
<lb/> tressailly; et cil, qui venoit de grant voulenté 
<lb/> eschauffez, et plain de yre, failly a son poindre, et mon pere sault 
<lb/> et lui oste l'espee de la main. Et cil retourne et tire bon coutel 
<lb/> et en fery mon pere par my la cuisse, mais il lui cuida bien bouter 
<lb/> par my le corps. Et mon pere le fery du pommeau de l'espee en la 
<lb/> temple grant coup. A ce qu'il estoit fors et aspres chevaliers, et la 
<lb/> coiffe d'acier estoit feble et mal seure, et le pommel de l'espee estoit 
<lb/> pesant, l'aventure fu telle qu'il le tua tout mort estendu a la terre. 
<lb/> Quant mon pere le vit gesir jus, et qu'il ne se remuoit, si lui descouvry 
<lb/> le visaige, et le congnut. Lors mena moult grant doulour, 
<lb/> et n'osa arrester, pour doubte du roy, ou païs. Il vint par tout 
<lb/> ou il avoit finance, et s'en ala en tel lieu ou il conquesta pays assez. 
<lb/> Et lors Josselins, ly faulx traitres, dist a ses compaignons: <q>“ Or 
<lb/> sommes nous venus a chief de nostre entencion. Le nepveu du roy 
<lb/> est mort et Hervy, s'il est tenu, ne puet eschapper sans mort. 
<lb/> Or ferons nous du roy a nostre guise. Ne nous mouvons tant que 
<pb n="59"/>
<lb/> Hervy soit esloingniez, et puis nous ferons 
<lb/> une biere de perches, et le couvrerons de ramssiaux, et porterons 
<lb/> le corps devers le roy, en lui disant comment Hervy de Leon a 
<lb/> murdry son nepveu en trahison. ”</q> Noble roy, ainsi le fist cil traistre 
<lb/> que je voy la. Et se il dit que ainsi ne soit, je presente mon gaige 
<lb/> de lui faire gehir par sa faulse gorge. Et pour ce que je vueil que 
<lb/> chascun congnoisse que je ne fay pas cecy pour avarice, mais pour 
<lb/> garder mon droit heritaige et esclarcir la vilaine et felonnesse 
<lb/> trahison que le faulx traitre et ses complices firent a mon pere 
<lb/> pour lui enchasser, preingne son filz Olivier et un de ses plus prouchains. 
<lb/> Je les combatray, au regart du noble et juste jugement de 
<lb/> vostre court, voire l'un après l'autre. »</q> Et en ce disant, gette jus le 
<lb/> gaige, mais il n'y ot homme qui mot respondisist. Et quant Alain 
<lb/> et ses enfans l'ouyrent, si le coururent acoler et baisier, et plouroyent 
<lb/> de joye et de pitié. 
<lb/> Et quant le roy des Bretons appercoit que nulz ne respond mot 
<lb/> a celle querelle, si a dit tout hault: <q>« Jossellin, 
<lb/> Jossellin, estes vous sours? Je voy bien que le proverbe que 
<lb/> on dit est vray, que vieux pechié fait la vergoingne nouvelle. Cil 
<lb/> chevalier estrange vous porte une moult estrange medicine. Advisez 
<lb/> vous de respondre, car il vous est bien besoing. »</q> Et Jossellin lui 
<lb/> respondy: <q>« Sire roy, je ne suis pas desoremais cellui qui doie respondre 
<lb/> a telz choses, et aussi je croy que cilz chevaliers ne se fait 
<lb/> que gaber. »</q> Lors respondy Remondin: <q>« Faulx traitre, le gaber tournera 
<lb/> sur vous. Je vous requier, nobles roys, que vous me tenez en 
<lb/> droit en vostre court et faictes bonnes justice. Or ne vous en doubtez, 
<lb/> sire chevaliers, fait le roy, car si feray je. Jossellin, dist le roy, 
<lb/> il fault que vous respondez a ceste querelle. »</q>
<lb/> Lors, quant Olivier, ses filz, ouy ce que le roy disoit, si respondy 
<lb/> haultement: <q>« Sire, il a grant paour qui tremble. Cilz chevaliers, je 
<lb/> croy, cuide prendre les grues en voulant. Par foy, il fauldra bien 
<lb/> a ce qu'il pense. On ne prent pas tels chaz sans moufles. Sire 
<lb/> roy, je vous dy qu'il a menty de quanqu'il vous 
<lb/> a dit, car mon pere est preudoms et loyaulx. Et pren la bataille 
<lb/> ainsi comme il l'a ordonnee, et veez la mon gaige. Je seray bien 
<lb/> mal fortunez s'il me puet desconfire, et un de mon lignaige, que je 
<lb/> congnoiz, avec moy. »</q>
<lb/> Quant le roy entendy ceste parole, si fu moult courroucié, et 
<pb n="60"/>
<lb/> respondy haultement: <q>« Par Dieu, Olivier, ce n'avendra, tant comme 
<lb/> je vive, en ma court, que ung seul chevalier combate deux autres 
<lb/> pour une mesme querelle. Et est grant honte a vous d'avoir pensé 
<lb/> si grant lascheté en vostre cuer. Et sachiez que vous ne monstrez 
<lb/> pas que vostre pere ait bonne querelle. Et descy je vous donne 
<lb/> journee, a la requeste du chevalier, de la bataille, au jour qu'il lui 
<lb/> plaira assigner. Par ma foy, sire, dist Remondin, et il me plaist 
<lb/> tout maintenant. J'ay mon harnaz tout prest. Et Dieux vous 
<lb/> rende la merite de vostre bon et loyal jugement. »</q>
<lb/> Lors oyssiez grant murmure de tous les Bretons, car tous disoient: 
<lb/> <q>« Veez la le plus vaillant chevalier 
<lb/> que nous veissions oncques en requerant son droit. Mais qui qui 
<lb/> eust doulour, Alain de Quemeninguigamp ot joye, et Alain et 
<lb/> Hervy, ses deux enfans, et disoient a Remondin: Beaulx cousins, 
<lb/> ne vous esbahissez point et prenez hardiement la bataille contre 
<lb/> cinq des traictours, pour vous et pour nous deux, car nous en vendrons, 
<lb/> au plaisir de Dieu, bien a chief. Beaulx seigneurs, dist 
<lb/> Remondin, prengne qui vouldra bataille pour soy, car je auray 
<lb/> ceste a ma part, et n'en doubte point que je n'en viengne a bon 
<lb/> chief, avec l'aide de Dieu et le bon droit que je y ay, et la bonne 
<lb/> justice que le roy me fait en sa court. Et je pry a Dieu qu'il lui 
<lb/> vueille merir en son paradis. »</q>
<lb/> Entrementiers que la murmure estoit, ly roy des Bretons, qui 
<lb/> fu saiges et soubtilz, pour doubte que les parties estoient de grant 
<lb/> lignaige et que par ce aucun inconvenient n'en peust encourir, 
<lb/> envoya soubdainement fermer les portes, que nulz n'en peust yssir, 
<lb/> et garder par gens bien armez; et puis traist son conseil 
<lb/> a part, et leur remonstra la querelle, et ilz lui en conseillerent 
<lb/> ce qui s'en appertenoit. Lors retourna le roy en la sale, 
<lb/> et fist on commandement, sur la hart, de par le roy, que nulz 
<lb/> ne deist mot. Et lors dist le roy: <q>« Or entendez, biaulx seigneurs, 
<lb/> avisez vous. Ceste querelle cy n'est mie petite, car c'est pour la 
<lb/> vie et pour le deshonneur a tousjours mais, d'une des parties. Et 
<lb/> sachiez que je ne doy ne ne vueil reffuser a faire droit en ma court. 
<lb/> Olivier, dist le roy, voulez vous vostre pere deffendre de ceste 
<pb n="61"/>
<lb/> trahison? Sire, dist Olivier, oïl, certainement. Dont, respondy le 
<lb/> roy, les lices sont toutes faictes. Je vous ordonne a demain la 
<lb/> bataille. Et sachiez que, se vous estes desconfiz, vous et vostre 
<lb/> pere, n'eschapperez ja que vous ne soiez tous deux penduz; et 
<lb/> vostre adverse partie n'en auroit ja moins, s'ainsi lui en avenoit. 
<lb/> Delivrez vous et bailliez hostages. Tout premiers vostre pere demourra. »</q> 
<lb/> Et lors le fait mener par quatre chevaliers en une forte 
<lb/> tour. Lors dist a Remondin: <q>« Sire chevaliers, bailliez ostages. »</q> Lors 
<lb/> se met avant son oncle Alain et ses deux filz, 
<lb/> et bien jusqu'a quarante chevaliers, qui tous dirent d'une voix: 
<lb/> <q>« Sire, nous le plegons. Par foy, dist ly roys, il souffist. Ne vous n'en 
<lb/> tendrez ja prison, car je scay bien que le chevalier ne eust pas ce 
<lb/> fait empris, s'il ne le voulsist acomplir. »</q>
<lb/> Ainsi se departirent les parties de devant le roy. Remondin s'en 
<lb/> va avec ses gens, son oncle et ses cousins, a ses paveillons. Et le 
<lb/> soir vint veillier a la maistre eglise, et y fu grant espace de temps 
<lb/> en devocion. Et Olivier vint en son hostel avecques grant foison 
<lb/> de ceulx de son lignaige, et fait mettre a point son harnoiz et son 
<lb/> cheval. Et le landemain, par matin, ouïrent messe, puis s'en vont 
<lb/> armer. Et le roy et les haulx barons furent sur haulx eschaffaulx 
<lb/> montez environ les lices. Et furent les gardes du champ establies 
<lb/> bien et deuement, et les chayeres assises, et le soleil party a droit. 
<lb/> Et environ heure de prime, vint Remondin, a noble compaignie, 
<lb/> armez moult richement, l'escu au col, lance sur fautre, la cote 
<lb/> d'armes vestue, burlee d'argent et d'asur, et entra dedens les 
<lb/> lisces, montez sur un grant destrier lyart, 
<lb/> bien armé jusques en l'ongle du pié, si comme pour gaige de bataille. 
<lb/> Et fist la reverence au roy et a tous les barons. Par foy, 
<lb/> dist chascuns, il a grant temps que nous ne veismes nul plus bel 
<lb/> homme en armes, ne de meilleur contenance. Cil n'a pas euvre 
<lb/> laissiee qui a tel homme a a besoingnier. Et atant descendy Remondin 
<lb/> aussi appertement que s'il feust tout desarmez, et s'assist en 
<lb/> sa chayere. 
<lb/> Grant temps après vint Oliviers, armez moult noblement, montez 
<lb/> sur un moult riche destrier, et bien sembloit homme de grant 
<lb/> affaire, et si estoit il. Et venoit Jossellin, son pere, devant lui, sur 
<lb/> un palefroy griz. Et firent la reverence au roy. Et moult sembloit 
<lb/> Jossellins esbahiz; de quoy pluseurs tenoient qu'il avoit mauvaise 
<pb n="62"/>
<lb/> cause. Lors descendy Oliviers moult vistement. Que vous feroye 
<lb/> je long compte? Les sains furent apportez. Et jura Remondin que 
<lb/> Jossellin avoit faicte la trahison, et s'agenoilla, et baisa les sains, 
<lb/> et puis se rassist en sa chayere. Et Jossellin 
<lb/> jura après. Mais a l'abaissier pour baisier les sains, il chancella 
<lb/> tellement qu'il n'y pot oncques touchier. Et Oliviers jura après 
<lb/> moult laschement, et se rassist en sa chaiere. Et lors cria un heraut, 
<lb/> de par le roy, que nulz ne feust si hardiz qu'il parlast mot, ne ne 
<lb/> fist signe nul que nulz des champions peust entendre ne appercevoir, 
<lb/> sur peine de la hart. Et lors vvida chascun la place, fors cilz 
<lb/> qui furent commis a garder le champ, et Jossellins. Et lors monta 
<lb/> Remondin a cheval moult legierement, et prist la lance. Et, d'autre 
<lb/> part, monta Oliviers moult vistement, et prist la lance au fer 
<lb/> trenchant. Et lors cria un herault par trois foiz: <q>« Laissiez les aler, 
<lb/> faictes vostre devoir, faictes vostre devoir. »</q> 
</p>
</div>
<div>
<head>Comment Remondin desconfit en champ Olivier,, 
le filz Jossellin.</head>
<p> 
<lb/> <hi rend="ital">Comment Remondin desconfit en champ Olivier, 
<lb/> le filz Jossellin.</hi> 
<lb/> Or dit la vraye histoire que, quant ly criz fu faiz, que Remondin 
<lb/> mist le bout de la lance a terre et la coucha sur le col du destrier, 
<lb/> et fist le signe de la vraye croix par trois foiz. Et en ce faisant 
<lb/> son ennemy l'apperceut, et fiert le cheval des esperons, qu'il avoit 
<lb/> si a main qu'a souhaitier, et baisse la lance, et va ferir Remondin 
<lb/> enmy le pitz, ains qu'il s'en donnast garde, moult rudement, car 
<lb/> il y mist toute sa force. Mais Remondin n'en ploya oncques l'eschine, 
<lb/> et la lance Olivier lui froya jusques que il fu poins; et de 
<lb/> la force du coup la lance Remondin chey a terre. <q>« Haa, traitre, dist 
<lb/> Remondin, tu ensuiz bien la fausse progeniee dont tu es yssus, 
<lb/> mais ce ne te puet riens valoir. »</q> Lors prent l'estrié qui pendoit a 
<lb/> l'arcon de la selle, liquelz avoit trois pointes bien acerees, chascune 
<lb/> de sept poux de long, et au retourner que Olivier cuida faire, 
<lb/> il le fery sur le bacinet, qui fu durs et bien trempez, et 
<lb/> l'une des pointtes coula aval et entra entre la coupe 
<lb/> du bacinet et la vosiere. Et le coup qui descendi de grant ravine, 
<pb n="63"/>
<lb/> avec la force du bras de quoy il fu feruz, ly uns des cloux de la 
<lb/> maisselle rompy, et Remondin tire a lui fort, et la visiere lui demeure 
<lb/> pendant d'un lez, si que il ot le visaige tout descouvert. De ce 
<lb/> s'esbahy Oliviers durement. Mais non pour tant trait l'espee et 
<lb/> fait bien contenance de chevalier qui petit ressoingne son ennemy. 
<lb/> En ce party se combatirent grant espace de temps, et s'entredonnerent 
<lb/> moult de grans et horribles coups. Et en la fin Remondin 
<lb/> descendy a pié, et print sa lance qui gesoit par terre, et en vint 
<lb/> le grant pas vers son ennemy, lequel se destournoit de lui, et le 
<lb/> faisoit aler après lui parmy le champ, car il avoit si bien cheval 
<lb/> a main qu'a fin souhait. Et en ce party cuidoit bien lasser Remondin 
<lb/> tant que la journee se passast. Mais Remondin s'avise, et vint 
<lb/> a son cheval, et prist l'estrier a une main et en l'autre main la lance, 
<lb/> et s'en vint pas pour pas vers son ennemy. 
<lb/> Et Oliviers, quant il le vit venir, ne scot comment il se peust bonnement 
<lb/> garder, car il ne scot percevoir la maniere comment mieulx 
<lb/> Remondin le vouloit assaillir. Et lors point le cheval tout a un 
<lb/> fais, et cuide venir hurter Remondin enmy le pitz. Mais Remondin 
<lb/> lui gette l'estrier par grant air, et attaint le cheval ou front de 
<lb/> si grant force que le chanfrain d'acier fu effondré, et convint le 
<lb/> cheval par la force du coup aler par terre des jarrez derriere. Et 
<lb/> Olivier lui laisse le frain et le point de l'esperon, et, au redrecier 
<lb/> que ly chevaulx fist, Remondin le va ferir de la lance ou cousté, 
<lb/> tellement qu'il le porta a terre de l'autre lez du destrier, et demoura 
<lb/> a Olivier bien demy pié du fer de la lance dedens le corps. Et avant 
<lb/> que il se peust relever, Remondin le vint si chargier de coups qu'il 
<lb/> ne se povoit mouvoir, et lui esracha le bacinet de la teste par force, 
<lb/> et lui met le genoil sur le nombril et la main senestre au col, et la 
<lb/> le tient en telle destrece qu'il ne se puet mouvoir. 
<lb/> En ce party que vous ouez tint Remondin 
<lb/> Olivier grant espace de temps. Et quant il vit qu'il en fu du tout 
<lb/> au dessus, si tire le court coutel qui lui pendoit a dextre lez et lui 
<lb/> dist: <q>« Faulx traitre, rens toi ou tu vaulz prez que mort. Par foy, 
<pb n="64"/>
<lb/> dist Oliviers, j'aime mieulx que tu m'occies, car a moy rendre ne 
<lb/> puis je gueres conquester. Puis qu'ainsi est, j'aime mieulx a mourir 
<lb/> par la main d'un si vaillant chevalier que vous estes que d'autre 
<lb/> main. »</q> Lors print a Remondin grant pitié de lui, et lui demanda, 
<lb/> sur le peril de l'ame de lui, s'il savoit riens de la trahison que Jossellin, 
<lb/> son pere, avoit faicte. Et cil dist que non, et que il n'estoit 
<lb/> pas encores pour le temps, et que, comment qu'il eust pleu a Dieu 
<lb/> que fortune lui feust pour le present contraire, si tenoit il son 
<lb/> pere preudomme et loyal, et non coulpable de ce fait. Et quant 
<lb/> Remondin, qui bien savoit le contraire, l'ouy, si fu moult doulens, 
<lb/> et lui debaty tant les temples du poing atout le gantelet, qu'il 
<lb/> fu si estourdiz qu'il ne veoit, ne ouoit, ne entendoit, ne se sentoit 
<lb/> chose que on lui feist. 
<lb/> Et lors se lieve Remondin, et le prist par 
<lb/> les deux piez, et le traine jusques aux lices, et puis le boute hors, et 
<lb/> retourne, et vint devant l'eschaffault du roy, la visiere levee, en 
<lb/> lui disant: <q>« Sire, ay je fait mon devoir? Se j'ay rien plus a faire, 
<lb/> je sui prest de faire mon devoir, au regart de vostre noble court. 
<lb/> Par foy, sire chevaliers, dist le roy, vous estes bien acquitez. »</q> Et 
<lb/> lors commanda le roy que Jossellins et son filz feussent tous deux 
<lb/> penduz. Et cilz a qui le roy le commanda saisirent tantost Josselin, 
<lb/> qui crioit au roy mercy moult piteusement. Et le roy lui dist 
<lb/> qu'il confessast la verité de la querele, et, par adventure, il pourroit 
<lb/> bien avoir grace. 
<lb/> Lors dist Josselin: <q>« Sire, le celer ne vault rien, prengne vous 
<lb/> pitié de moy, car certainement il fut tout ainsi comme cellui chevalier 
<lb/> l'a proposé, et sachiez que Oliviers, mes fils, n'estoit pas 
<lb/> encore nez. Par foy, dist le roy a Jossellin, cy a grant mauvaistié. 
<lb/> Et s'il n'eust pleu a Dieu que vous n'en feussiez pugny en ce monde, 
<lb/> il ne vous eust pas laissié tant vivre; et, quant de ma part, vous 
<lb/> ne fauldrez pas a la punicion. »</q> Lors dist 
<pb n="65"/>
<lb/> en hault a ceulx qui estoient ordonnez a ce faire que tantost le 
<lb/> pere et le filz feussent penduz. 
<lb/> Lors se traist avant Remondin et dist au roy: <q>« Sire roy, je vous 
<lb/> mercie de vostre bonne justice et du droit que vous me faictes en 
<lb/> vostre court. Mais je vous prie, par pitié et par misericorde, qu'il 
<lb/> vous plaise a moy donner la vie de Olivier, car, veue la vaillance 
<lb/> de lui, et aussi consideré qu'il n'a coulpe en la trahison, ce seroit 
<lb/> moult grant dommage de sa mort, car encore pourroit il faire des 
<lb/> biens assez. Et quant du pere, pour ce que je le voy vieil et fresle, 
<lb/> de ma part, sire roy, s'il vous plaist a faire lui grace, je vous en 
<lb/> requier, par tant que je raye mon heritaige. Et des prouffiz et des 
<lb/> fruiz que il en a levez, selon la mise d'argent que il y pourra avoir, 
<lb/> soit distribué a en faire une prieuré et renter moines, selon la quantité 
<lb/> que la mise pourra souffrir raisonnablement, pour chanter 
<lb/> perpetuelment pour l'ame du nepveu du roy. »</q> Lors dist le roy a 
<lb/> ses barons: <q>« Seigneurs, veez cy grant franchise 
<lb/> de ce chevalier, qui prie que je respite ses ennemis de la mort; 
<lb/> mais, par la foy que je doy l'ame de mon pere, ne Jossellins ne 
<lb/> ses filz ne feront jamais trahison ne n'enchasseront gentil homme 
<lb/> de mon pays. »</q> Et lors les fist tous deux pendre, et rendy a Remondin 
<lb/> sa terre, et lui donna la terre de Jossellin tout entierement. 
<lb/> Et Remondin l'en mercia et l'en fist hommage. 
<lb/> La commenca la feste grant, et tint le roy grant court et noble, 
<lb/> et estoit moult joyeux de ce qu'il avoit recouvré un si noble homme 
<lb/> en son pays. Mais pour neant s'en esjoist, car assez brief verra 
<lb/> que Remondin n'aura gueres de voulenté de demourer en Bretaigne, 
<lb/> car moult lui tarde de reveoir Melusigne. 
<lb/> En ceste partie dit l'ystoire que Remondin fu moult bien festiez 
<lb/> du roy de Bretaigne, qui tint moult grant et noble court pour 
<lb/> l'amour de lui. Et firent les barons de Bretaigne moult grant joye 
<lb/> de la venue de Remondin, especialment Alain, son oncle, et ses 
<lb/> deux enfans, et cilz de son lignaige. Et 
<lb/> lors vint Remondin au roy et lui dist: <q>« Sire, je vous supply que il 
<lb/> vous plaise que vous accordez que je donne la baronnie de Leon, 
<lb/> qui fu de Hervy, mon pere, que Dieux face mercy, a Hervy, mon 
<pb n="66"/>
<lb/> cousin, et la terre aura recouvré le nom de son droit seigneur, et 
<lb/> vous le nom de vostre homme, car il est de la droitte ligne. Par 
<lb/> foy, dist Remondin, puis qu'il vous plaist, il nous plaist bien. »</q> Lors 
<lb/> appella le roy Hervy, car il l'amoit moult, et lui dist: <q>« Hervy, recevez 
<lb/> le don de la baronnie de Leon que voz cousins vous veult 
<lb/> donner, et m'en faictes hommage. »</q> Et cil si fist et remercia moult 
<lb/> le roy et Remondin. Et lors appella Remondin Alain, son cousin, 
<lb/> et lui dist: <q>« Beaulx cousins, je vous donne la terre que le roy m'a 
<lb/> donnee, qui fu Jossellin de Pont le Leon; faittes en au roy hommage. »</q> 
<lb/> Et cilz l'en mercia a genoulx, et en fist hommage au roy, lequel 
<lb/> le receupt liement. 
<lb/> Mais les barons en prindrent moult fort a murmurer, et dirent: 
<lb/> <q>« Par foy, cil chevalier n'est mie venu pour avarice en ce pays. Il 
<lb/> a mis sa vie en aventure pour conquerre 
<lb/> son heritaige. Quant si tost s'en est dessaisiz, il convient qu'il ait 
<lb/> grant richesse ailleurs. »</q> Lors vint ly anciens chevaliers a Remondin. 
<lb/> Et quant Remondin le vit, si lui dist que il se delivrast de faire ce 
<lb/> que sa dame lui avoit commandé. Et il lui respondy: <q>« Monseigneur, 
<lb/> pour ce suiz je venus. »</q> Et lors presente au roy, de par sa dame, 
<lb/> une moult riche couppe d'or, ou il avoit moult de riches pierres, 
<lb/> et a tous les barons moult de riches joyaulx. Et s'esmerveilloit 
<lb/> chascuns dont telle richesse povoit venir. Et dirent tuit que il 
<lb/> convenoit que Remondin feust moult puissant et moult riches. 
<lb/> Et lors renforca moult la feste. Et avoit Alain de Quemeniguingamp 
<lb/> et ses deux filz si grant joye que nulz ne le pourroit penser. Mais 
<lb/> encontre leur joye ot dueil le lignaige de Jossellin de Port le Leon, 
<lb/> lesquelx n'oublierent mie la mort de leur cousin et de son filz, ainsi 
<lb/> que vous orrez cy après. Et se taist l'ystoire quant a present de 
<lb/> la feste, et commence a parler de Melusigne, 
<lb/> comment elle se gouverna entretant comme Remondin fu 
<lb/> en ce voyage. 
<lb/> L'ystoire dit que entretant que Remondin fu en Bretaigne, 
<lb/> Melusigne fist bastir la ville de Lusignen et fonder les murs sur 
<lb/> la vive roche, et la fit estoffer de fortes tours; drues, machicolees 
<lb/> et a terrace, et les murs machicolez, et alees au couvert dedens la 
<pb n="67"/>
<lb/> muraille pour deffendre a couvert par les archieres autant bien 
<lb/> par dehors comme par dedens, et parfons trencheiz et bonnes 
<lb/> brayes. Et fist bastir entre le bourc et le chastel une forte tour, 
<lb/> grosse, de tieules sarrasinoises, a fort cyment. Et estoient bien ly 
<lb/> mur de la tour de <num>XVJ.</num> a <num>XX.</num> piez d'espez. Et la fist faire si haulte 
<lb/> que les guettes qui estoient dedens veoient de tous coustez qui 
<lb/> venoit devers le fort en la ville. Et y estably trompeurs qui trompoient 
<lb/> quant ilz veoient aucun approuchier. Et sachiez que tous 
<lb/> les trencheiz d'entour le bourc furent esrachiez la ou il en fu besoing, 
<lb/> comme encore y est apparant. Et 
<lb/> fist la dame nommer celle tour La Tour Trompe. Or retourne l'ystoire 
<lb/> a parler du roy et de Remondin, et de la feste que chascun 
<lb/> faisoit de Remondin. 
<lb/> En ceste partie dit l'ystoire que moult fu grant la feste a Nantes, 
<lb/> et moult honnoura le roy Remondin, et y fist on joustes et bohours 
<lb/> esquelx Remondin se porta moult vaillaument. Et furent a la 
<lb/> feste toutes les plus nobles dames du pays, qui moult prisoient la 
<lb/> contenance de Remondin, et bien disoient qu'il estoit bien dignes 
<lb/> de tenir un grant pays. Et moult s'esbahissoient de la grant richesse 
<lb/> qu'ilz veoient de Remondin de jour en jour. 
<lb/> Mais qui qui face feste de Remondin, le chastellain de Derval, 
<lb/> qui fu nepveu Josselin de Pont le Leon, fist tout le contraire, 
<lb/> mais envoya soubdainement a tous ses proismes et qui estoient 
<lb/> parent de Josselin, en eulx mandant comment la chose estoit alee 
<lb/> de son oncle, et que ilz feussent a un certain jour que il leur manda, 
<lb/> a un recept qu'il avoit en la forest de Guerrande, et qu'il savoit 
<lb/> bien que, quant Remondin partiroit, qu'il 
<lb/> en yroit par assez prez, car la plus grant partie du pays de Guerrande 
<lb/> estoit a lui. Quant cilz ouïrent les nouvelles, si furent moult 
<lb/> doulens, et se mirent ensemble bien deux cens hommes d'armes 
<pb n="68"/>
<lb/> armés de toutes pieces, et vindrent au recept ou le chastellain les 
<lb/> avoit mandez. Et le chastellain se party de la court sans prendre 
<lb/> congié du roy ne de nul des barons, mais il laissa a la court <num>.IIJ.</num> 
<lb/> de ses escuiers pour savoir quel chemin Remondin tendroit, et que 
<lb/> ilz lui feissent assavoir au recept dessus dit. Et ilz lui respondirent 
<lb/> que si feroient ilz. 
<lb/> Lors se party ly chastellains et chevaucha tant qu'il vint au 
<lb/> recept, ou il trouva ceulx de son lignaige que il avoit mandez, 
<lb/> et leur compta toute l'aventure, et comment Jossellins et ses filz 
<lb/> avoient esté pendus, et qu'ilz avoient en pensé d'en faire, ou de 
<lb/> lui vengier de Remondin qui lui avoit pourchacié cest ennuy, et 
<lb/> a eulx fait si grant blasme et si grant hontage, ou de le laissier 
<lb/> en ce party. Lors respondi, pour tout le lignaige, un moult 
<lb/> estous chevalier, qui fu filz du cousin germain de 
<lb/> Jossellin: <q>« Chastellains, nous voulons bien que vous sachiez que 
<lb/> ainsi ne demourra pas, car nous sommes tous en voulenté de mettre 
<lb/> mort cellui qui nous a fait si grant vitupere et si grant deshonneur. 
<lb/> Par foy, dist ly chastellains, or tien je bien a emploié l'onneur 
<lb/> et le bien que Jossellins, mes oncles, vous a fait ou temps 
<lb/> passé. Et je vous mettray temprement en lieu ou nous pourrons 
<lb/> bien acomplir nostre voulenté de cellui qui ce hontaige nous a 
<lb/> fait, car, de quelque cousté qu'il ysse du païs de Bretaigne, il ne 
<lb/> nous puet eschapper, car nous y avons bonnes espies qui le nous 
<lb/> vendront annoncier quant temps sera. »</q> Et ceulx respondirent tous 
<lb/> d'une voix: <q>« Beneiz soyez vous, et sachiez, quelque priz qu'en doie 
<lb/> advenir, ceste emprise sera achevee, et occirons le faulx chevalier 
<lb/> qui ce domage nous a fait, et de ceste honte. »</q> Cy se taist l'ystoire 
<lb/> a parler d'eulx, et recommence a parler du roy et de Remondin, 
<lb/> comment il se departy du roy et de la baronnie. Et s'en vint 
<lb/> a Leon en la forteresse qui fu de Hervy de Leon, 
<lb/> son pere, que il avoit donnee a Hervy, son cousin. 
<lb/> L'ystoire dit que la feste dura a Nantes bien <num>XV.</num> jours ou plus. 
<lb/> Et ne vous sauroye raconter toute l'onneur que le roy breton et 
<lb/> toute sa baronnie firent a Remondin. Et m'en tairay pour cause 
<lb/> de briefté. Remondin print congié du roy et des barons, et mercia 
<lb/> moult le roy de la bonne justice que il lui avoit faicte en sa 
<lb/> court, et se party moult honnourablement d'eulx tous. Et sachiez 
<lb/> que le roy et pluseurs des barons furent doulens de sa departie. 
<pb n="69"/>
<lb/> Ainsi se party Remondin du roy, o lui Alain, son oncle, et ses 
<lb/> deux enfans, et ceulx de leur lignaige, et s'en vont fort chevauchant 
<lb/> vers Leon. Mais l'ancien chevalier estoit venus devant, et avoit 
<lb/> fait tendre tentes et paveillons, et tout ordonner comme mestier 
<lb/> estoit. Remondin, et ses oncles, et ses enfans, et les plus prouchains 
<lb/> de son lignaige, logierent ou chastel, et les autres au bourc. 
<lb/> Et fu la feste grant. Et donna Remondin 
<lb/> a tous les barons qui la furent moult de riches dons. 
<lb/> Mais quant le peuple du païs scot que cellui qui estoit filz de 
<lb/> leur droit seigneur estoit venus, si furent moult joyeux, et lui firent 
<lb/> grans presens, a l'usaige du pays, comme de vin, de bestail, de 
<lb/> poissons, de poulaille, de foings et d'avoines, et de moult d'autres 
<lb/> choses. Et estoient moult liez, puis qu'il ne plaisoit a Remondin 
<lb/> a demourer, ne a tenir la terre, quant ilz estoient receuz en la 
<lb/> droicte ligne de leur seignourie, et hors de la lignie Josselin. Remondin 
<lb/> les remercia moult de leurs presens, et leur pria et commanda 
<lb/> qu'ilz feussent bon et loyal subgiez a Hervy, a qui il avoit donné 
<lb/> la terre. Et ilz dirent que si feroient ilz. Et se taist l'ystoire a parler 
<lb/> d'eulx et parole des espies qui estoient la mesmes, dont l'un 
<lb/> se party et s'en ala vers le recept ou le chastellain et le lignaige 
<lb/> Jossellin estoit. Et les autres deux demourerent pour savoir quel 
<lb/> chemin Remondin tendroit. 
<lb/> En ceste partie dit l'ystoire que Remondin 
<lb/> se party o ceulx de son lignaige, de Leon, et s'en vint a Quemeniguigamp, 
<lb/> la ou la feste renforca moult grant. Et la voult Remondin 
<lb/> prendre congié de son lignaige. Mais ilz y mistrent le plus grant 
<lb/> remede que ilz porent afin que il demourast encores. Et le firent 
<lb/> demourer oultre sa voulenté bien <num>VIIJ.</num> jours. Mais il faisoit le plus 
<lb/> que il povoit bonnement leur plaisir. Et en ce party vagant, vint 
<lb/> a Hervy, le filz Alain, un homme trespassant, qui venoit de Guerrande, 
<lb/> et avoit passé par le recept ou ly chastellains estoit, et 
<lb/> avoit entendu par aucuns des varlez d'icellui chastellain qu'ilz 
<lb/> actendoient gens a qui ilz ne vouloient point de bien. Mais il ne 
<lb/> lui avoit pas descouvert qui ilz aguettoient. Et cest affaire compta 
<lb/> a Hervy. 
<lb/> Quant Hervy l'entendy, il print tantost un de ses escuiers, et 
<lb/> l'envoya vers ledit lieu asavoir quelz gens c'estoient. Et cil, qui 
<lb/> fu diligens, fist tant qu'il congnut la plus grant partie de ceulx 
<pb n="70"/>
<lb/> qui y furent et quelle quantité ilz estoient, et retourna a Hervy, 
<lb/> et lui compta ce qu'il avoit trouvé, et que 
<lb/> ilz estoient bien de <num>Vc.</num> à <num>VJc.</num> combatans. Quant Hervy l'entendy, 
<lb/> si lui deffendy qu'il n'en parlast a personne. Et lors appella son 
<lb/> frere Alain et aucuns des plus notables de leur lignaige, et leur 
<lb/> compta cest affaire. <q>« Par foy, dirent cilz, nous ne savons que penser 
<lb/> qu'ilz tendent a faire, sinon qu'ilz se veulent vengier de Remondin, 
<lb/> nostre cousin, ou de nous mouvoir guerre sur ceste querelle. Mais 
<lb/> toutesfoiz il est bon de y pourveoir de remede. Mandons de noz 
<lb/> amis et nous tenons secretement ensemble, et verrons quel conroy 
<lb/> ilz prendront, afin que, se ilz viennent sur nous, que ilz ne nous 
<lb/> treuvent point a descouvert, et aussi, se Remondin se part, que il 
<lb/> ne soit pas souspriz d'eulx, car, se ilz ont entencion de lui mal 
<lb/> faire, ce n'est que de lui oster sa vie. Par foy, dit ly autre, il ne 
<lb/> dit que verité. Or nous delivrons de faire nostre mandement si 
<lb/> brief et si celeement que on ne le saiche se le moins non que on 
<lb/> pourra. »</q> Et ainsi le firent ilz, et orent, dedens 
<lb/> le second jour, jusques a <num>IIIJc.</num> hommes d'armes, que de leur 
<lb/> lignaige, que aliez, et les firent logier en un bois, ou moult pou de 
<lb/> gens les sceurent. 
<lb/> Or advint que Remondin ne voult plus demourer, et print congié 
<lb/> de Alain, son oncle, liquelz demoura à Quemeninguigant, 
<lb/> moult doulens de sa departie. Et ses deux enfans le convoierent, 
<lb/> et grant foison de leur lignaige, et comment qu'il feust, ne le vouldrent 
<lb/> laissier. Et fesoient tousjours traire avant leurs gens sur 
<lb/> costé. Et alerent tant avant que ilz approuchierent a une lieue 
<lb/> prez de la forest ou le recept au chastellain estoit, qui, par ses 
<lb/> espies, scot leur venue et le dist a ses parens, disant: <q>« Or verra 
<lb/> on qui oncques ama Josselin, mon oncle, ne son filz Olivier. Il le 
<lb/> devra cy monstrer a vengier leur mort. Cy povons a un seul coup 
<lb/> avoir tout le lignaige, et cellui qui telle honte nous a faicte. »</q> Et 
<lb/> cilz lui respondent que ja pié n'en eschappera 
<lb/> que tout ne soit mort. Mais, si comme le proverbe dit: <q>« Tel cuide 
<lb/> vengier sa honte qui l'accroist. »</q> Ainsi fut il du chastellain et de ses 
<lb/> parens. 
<lb/> Et en cependant vint ly anciens chevaliers a Remondin, et lui 
<lb/> dist: <q>« Sire, il est mestiers que vous chevauchiez par ceste forest, 
<lb/> tous armez, vous et voz gens, par ordonnance, car le lignaige de 
<pb n="71"/>
<lb/> Jossellin que vous avez destruit, ne vous aiment pas. Si vous 
<lb/> pourroient tost porter dommage, se ilz vous trouvoient desgarny, 
<lb/> et ly cuers me dist que nous les trouverons assez tost. Ja s'estoient 
<lb/> armez Hervy et Alain, et leur lignaige, et avoient envoiez leurs 
<lb/> gens devant en embusche, a moins de demy lieue du recept. »</q> Dont, 
<lb/> quant Remondin ot fait armer ses gens, et ot mis le pennon au 
<lb/> vent, et voit que ceulx de son lignaige estoient tuit armez, si ne 
<lb/> scot que penser, et les autres aussi ne savoient pas pour quoy 
<lb/> Remondin si s'estoit armez, et ses gens aussi. Mais ilz lui dirent 
<lb/> lors toute la verité, et comment ilz avoient 
<lb/> ja envoyé devant <num>IIIJc.</num> bacinez pour lui garder encontre leurs ennemis. 
<lb/> <q>« Par foy, dist Remondin, ceste courtoisie ne doit pas estre 
<lb/> mise en oubli, et ne sera elle ou temps avenir, se vous avez besoing 
<lb/> de moy. »</q> Et en ce party chevaucherent tant qu'ilz entrerent en la 
<lb/> forest. Et faisoit moult bel veoir Remondin chevauchier devant, 
<lb/> le baston ou poing, mettre ses gens en ordonnance. Et atant se taist 
<lb/> l'ystoire de lui, et parole du chastellain et de ses parens, qu'ilz 
<lb/> firent. 
</p>
</div>
<div>
<head>Comment Remond et ses parens desconfirent le chastellain et ses aliez,, 
et autres parens de Josselin de Pont le Leon.</head>
<p> 
<lb/> <hi rend="ital">Comment Remond et ses parens desconfirent le chastellain et ses aliez, 
<lb/> et autres parens de Josselin de Pont le Leon.</hi> 
<lb/> L'ystoire dit que le chastellain estoit en son 
<lb/> recept, et attendoit l'espie qu'il avoit derrenierement envoyé assavoir 
<lb/> mon quant Remondin entreroit en la forest. Et il exploita 
<lb/> tant qu'il les vit approuchier. Lors retourna au recept, et dist au 
<lb/> chastellain: <q>« Sire, veez les cy venir. »</q> Quant le chastellain l'entendy, 
<lb/> si s'escria en hault: <q>« A cheval, a cheval. Qui oncques ama Jossellin 
<lb/> de Port le Leon, mon oncle, ne son filz Olivier, si me suive! »</q> Et 
lors monta chascuns, et furent acreuz qu'ilz furent bien <num>VIIJc.</num>
<lb/> combatans, 
<lb/> et se mirent au chemin par my la forest, a l'encontre de 
<lb/> Remondin, et passerent par devant l'embusche ou estoient ceulz 
<lb/> que Hervy et ses parens avoient envoyez devant, lesquelx les laissierent 
<lb/> passer sans eulx descouvrir, puis se mirent aprez eulx au 
<lb/> chemin. Et cilz chevauchierent tant qu'ilz encontrerent Remondin 
<lb/> et sa route. 
<lb/> Mais quant ilz les virent armez et chevauchier en ordonnance, 
<lb/> si furent tous esbahiz. Mais en celle premiere route ne 
<pb n="72"/>
<lb/> estoient que les varlès et environ cent hommes d'armes. 
<lb/> Si les escrierent: <q>« A la mort! Mal accointastes oncques cellui 
<lb/> qui nous a fait la honte et le dommage de Josselin, nostre cousin. »</q>
<lb/> Quant cilz l'entendirent, si se mettent a part, et font sonner la 
<lb/> trompette. Et cilz leur courent sus, et firent grant dommage des 
<lb/> gens Remondin, aincois que Remondin y peust venir, ly quelz 
<lb/> venoit a desray de cheval, tant qu'il povoit courre, et se fiert 
<lb/> oultre ses ennemis, lance baissiee, et porte le premier qu'il encontre 
<lb/> a terre. Et puis traist l'espee, et fiert a dextre et a senestre, et porte 
<lb/> a ses ennemis moult de dommage. 
<lb/> Mais, quant le chastellain le voit, si fu moult doulens, et le monstre 
<lb/> a trois de ses cousins germains disant: <q>« Veez vous la le chevalier 
<lb/> par qui la honte est avenue a nostre lignaige. Se nous estions delivrez 
<lb/> de cestui cy, le remenant ne pourroit gueres durer. »</q> Lors poingnent 
<lb/> tous trois a lui, les lances abaissiees. Les deux l'enferrent 
<lb/> sur le comble de l'escu, et ly autre en la couppe du bacinet, et tant 
<lb/> rudement le fierent qu'ilz portent lui et le cheval 
<lb/> par terre, et passerent oultre. Mais il point le cheval de 
<lb/> l'esperon, qui fu fort et viste, et le cheval se remet sur ses genoulx, 
<lb/> et ressault en piez legierement, que oncques n'en perdy estrier ne 
<lb/> espee de la main. Et retourne sur le chastellain, et le fiert de l'espee 
<lb/> sur le bacinet si rudement, a ce que le bras fu fort et l'espee pesant, 
<lb/> qu'il fu si estourdiz qu'il perdy les estriers ambedeux, et lui vola 
<lb/> l'espee de la main. Et au passer le hurte de l'espaule telement qu'il 
<lb/> vola du cheval a terre. Et la presse commenca si grant qu'il fu 
<lb/> tous deffoulez des piez des chevaulx. 
<lb/> La commenca la bataille grant, et y ot grant dommage d'un 
<lb/> lez et de l'autre. Atant est venus ly anciens chevaliers, et Hervy 
<lb/> et Alain pellemelle. La ot dure meslee et moult aspre. La fait Remondin 
<lb/> moult d'armes et moult dommage ses ennemis. Mais ly 
<lb/> chastellains est yssus de la presse, et lui ont baillié ses gens un fort 
<lb/> cheval, et il y monte. La renforca grant la bataille, car, quant sa 
<lb/> gent le virent remondé, ilz reprindrent grant cuer, et se combatirent 
<lb/> moult asprement et y ot moult de mors et de 
<lb/> navrez, et d'une part et d'autre. Et sachiez que Remondin 
<lb/> et ses gens soutenoient grant fez, car leur adverse partie estoit 
<pb n="73"/>
<lb/> moult forte, et moult bien se combatirent vaillaument. Mais l'embusche 
<lb/> Hervy leur vint par derriere et les assaillirent de tous 
<lb/> lez si asprement qu'ilz ne sceurent que faire; ne ilz ne se povoient 
<lb/> deffendre, ne ilz ne povoient fuir. Et la fu prins ly chastellains et 
<lb/> renduz a Remondin, qui le commande a garder a l'ancien chevalier 
<lb/> et a <num>IIIJ.</num> de ses hommes. Et furent tous les autres en pou de heure 
<lb/> pris et mis a mort. 
<lb/> Et s'en vindrent au recept, et lors dit Remondin a ses parens: 
<lb/> <q>« Seigneurs, je vous doy bien mercier du noble secours que vous 
<lb/> m'avez fait a ceste journee, car je scay bien, se ne feust l'aide de 
<lb/> Dieu et de vous, ces traicteurs m'eussent mis a mort en trahison. 
<lb/> Or regardons qu'il en est bon a faire. Par foy, sire, dist Hervy, 
<lb/> or en faictes vostre voulenté. Je vous diray, dist Remondin, que 
<lb/> nous ferons. Faisons pendre tous ceulx qui sont du lignaige Josselin 
<lb/> environ ce recept, et le chastellain et 
<lb/> les autres nous envoierons au roy de Bretaigne pour tesmoingnier 
<lb/> la trahison qu'ilz nous ont faicte. Si en preingne tele punicion qu'il 
<lb/> lui plaira. Par foy, dirent trestuit, vous dictes bien. »</q> Lors furent 
<lb/> serchié tuit ly prisonnier; et furent penduz aux fenestres et aux 
<lb/> huys et tout environ le recept, tuit cilz qui estoient du lignage 
<lb/> Jossellin. Et firent tous les autres lier, et le chastellain, et les enmena 
<lb/> Alain, a trois cens hommes d'armes, a Vennes, devers le roy, 
<lb/> qui la estoit retraiz. Et lui presenta Alain le chastellain et tous les 
<lb/> autres, et lui compta toute l'aventure, et lui dist comment Remondin 
<lb/> se recommandoit a sa bonne grace, et qu'il ne lui voulsist 
<lb/> desplaire s'il avoit prins vengence des traitres qui l'avoient voulu 
<lb/> murtrir en trahison, et qu'il lui envoyoit le chastellain et les autres 
<lb/> pour savoir la verité du fait, et qu'il en preinst la punicion a sa 
<lb/> voulenté. 
<lb/> <q>« Comment, dist ly roys, damp chastellains, comment fustes 
<lb/> vous si hardiz de faire tel oultraige, ne 
<lb/> tel trahison pour la raisonnable justice que nous avons fait faire 
<lb/> en nostre royaume, veu et consideré la grant trahison que Josselins, 
<lb/> voz oncles, recongnut qu'il avoit fait? Par Dieu, vous feustes 
<lb/> moult oultrecuidiez, et c'est a bon droit s'il vous en est mesavenu. 
<pb n="74"/>
<lb/> Haa, noble roy, dist ly chastellains, preingne vous pitié de moy, 
<lb/> car la grant yre que j'avoye de la deshonneur que Remondin avoit 
<lb/> fait a nostre lignaige le m'a fait faire. 
<lb/> Par mon chief, dist ly roys, c'est mauvaise compaignie que de 
<lb/> traitours. Il fait bon fermer l'estable avant que le cheval soit perdu. 
<lb/> Sachiez que jamais ne vouldrez occire noble homme en trahison, 
<lb/> car je ne mengeray jamais tant que vous serez penduz avec vostre 
<lb/> oncle et tous ceulx qui cy ont esté admenez. »</q> Et lors les fist le roy 
<lb/> pendre, et envoya le chastellain a Nantes, et la fu penduz emprez 
<lb/> son oncle et Olivier, son cousin. Ainsi garda le roy des Bretons 
<lb/> justice en son temps. Et se taist l'ystoire 
<lb/> de lui, et repaire a Remondin et a ses parens. 
<lb/> Or dist l'ystoire que, quant Alain fu repairié au recept, et il 
<lb/> ot compté a Remondin et aux autres ce que le roy de Bretaigne 
<lb/> avoit fait, ilz dirent que le roy avoit fait comme vaillans roys et 
<lb/> loyaulx justiciers. Lors appella Remondin Hervy et Alain, et ceulx 
<lb/> de son lignaige, et dist a Hervy et a Alain: Beaulx cousins, je vous 
<lb/> enjoing que vous faciez fonder une prieuré de la Trinité de <num>VIIJ.</num> 
<lb/> moines, et renter, pour chanter tous les jours pour l'ame de mon 
<lb/> pere, pour le nepveu du roy et pour ceulx qui sont trespassez de 
<lb/> ceste fole emprise. Et cilz distrent que ce feroient ilz. Et leur pria 
<lb/> Remondin comment ilz le recommandassent au roy de Bretaigne, 
<lb/> et aux barons, et a Alain, leur pere. Et print congié d'eulx, dont 
<lb/> ilz furent moult doulens de ce qu'il ne les laissa plus avant aler. 
<lb/> Et sachiez que au partir menerent les deux freres moult grant 
<lb/> douleur. Non contretant il convint que ilz se partissent, 
<lb/> et s'en vont vers Quemeninguingant. Et Remondin 
<lb/> s'en vint en Guerrande, la ou il fu moult bien receuz. Et se taist 
<lb/> l'ystoire a parler de lui, et recommence a dire comment Hervy et 
<lb/> Alain prindrent congié de leur lignaige, et vindrent a leur pere. 
<lb/> L'ystoire dit que Hervy et Alain prindrent congié de leur lignaige, 
<lb/> et vindrent a leur pere, et lui compterent toute l'aventure 
<lb/> du chastellain, et comment ilz s'estoient partiz de leur cousin, et 
<lb/> comment il leur ot enjoint de faire la prieuré. <q>« Par foy, dist Alain, 
<lb/> or est bien le pays de Bretaigne essarpez de la lignie Jossellin. 
<lb/> Dieux en ait mercy des ames, combien que ilz ne nous amassent 
<lb/> onques. Beaulx enfans, je vous diray que vous ferez. Vous yrez 
<lb/> au roy, et lui requerrez qu'il vous doint une place pour ediffier la 
<pb n="75"/>
<lb/> prieuré, et lui dictes comment vostre cousin le vous a enjoint; 
<lb/> et je croy qu'il vous en fera bonne responce. »</q> Et ceulx respondirent 
<lb/> que si feroient ilz. 
<lb/> Lors se partent de leur pere, et ont tant chevauchié qu'ilz vindrent 
<lb/> a Vennes, et trouverent que le roy s'estoit party, et estoit alez 
<lb/> a Senselio pour soy deduire a la chasse. Et 
<lb/> cilz remontent a cheval, et vindrent au port, et passerent et entrerent 
<lb/> en la forest, et cheminerent tant que ilz vindrent au chastel, 
<lb/> et trouverent que le roy estoit ou parc alez chassier. Et les 
<lb/> deux freres vont après, et treuvent le roy dessoubz un arbre, sus 
<lb/> un estang, ou il attendoit le cerf que ly chien achassoient. Les deux 
<lb/> freres se trairent a part, pour ce que ilz ne vouloient pas destourber 
<lb/> le roy a veoir son deduit, lequel le perceut bien et leur en scot 
<lb/> moult bon gré. Atant esvous venu le cerf, qui s'en vint ferir en 
<lb/> l'estang. Et la fu prins par force de chiens et trait hors de l'eaue; 
<lb/> et en fu faicte la cuirie et donné le droit aux chiens. 
<lb/> Lors se trayent Hervy et Alain avant, et saluerent le roy, 
<lb/> et firent bien le messaige que Remondin, leur cousin, leur avoit 
<lb/> enchargié. Le roy les bienviengna, et leur enquist de l'estat 
<lb/> Remondin, et ilz lui en dirent ce que ilz en avoient veu, et puis 
<lb/> comment il leur avoit enjoint de faire la prieuré pour chanter pour 
<lb/> l'ame du nepveu du roy, et pour son pere 
<lb/> Hervy, et pour tous ceulx qui avoient receu mort pour ceste querelle, 
<lb/> et aussi comment ilz lui priassent de par lui comment il leur 
<lb/> voulzist donner place pour fonder la dicte prieuré. <q>« Par foy, dist 
<lb/> le roy, la requeste est raisonnable, et tout maintenant je vous 
<lb/> menray ou lieu ou je vueil qu'elle soit fondee. »</q> 
<lb/> Lors yssirent de la garenne, et vindrent tout selon le mur, au 
<lb/> bout du clouz, et lors dist le roy: <q>« Beaulx seigneurs, faictes cy 
<lb/> fonder vostre prieuré, et prennez tant de place que vous vouldrez. 
<lb/> Je vous abandonne la forest pour prendre bois a charpenter, et, 
<lb/> quant ly moyne y seront estably, je leur en donne pour leur ardoir, 
<lb/> et tous leurs adherens et habitans. Et leur habandonne la pescherie 
<pb n="76"/>
<lb/> en la mer qui est prez de ceste place, a ung quart de lieue, et tendre 
<lb/> en la forest aux oysiaux et a toute sauvagine, pour leur despense. 
<lb/> Et toutes les terres en hannables qui sont cy environ, a demy lieue, 
<lb/> je leur donne. »</q> Et de ce leur fist faire bonnes lettres. Et les deux 
<lb/> freres l'en mercient, et font venir macons 
<lb/> tantost, et terrillons, et charpentiers. Et fu en pou de temps l'eglise 
<lb/> et la prieuré assouie, et mis moynes blans dedens jusques a <num>VIIJ.</num>, 
<lb/> qui portent en leur desouzain habit une croix azuree, et les renterent 
<lb/> bien pour vivre aaisiement, et encores y est. Et atant se taist 
<lb/> l'ystoire a parler du roy des Bretons et des deux freres, et reprent 
<lb/> a parler de Remondin, comment il se gouverna depuis. 
<lb/> En ceste partie nous tesmoingne l'ystoire que tant demoura 
<lb/> Remondin en la terre de Guerrande qu'il mist accord entre aucuns 
<lb/> des Bretons qui estoient en discencion, et fist tant que ly pays fu 
<lb/> tous en paix. Et lors print congié aux barons et au peuple, qui 
<lb/> forment furent doulens de sa departie. Et tant chevaucha qu'il 
<lb/> entra en la terre de Poictou, la ou il trouva grant foison de haultes 
<lb/> forests non habitees, et en aucuns lieux, grant foison de sauvagine, 
<lb/> comme cerfs, bisches, dains, chevreulx, porcs, et autres bestes 
<lb/> sauvaiges, et en moult d'autres lieux belles plaines, 
<lb/> belles praieries et belles rivieres. <q>« Par foy, dist Remondin, 
<lb/> c'est grant dommage que cest pays n'est habitez et peuplez, car 
<lb/> moult y est grasse la contree. »</q> Et en pluseurs lieux treuve sur la 
<lb/> marine moult de belles places non habitees, lesquelles, a son semblant, 
<lb/> feussent moult prouffitables a habiter. 
<lb/> Et tant chevaucha Remondin qu'il vint a une ancienne abbaye, 
<lb/> grande et grosse durement, qui estoit appellee Malezès, et avoit 
<lb/> par my l'abbaye cent moynes sans les convers. La se heberga 
<lb/> Remondin, pour la plaisance qu'il prist ou lieu, et y fu trois nuis 
<lb/> et trois jours. Et y donna Remondin de beaulx joyaulx. Puis s'en 
<lb/> party, et s'en vint chevauchant tant qu'il approucha de Lusignen, 
<lb/> et vit la Tour Trompe et le bourc. Et lors ne cuida pas estre la ou 
<lb/> il estoit, car il mescongnoissoit le lieu pour la tour et pour le lieu 
<lb/> du bourc, qui y fu fais depuis qu'il se party. Et moult se esmerveille 
<lb/> quant il oït la guette de la tour tromper. 
</p>
<pb n="77"/>
</div>
<div>
<head>Comment Remondin retourna a Lusegnen et s'esmerveille de la tour 
et du bourc que Melusigne avoit fait faire.</head>
<p> 
<lb/> <hi rend="ital">Comment Remondin retourna a Lusegnen et s'esmerveille de la tour 
<lb/> et du bourc que Melusigne avoit fait faire.</hi> 
<lb/> En ceste partie dit l'ystoire que, quant Remondin vint au dessus 
<lb/> de Lusignen, et il apperceut le bourc, qui estoit cloz de haulx murs 
<lb/> et de grosses tours et drues, et les fossez parfons et tous fais de 
<lb/> pierre de taille, et voit la tour haulte et grosse entre le bourc et le 
<lb/> fort, qui les surmonte de haulteur de plus du hault d'une lance, 
<lb/> et oït les trompeurs qui trompent de plus en plus quant ilz appercoivent 
<lb/> les gens qui venoient avecques Remondin 
<lb/> espessir: <q>« Comment, dist Remondin a l'ancien chevalier, que puet 
<lb/> cecy estre? Il me sembloit ores que je feusse bien prez de Lusegnen, 
<lb/> mais il me semble que je y ay bien failly. »</q> Lors commence ly anciens 
<lb/> chevaliers a rire. <q>« Comment, sire chevaliers, dist Remondin, vous 
<lb/> vous truffez de moy! Je vous dy pour certain, se ne feust la tour 
<lb/> et le bourc que je voy, je cuidasse estre a Lusignen. Par foy, monseigneur, 
<lb/> dist l'ancien chevalier, tantost vous y pourrez trouver, 
<lb/> se Dieu plaist, a grant joye. »</q>
<lb/> Or vous dirai je des queux et varlez de sommiers qui estoient 
<lb/> alez devant, et avoient annonciee la venue Remondin. Combien 
<lb/> que Melusigne le sceust bien, ja n'en feist elle semblant, qui, tantost 
<lb/> après leur venue, fist appareillier tout le peuple, et aler contre 
<lb/> Remondin. Et elle mesmes y vint o foison de dames, damoiselles, 
<lb/> chevaliers et escuiers montees et arrees noblement. Remondin 
<lb/> regarde devant soy et voit naistre gens du fons 
<lb/> de la valee, venans deux et deux par ordonnance. Si s'en esmerveille 
<lb/> moult, et, quant ilz approucherent, si s'escrierent tous d'une 
<lb/> voix: <q>« Bien soiez vous venuz, monseigneur. »</q> Lors recongnut Remondin 
<lb/> pluseurs de ceulx qui le bienviengnoient, et leur demanda: 
<lb/> <q>« Beaulx seigneurs, dont venez vous? »</q> Ceulx lui respondirent: <q>« Monseigneur, 
<lb/> nous venons de Lusignen. De Lusignen, dist Remondin, 
<lb/> et y a il gueres de cy? Par foy, monseigneur, dirent ceulx, qui 
<lb/> perceurent que il le mescongnoissoit pour le bourc et la tour qui estoit 
<lb/> faicte puis que il s'estoit partiz, vous povez veoir Lusignen. 
<lb/> Ma dame a fait faire ce beau bourc et cette belle tour puis que vous 
<lb/> partistes, et veez la ca ou elle vient contre vous. »</q> Adont fu Remondin 
<lb/> moult esbahiz, et ne dist pas quanqu'il pensoit. Mais quant il lui 
<pb n="78"/>
<lb/> souvint comment elle avoit fait le fort de Lusignen et chastel en 
<lb/> si pou de temps, si ne s'en donna plus de merveille. 
<lb/> Et atant vint Melusigne qui moult doulcement 
<lb/> le bienviengna et receupt moult amiablement en disant: 
<lb/> <q>« Monseigneur, je suiz moult joyeuse de ce que vous avez si bien 
<lb/> besoingnié et si honnourablement en vostre voyage. On le m'a 
<lb/> bien tout compté et dit. »</q> Et Remondin lui respond: <q>« C'est Dieu 
<lb/> mercy et vous. »</q> Et lors, en ces paroles, arriverent a Lusignen, et 
<lb/> descendirent. Et fu la feste moult grant, et dura <num>VIIJ.</num> jours; et y 
<lb/> vint le conte de Forests, qui moult bienviengna son frere. Et partirent 
<lb/> de Lusignen et vindrent à Poictiers devers le conte, qui moult le 
<lb/> conroy. Et demanda a Remondin ou il avoit esté. Et il leur recorda 
<lb/> toute son adventure. A brief parler, le conte Bertran en fu moult 
<lb/> joyeux. Et prindrent les freres congié de lui. Ly uns s'en ala en 
<lb/> Forests, et Remondin a Lusignen, ou Melusigne le receupt moult 
<lb/> liement. 
<lb/> Et estoit pour lors la dame enceinte, et porta son terme, et 
<lb/> acoucha a son jour de son second enfant, et fu un filz, et fu baptisiez, 
<lb/> et ot a nom Eudes, et ot l'une oreille plus grande que l'autre 
<lb/> sans comparoison; mais de tous membres il 
<lb/> estoit beaulx a grant devise et bien formez. Cil ot puis espousee 
<lb/> la fille au conte de la Marche, et fu puis conte de la Marche. Et 
<lb/> atant se taist l'ystoire a parler de l'enfant et parole de Remondin 
<lb/> et de Melusigne. 
<lb/> L'ystoire certiffie que, quant la dame eut jeu son terme et qu'elle 
<lb/> fu relevee, la feste y fu moult grant, et y ot grant foison de nobles 
<lb/> gens, et departy la feste moult honnourablement. Ceste annee 
<lb/> fist la dame faire le chastel et le bourc d'Ainnelle, et fist faire 
<lb/> Vuavent et Meurvent; et puis fist faire le bourc et la tour de Saint 
<lb/> Messent, et fist commencier l'abbaye, et faisoit moult de bien a 
<lb/> povre gent. 
<lb/> Et, au second an aprez, ot un filz qui fu nommez Guyon, et fu 
<lb/> moult bel enfant; mais il ot un oeil plus hault que l'autre. Et sachiez 
<lb/> que Melusigne avoit si tres bonnes nourrices, et estoit si tres soingneuse 
<pb n="79"/>
<lb/> de ses enfans, qu'ilz croissoient et amendoient si fort que 
<lb/> chascun qui les veoit s'en donnoit merveille. 
<lb/> En ce temps fist fonder maint noble lieu par le pays que ilz 
<lb/> avoient es membres de la conté de Poittou et duchié de Guienne. 
<lb/> Elle fist faire le chastel et bourg de Partenay, si fort et si bel que 
<lb/> sans comparoison. Puis fonda a la Rochelle les tours de la garde 
<lb/> de la mer et le chastel, et commenca une partie de la ville. Et 
<lb/> avoit une tour grosse, a trois lieues prez, que Julius Cesar fist faire. 
<lb/> Et l'appelloit l'en pour lors la Tour Aigle, pour ce que Julius 
<lb/> portoit l'aigle en sa banniere, comme empereur. Celle tour fist 
<lb/> la dame avironner de grosses tours et de fors murs, et le fist nommer 
<lb/> le Chastel Aiglon. Et depuis ediffia Pons en Poictou et Sainctes, 
<lb/> qui pour lors fu nommee Linges. Puis fist Talemont en Tallemondoiz, 
<lb/> et moult d'autres villes et forteresses. Et acquist tant 
<lb/> Remondin que, en Bretaigne, en Guienne, ne en Gascoingne, n'avoit 
<lb/> prince nul, ne homme qui marchesist a lui, et qui ne le ressoignast 
<lb/> tres fort a courroucier. 
<lb/> L'ystoire tesmoingne que, ou cinquiesme an 
<lb/> après, ot Melusigne un filz qui fu nommez Anthoine. Grant fu et 
<lb/> bien formez de tous membres. Mais il apporta en la senestre joe 
<lb/> une pate de lyon, et, ains que il eust <num>VIIJ.</num> ans, elle fu velue et les 
<lb/> ongles trenchans, et fist cel Anthoine moult a doubter. Et puis 
<lb/> fu conte de Lucembourc, ainsi comme vous orrez avant en l'ystoire. 
<pb n="80"/>
<lb/> Et fist Melusigne faire fonder par le païs mainte eglise, et renter, 
<lb/> et moult d'autres biens qui ne sont mie a mettre en oubly. 
<lb/> Cy nous dit l'ystoire que, au <num>VIJe</num> an ensuivant, Melusigne porta 
<lb/> le quint enfant, et enfanta a son droit terme un filz qui ot a nom 
<lb/> Regnault. Nul plus bel enfant ne povoit on veoir. Mais il n'apporta 
<lb/> que un oeil sur terre; mais il en veoit si cler qu'il veoit venir par mer 
<lb/> les nefs, ou par terre autres choses, de trois veues, qui montent 
<lb/> bien <num>XXJ.</num> lieus. Cil fu beaulx, doulz et courtois, si comme vous 
<lb/> orrez en l'ystoire, ca avant. 
<lb/> L'ystoire nous dit que, la <num>VIIJe</num> annee enfanta 
<lb/> Melusigne le <num>VJe</num> filz, qui ot a nom Gieffroy. Et apporta sur terre 
<lb/> une dent qui lui yssoit hors de la bouche plus d'un pousse, et fu 
<lb/> nommez Gieffroy au Grant Dent. Cil fu grans, haulx, et fourniz 
<lb/> et fort a merveilles, hardiz et crueulx. Chascun le doubtoit qui en 
<lb/> ouoit parler. Et fist moult de merveilles, ainsi comme vous orrez 
<lb/> en l'ystoire. 
<lb/> L'ystoire tesmoingne que, la <num>IXe</num> annee, enfanta Melusigne un 
<lb/> filz, ce fu le <num>VIJe</num>, qui ot a nom Frommont, qui fu assez beaulx. 
<lb/> Mais il ot sur le nez une petite tache velue, comme la pel d'une 
<lb/> taulpe ou d'un fouant. Et fu en son temps moult devoz, et fu 
<lb/> puis, par l'accort de son pere et de sa mere, moine de Maleres, 
<lb/> dont vous orrez cy après en l'ystoire une moult piteuse aventure. 
<lb/> En ceste partie dit l'ystoire que Melusigne demoura puis environ 
<lb/> deux ans sans porter enfant. Mais a la <num>XJe</num> annee, 
<lb/> apporta un filz, le <num>VIIJe</num>, grant a merveille. Cil apporta 
<lb/> trois yeux sur terre, de quoy ly uns fu ou front; et fu si crueulx 
<lb/> et si mauvais qu'il occist, ains qu'il eust quatre ans, deux de ses 
<lb/> nourrices. Et orrez cy avant en l'ystoire comment il fu mort, et 
<lb/> enterré a Poictiers, au Moustier Nuef. 
<lb/> Or nous dit la vraye histoire que tant nourry Melusigne ses 
enfans que Uriiens, premier, ot <num>XVIJ.</num> ans, et fu grant et fort a
<lb/> merveilles, 
<lb/> et faisoit moult de forces et d'appertises. Et plaingnoit 
<lb/> chascun qu'il avoit si estrange viaire, car il l'avoit court et large; 
<lb/> l'un oeil ot rouge et l'autre tout pers, et les oreilles aussi grandes 
<lb/> comme manevelles a vans. Et Eudes, ses freres, avoit <num>XVJ.</num> ans, 
<lb/> et Guyon <num>XV.</num> ans. Moult amoient ly uns l'autre Uriiens et Guyon. 
<pb n="81"/>
<lb/> Et estoit Guion si viste, si mouvant et si appert que chascun s'en 
<lb/> donnoit merveilles. Et tousjours s'entretenoient compaignie Uriiens 
<lb/> et Guyon. Et les amoient tant les nobles 
<lb/> enfans du pays, et eulx aussi les nobles et les enfans, qu'ilz ne povoient 
<lb/> plus, et fesoient armes bien souvent en joustes, en tournois 
<lb/> et en bouhours. 
<lb/> Or advint en cellui temps que deux chevaliers poictevins revindrent 
<lb/> de Jherusalem, et conterent nouvelles par le pays que le 
<lb/> soubdan de Damas avoit assegié le roy de Chippre en la cité de 
<lb/> Famagosse, et qu'il le tenoit en moult grant destrece. Et n'avoit 
<lb/> cellui roy plus de hoirs que une seule fille, laquelle estoit moult 
<lb/> belle. Et tant ala la nouvelle par le pays que Uriiens le scot. Et 
<lb/> lors dist a son frere Guion: <q>« Par ma foy, beau frere, ce seroit grant 
<lb/> aumosne de secourir cellui roy contre les Sarrasins. Nous sommes 
<lb/> ja <num>VIIJ.</num> enfans masles, la terre de nostre pere ne demourra pas sans 
<lb/> hoir, posé que de nous ne feust rien. Dont, pour celle cause, nous 
<lb/> devons tant plus penner de voyagier pour acquerre honneur. Par 
<lb/> foy, dist Guyon, vous dictes verité, mais 
<lb/> pourquoy le dictes vous? Je sui tout prest de faire ce que il vous 
<lb/> plaira. Par foy, mon frere, dist Uriiens, vous dictes bien. Or mandons 
<lb/> les deux chevaliers qui sont venus du saint voyage d'oultre 
<lb/> mer, et leur enquerrons plus avant de cest affaire. »</q>
<lb/> Et lors manderent les deux chevaliers, qui y vindrent moult 
<lb/> liement. Et, quant ilz furent venus, les deux enfans les bienviengnerent 
<lb/> moult amiablement. Et leur commencierent a enquerre 
<lb/> de leur voyage, et des usaiges et manieres des pays ou ilz avoient 
<lb/> esté; et ceulx leur en dirent la verité. <q>« Par foy, dist Uriiens, nous 
<lb/> avons entendu que vous avez passé par une isle ou il a un roy 
<lb/> crestien qui moult est oppressez d'un soubdant sarrazin. Si nous 
<lb/> merveillons pourquoy vous ne demourastes en la guerre avecques 
<lb/> le roy crestien pour lui aidier et conforter, vous qui estes renommez 
<lb/> d'estre deux si vaillans chevaliers, ainsi que il nous semble 
<lb/> que tuit bon crestien y sont tenus, et aussi 
<lb/> ce nous sembleroit grant aumosne de le reconforter en tel neccessité. »</q> 
<lb/> A ce respondirent les deux chevaliers: <q>« Par nostre foy, damoisel, 
<pb n="82"/>
<lb/> nous voulons bien que vous sachiez que, se nous eussions veu la 
<lb/> voye comment nous eussions peu entrer en la ville sans estre mors 
<lb/> ou prins, nous y feussions voulentiers alez, et actendu l'adventure 
<lb/> avec le roy de Chippre, telle que Dieu la nous eust voulu envoier. 
<lb/> Et vous savez que l'effort de deux chevaliers ne puet pas porter 
<lb/> le faiz contre bien de <num>LX.</num> a <num>IIIJxx</num> mille Sarrasins; et ce fu la cause 
<lb/> qui nous destourna de y aler, et vous devez savoir que cellui est 
<lb/> moult fol qui souffle contre le vent pour le cuider tarir ne surmonter. 
<lb/> Par foy, dist Uriiens, vostre excusacion est bonne est juste; mais 
<lb/> or me dictes se gens qui auroient povoir de mener de <num>IJm.</num> a <num>XXVc.</num> 
<lb/> hommes d'armes, se ilz y pourroient venir a temps pour secourir 
<lb/> cellui roy. »</q> Lors respondy ly uns des deux chevaliers: <q>« Par ma foy, 
<lb/> sire, ouy, veu et consideré que la cité est forte 
<lb/> et le roy vaillant et bataillerres de sa personne, et sy a foison vivres 
<lb/> et compettement de bonnes gens pour garder la ville. Et si y a pluseurs 
<lb/> forteresses que ceulx de Rodes et les Hermins viennent souvent 
<lb/> refreschir, de quoy le roy de Chippre et ceulx de la cité ont 
<lb/> grant confort. Et sachiez que mon compaignon et moy vouldrions 
<lb/> bien avoir trouvé qui y voulzist aler en telle compaignie que vous 
<lb/> dictes, et nous y deussions prendre l'aventure avecques lui. Par 
<lb/> foy, dist Uriiens, et mon frere et moy vous retenons et vous y 
<lb/> menrons, ne demourra gueres. »</q> Quant ceulx l'entendirent, si en 
<lb/> furent moult joyeux, et dirent, que, s'ilz y vont, que il leur muet 
<lb/> de grant noblesce et grant vaillantise. Or se taist cy l'ystoire des 
<lb/> deux chevaliers, et parle comment Uriiens et Guyon prindrent 
<lb/> congié de leur pere et de leur mere, et de l'aide que Melusigne leur 
<lb/> fait. 
<lb/> En ceste partie dit l'ystoire que Uriiens et Guyon vindrent a 
<lb/> Melusigne, leur mere, et lui dist Uriiens moult 
<lb/> saigement: <q>« Ma dame, se il vous plaisoit, il seroit bien temps que 
<lb/> nous alissons voyagier pour congnoistre les terres et les pays, et 
<lb/> aussi pour acquerre honneur et bon nom en estranges marches et contrees, 
<lb/> par quoy nous feussions introduit de savoir parler avecques les 
<lb/> bons des choses qui sont par estranges marches et pays, qui ne 
<lb/> sont pas communes par deca. Et aussi, se fortune et bonne aventure 
<lb/> nous vouloit estre amie, nous avons bien voulenté de conquerir 
<pb n="83"/>
<lb/> terres et pays. Car nous regardons que nous sommes ja <num>VIIJ.</num> 
<lb/> freres, et sommes bien tailliez d'estre encores autant ou plus, et 
<lb/> a dire que vostre terre feust partie en tant de pars, cellui qui devroit 
<lb/> tenir le chief de la seignourie ne pourroit pas gueres tenir d'estat, 
<lb/> veu le noble et grant estat que monseigneur mon pere et vous 
<lb/> tenez. Et dès maintenant moy et Guyon, mon frere, quitterons 
<lb/> nostre part de ce qu'il nous pourroit escheoir de par vous, excepté 
<lb/> vostre bonne grace, parmy l'aide que vous nous 
<lb/> ferez a present pour nostre voyage. Par foy, enfans, dist 
<lb/> Melusigne, ceste requeste vous muet de grant vaillance, et ne vous 
<lb/> doit pas estre refusee. Et j'en parleray a vostre pere, car sans son 
<lb/> conseil ne vous dois je pas accorder ceste requeste. »</q>
<lb/> Lors se part Melusigne de la, et vint a Remondin, et lui compta 
<lb/> la requeste de ses deux enfans, lequel lui dist: <q>« Par foy, dame, 
<lb/> se il vous semble que ce soit chose qui soit bonne a faire, si en 
<lb/> faictes a vostre voulenté. Vous dictes bien, dist Melusigne, et sachiez 
<lb/> que ilz ne feront en ce voyage chose qui ne leur tourne a grant 
<lb/> prouffit et a tres grant honneur. »</q> Lors vint a ses enfans, et leur 
<lb/> dist: <q>« Beaulx enfans, pensez de bien faire, car vostre pere vous 
<lb/> accorde vostre requeste, et je si fais. Et ne vous soussiez, car dedens 
<lb/> brief temps j'auray ordonné de vostre fait telement que vous 
<lb/> m'en saurez gré. Mais or me dictes en quel partie vous voulez aler, 
<lb/> pour y pourveoir de ce qu'il vous fauldra. »</q> Lors respondy Uriiens: 
<lb/> <q>« Ma dame, nous avons ouy dire que le roy de Chippre est 
<lb/> assegiez du soudant de Damas en la cité de Famagosse, 
<lb/> et la avons nous intencion de aler pour lui secourir des faulx 
<lb/> Sarrasins. Par foy, dist Melusigne, enfans, cy fault pourveoir tant 
<lb/> pour le fait de la mer comme cellui de la terre, et j'en ordonneray 
<lb/> tellement que vous m'en saurez gré, et ce feray je bien brief. »</q> Adont 
<lb/> s'en vont les deux enfans agenoullier, et l'en remercient humblement. 
<lb/> Et la dame les redreca, et baisa chascun en la bouche, 
<lb/> tout plourant, car elle avoit grant douleur au cuer de leur departie, 
<lb/> car elle les amoit d'amour de mere, non pas d'amour de faulse 
<lb/> nourrisse. 
<lb/> L'ystoire dit que Melusigne fu moult curieuse de apprester l'affaire 
<lb/> de ses enfans. Et fist arriver au port de la Rochelle grant et 
<lb/> riche navire, tant de galees, comme de ranpins, comme de grosses 
<lb/> nefs; la mendre de deux couvertes, et les autres de trois. Et fu 
<pb n="84"/>
<lb/> le navire si grant que pour bien mener trois mil hommes d'armes. 
<lb/> Et entretant manderent ly enfant les deux chevaliers 
<lb/> qui leur eurent accoinctié le voyage, et leur dirent 
<lb/> que ilz s'appareillassent de mouvoir bien brief comme ilz leur 
<lb/> avoient promis. Et ilz dirent: <q>« Seigneurs, nous sommes tous prests, 
<lb/> et avons acointié ce fait a pluseurs gentilz hommes qui s'appareillent 
<lb/> de venir en vostre compaignie, et sont tuit desirant de vous 
<lb/> servir. Par foy, dist Uriiens, grans mercis; nous leur merirons, se 
<lb/> Dieu plaist, et a vous aussi. »</q> 
<lb/> Tant fist Melusigne qu'elle ot tout prest. Et ot quatre barons, 
<lb/> que de Poictou que de Guienne, a qui elle bailla ses enfans en gouvernance. 
<lb/> Et ot grant foison chevaliers, et escuiers, et gentilz 
<lb/> hommes, le nombre de <num>IJm.</num> <num>Vc.</num> hommes d'armes et <num>Vc.</num> arbalestriers. 
<lb/> Les vivres, l'artillerie, les harnoiz et les chevaulx furent chargiez 
<lb/> es vaisseaux, et monterent les gens ens ou navire. La veissiez bannieres, 
<lb/> pennons et estendars sur les vaisseaux au vent, et sonner 
<lb/> trompetes et instrumens, et ces chevaux hennir et braidier, que 
<lb/> c'estoit grant beauté a veoir. Lors prindrent 
<lb/> les deux enfans congié de leurs freres et des gens, qui moult 
<lb/> tendrement plouroient de leur departie. Et Melusigne et Remondin 
<lb/> convoierent leurs enfans jusques a la mer. Et quant ilz furent la 
<lb/> venus, Melusigne les trait a part en disant: <q>« Enfans, entendez ce 
<lb/> que je vous vueil dire et commander. 
<lb/> Enfans, dist Melusigne, veez cy deux anneaulx que je vous 
<lb/> donne, dont les pierres ont une mesme vertu. Sachiez que tant que 
<lb/> vous userez de loyauté, sans penser ne faire tricherie, ne mauvaitié, 
<lb/> et que vous les ayez sur vous, vous ne serez desconfiz par 
<lb/> armes, mais que vous ayez bonne querelle; ne sort, ne enchantement 
<lb/> d'art de magique, ne de poisons, de quelconque maniere, ne 
<lb/> vous pourra nuire, que si tost que vous les regarderez, que ilz n'aient 
<lb/> perdu toute leur force. »</q> Et lors en baille a chascun un. Et ceulx 
<lb/> l'en mercient, les genoulx a terre. Et lors reprent Melusigne le 
<lb/> parler, disant ainsi: <q>« Enfans, je vous encharge que en tous les 
<lb/> lieux que vous serez, que tous les jours vous 
<lb/> oyez le service divin tout premierement que vous faciez autre 
<lb/> chose. Et en tous voz affaires reclamez l'aide de vostre Createur, 
<pb n="85"/>
<lb/> et le servez diligemment, et amez et creniez comme vostre Dieu 
<lb/> et vostre Createur. Et Nostre Mere Saincte Eglise soustenez, et 
<lb/> soiez si vrais champions encontre tous ses malveullans. Et aidiez 
<lb/> et conseilliez les vefves et les orphelins, et honnourez toutes dames, 
<lb/> et confortez toutes pucelles que on vouldroit desheriter desraisonnablement. 
<lb/> Amez les gentilz hommes et leur tenez compaignie. 
<lb/> Soyez humbles et humains au grant et au petit. Et, se vous veez 
<lb/> un bon homme d'armes qui soit povres et en petit estat de vesture 
<lb/> ou de monteure, donnez lui du vostre selon ce que vous sentirez 
<lb/> vostre aisement et selon ce qu'il sera de value. Soiez larges 
<lb/> aux bons. Et quant vous donnez quelque chose, ne le faictes pas 
<lb/> attendre longuement. Mais regardez quant, combien, pourquoy, ou 
<lb/> se la personne le vault, ou, se il est a maistre, se son maistre le 
<lb/> vault. Et se vous donnez par plaisance, gardez que fole largesce 
<lb/> ne vous surpreingne, tant que on s'en 
<lb/> puist escharvir de vous, car ceulx qui auroient desservy que vous 
<lb/> leur feissiez bien, s'en tendroient pour mal contens, et les estrangiers 
<lb/> vous en blasmeroient en derrier. Gardez que vous ne promettez 
<lb/> chose que vous ne puissiez tenir; et, se vous promettez aucune 
<lb/> chose, ne la faictes pas trop attendre, car longue attente estaint 
<lb/> moult la vertu de don. 
<lb/> Gardez vous de convoictier la femme de nul de qui vous veulliez 
<lb/> estre amez. Et ne creez ja conseil de garcon, ne ne trayez ja 
<lb/> trop privé de vous homme que vous n'aiez bien essayé ses meurs 
<lb/> et ses condicions. Ne creez ja homme qui soit avaricieux, ne ne 
<lb/> mettez en office, car il vous pourroit plus faire de deshonneur 
<lb/> en une heure que il ne vous pourroit faire de prouffit en son vivant. 
<lb/> Gardez vous que vous n'acroiez ja chose que vous puissiez bonnement 
<lb/> paier. Et se par neccessité vous fault accroire, tantost que 
<lb/> vous avez l'aisement, faictes en satisfaction. Et ainsi pourrez vous 
<lb/> estre sans dangier et vivre honnourablement. 
<lb/> Et se Dieux vous donne adventure que vous conquestez pays, 
<pb n="86"/>
<lb/> si gouvernez voz gens selon la nature dont 
<lb/> ilz sont. S'ilz sont rebelles, gardez que vous seignorissiez, sans 
<lb/> riens laissier passer de vostre droit de seignourie. Et soiez tousjours 
<lb/> sur vostre garde, tant que la puissance soit vostre, car, se 
<lb/> vous vous laissiez sourmarchier, il vous fauldroit gouverner a leur 
<lb/> voulenté. Mais toutesfoiz gardez vous que, quelx qu'ilz soient, 
<lb/> durs ou debonnaire, que vous ne leur alevez nouvelle coustume 
<lb/> qui soit desraisonnable. Prenez sur eulx vostre droit, sans eulx 
<lb/> taillier oultre raison, ne alever coustumes inraisonnables, car, se 
<lb/> peuple est povre, le seigneur est mendiz, et, se besoing lui orisoit 
<lb/> de guerre ou d'autre neccessité, il ne se sauroit de quoy aidier, 
<lb/> dont il pourroit cheoir en grant servitute, et n'en seroit ja plaint 
<lb/> ne d'estrangiers ne de privez. Car sachiez que une toison d'une 
<lb/> annee est plus prouffitable que celle qui est tondue trois foiz. 
<lb/> Enfans, encore vous deffens je que vous ne creez ne aiez fiance 
<lb/> en jangleur ne en flateur, ne en homme qui de autrui mesdit en 
<lb/> derriere. Ne ne creez conseil de homme exillié, ne fuitif de son 
<lb/> pays, ou il puist touchier au desir de nuire 
<lb/> ceulx qui l'ont exillié, s'il n'a bonne raison, et vous bonne cause 
<lb/> de lui aidier, car ce vous pourroit moult empeschier de venir au 
<lb/> degré d'onneur. 
<lb/> Sur toutes choses je vous deffend orgueil. Je vous commande 
<lb/> a faire justice aussi bien et faire raison au petit comme au grant. 
<lb/> Ne desirez pas a vengier tous voz tors faiz, mais prendre amende. 
<lb/> Ne despisez ja nul de voz ennemis, tant soit il petit, mais soiez 
<lb/> sur vostre garde a toutes heures. Et gardez, tant que vous aurez 
<lb/> a estre conquerant, que entre vous compaignons ne vous maintenez 
<lb/> comme sire, mais commun au grant et au petit, et parler et 
<pb n="87"/>
<lb/> tenir compaignie a chascun selon sa qualité, car ce fait les cuers 
<lb/> enflammez d'amour a ceulx qui ainsi sont humain en seignourie. 
<lb/> Ayez cuer de fierté de lyon envers voz ennemis, et entre eulx devez 
<lb/> monstrer puissance et seignourie. Et, se Dieu vous donne 
<lb/> du bien, departez en a voz compaignons selon ce que chascun en 
<lb/> sera dignes. 
<lb/> Tant que a la guerre, creez le conseil 
<lb/> des vaillans hommes qui ont hanté le mestier d'armes honnourablement. 
<lb/> Ne faictez ja long traictié a voz ennemis, car en longs 
<lb/> traictiez gist aucunes foiz grant decepcion et grant perte pour la 
<lb/> plus puissant partie, car les saiges reculent pour plus loing saillir. 
<lb/> Et aussi le saige, quant il voit qu'il n'a pas puissance de resister 
<lb/> a la force de son adversaire, il pourchasce longs traictiez pour 
<lb/> dissimuler tant qu'il se voye en puissance qu'il puist nuire a son 
<lb/> ennemy, et lors en pou d'eure treuve voye dont le traictié soit 
<lb/> nul. Et pour ce vous chastie je que vous ne deportez vostre ennemy 
<lb/> la ou vous le povez mettre en subgection par honneur. Et, 
<lb/> se alors vous lui faictes courtoisie, il vous sera tourné a tres grant 
<lb/> honneur. Et se vous lui faisiez moins par traictié, posé que il se 
<lb/> tournast tout d'un costé ou d'autre sans decepcion, si pourroient 
<lb/> les aucuns dire ou penser que vous y eussiez aucune doubte, combien 
<lb/> que je ne die pas que on doye reffuser bon traictié, qui le puet 
<lb/> avoir, mais qu'il soit brief, ou si longs qu'il 
<lb/> soit a tousjours, sans plus en faire memoire aux vivans, et au 
<lb/> prouffit et honneur de cellui qui y pense avoir le plus grant droit, 
<lb/> et qui ly a selon commune renommee. »</q>
<pb n="88"/>
<lb/> Tout ensement que vous ouez chastia Melusigne ses enfans, 
<lb/> lesquelz l'en mercierent moult. Et lors leur dist elle: <q>« Enfans, je 
<lb/> vous ay envoyé en vostre vaissel assez or et argent monnoyé pour 
<lb/> bien tenir vostre estat, et bien paier voz gens pour <num>IIIJ.</num> ans. Et 
<lb/> n'ayez doubte, vous avez assez bescuit, eaue doulce, vin aigre, 
<lb/> chars salees, poissons salez et de bons vins pour grant temps. Et 
<lb/> alez a la garde de Nostre Seigneur qui vous vueille conduire, et 
<lb/> pensez de bien faire, et de tenir ce que je vous ay enjoint. »</q> 
<lb/> Et cilz prennent congié de leur pere et de leur mere et entrerent 
<lb/> en leur vaissel, et furent les ancres tirez et le voile levé. Et firent 
<lb/> les patrons leur recommandacion a Dieu, selon leur coustume, que 
<lb/> Dieux leur laissast faire bon voyage, et puis s'empaingnent en la 
<lb/> mer, et le vent se fiert es voiles, si s'en vont si roiddement 
<lb/> qu'en pou d'eure ou en perdy la veue. Et lors 
<lb/> se partent Remondin et Melusigne et leurs gens, et vindrent au 
<lb/> Chastel Aiglon. Et se taist l'ystoire a parler d'eulx, et retourne 
<lb/> à Uriien et à Guyon, son frere, et a leurs gens qui s'en vont nagant 
<lb/> par la mer moult efforciement, et font adrecier leur chemin le plus 
<lb/> droit qu'ilz pevent vers Chippre. 
</p>
</div>
<div>
<head>Comment les deux enfans se partent du port de la Rochelle et arriverent 
au Lymacon en Chippre.</head>
<p> 
<lb/> <hi rend="ital">Comment les deux enfans se partent du port de la Rochelle et arriverent 
<lb/> au Lymacon en Chippre.</hi> 
<lb/> L'ystoire dit que, quant Uriiens et Guion et leur navire se furent 
<lb/> partiz de la Rochelle, qu'ilz errerent par 
<lb/> la mer moult grant temps, et passerent par devant mainte ysle, 
<lb/> et se rafreschirent en pluseurs lieux. Et tant nagerent qu'ilz virent 
<lb/> venir par la mer pluseurs vaisseaux qui chassoient a fort deux 
<lb/> galees. Et tantost vint le patron aux deux freres, qui ce leur dit. 
<lb/> Et ilz lui respondirent quelle chose en estoit bonne a faire. <q>« Par 
<lb/> foy, dist ly patrons, c'est bon d'envoier une galee a savoir quelz 
<lb/> gens ce sont. Et entretant nous ferons armer noz gens par toutes 
<pb n="89"/>
<lb/> adventures. Par foy, dist Uriiens, il nous plaist bien. »</q> Et ainsi le 
<lb/> firent. 
<lb/> La galee se part, et vint a l'encontre des autres deux en criant: 
<lb/> <q>« Qui estes-vous? »</q> Et les autres deux respondirent: <q>« Nous sommes 
<lb/> deux gallees de Rodes, qui avons esté trouvees de Sarrazins, qui 
<lb/> cy nous chassent. Et nous voions bien que vous estes crestiens, et 
<lb/> le sont tous ceulx qui vous suivent. Par foy, dient cilz, oïl. Par 
<lb/> mon chief, dist l'un des patrons de Rodes, or les alez faire haster, 
<lb/> car vous avez trouvé belle adventure, car 
<lb/> ce sont les gens du soudant de Damas qui s'en vont au siege de 
<lb/> Famagouste. Qui les pourroit ruer jus, il auroit fait grant secours 
<lb/> au roy de Chippre et grant dommage au soudant. »</q>
<lb/> Quant ceulx de la galee poitevine l'ouyrent, si virent tout court, 
<lb/> et le vont noncier aux deux freres et a leurs gens. Qui lors veist 
<lb/> monter sur les chasteaulx des mas gens, lances et dardes es poings, 
<lb/> et paviser nefs et galees, et atteller canons et arbalestres et sonner 
<lb/> trompes et cors sarrazinois, et partir ces galees a force de gens 
<lb/> et d'avirons; c'estoit grant beauté à veoir. 
<lb/> Quant les Sarrasins apperceurent si grant navire venir vers eulx, 
<lb/> si ne scorent que penser, car jamais n'eussent cuidié que telle 
<lb/> puissance de crestiens feussent si prez de la. Et toutes foiz se mettent 
<lb/> en arroy en reculant. Mais nos galees les vont avironnant tout 
<lb/> entour, et commencent a faire getter leurs canons moult horriblement 
<lb/> d'un costé et d'autre. Quant les Sarrazins virent que c'estoit 
<lb/> au fort, et que ilz ne povoient fuir, si prindrent 
<lb/> un vaissel que ilz avoient prins sur ceulx de Rodes, et gecterent 
<lb/> les gens a bort, et l'emplirent de busche, de huille, de graisses 
<lb/> et de souffre. Et, quant ilz virent noz gens approuchier, si bouterent 
<lb/> le feu dedens. Et, quant ilz le virent alumé, ilz esquipperent 
<lb/> vers nostre gent. Mais ilz s'en sceurent bien garder, car ilz vindrent 
<lb/> assaillir de l'autre costé, et, malgré eulx, ilz entrerent entre eulx. 
<lb/> Et la commenca fort le trait d'arbalestres et de canons. Mais la 
<lb/> grant flote de noz gens vint sur eulx, et, par la force des ondes, 
<lb/> la nef qui ardoit se bouta entre eulx. Et ne se scorent si garder que 
<lb/> il ne leur embrasast trois de leurs nefs, et furent tous ceulx de 
<lb/> dedens noiez et periz, et tout quanqu'il avoit dedens affondré 
<lb/> dedens la mer. Et au long aler, paiens furent tous desconfiz et 
<lb/> tous que mors que pris; et gaignerent grant avoir, que les freres 
<pb n="90"/>
<lb/> donnerent tout aux compaignons et a ceulx des deux galees de 
<lb/> Rodes. Et s'en vindrent refreschir en l'isle 
<lb/> de Rodes. Et donnerent aux freres de la religion les fustes qu'ilz 
<lb/> avoient conquises. Et la sejournerent <num>IIIJ.</num> jours, et y prindrent 
<lb/> de l'eaue fresche. Et vint le maistre de Rodes prier aux deux freres, 
<lb/> et a leurs barons, que ilz voulzissent venir en la ville esbatre. Et 
<lb/> ilz si firent et y furent receuz moult honnourablement. Et leur 
<lb/> enquist le maistre de leur voyage, et ilz lui dirent que ilz s'en aloient 
<lb/> secourre le roy de Chippre contre le soudant qui l'avoit assegié. 
<lb/> Et cil leur demanda moult doulcement qui ilz estoient et les deux 
<lb/> freres lui en dirent la verité. Lors leur fist le maistre plus grant 
<lb/> feste qu'il n'avoit fait devant, et leur dist qu'il manderoit de ses 
<lb/> freres, et qu'il en yroit avec eulx en Chippre secourir le roy; et 
<lb/> les freres l'en mercierent moult. 
<lb/> Or dit l'ystoire que tant demourerent les freres en l'isle de Rodes 
<lb/> que le maistre ot fait son assemblee de environ six gallees, armees 
<lb/> et advitaillees, ou il avoit moult d'appertes 
<lb/> gens et grant quantité de bons arbalestriers. Et vont tant nagant 
<lb/> par la mer que ilz approucherent de l'isle de Collos, et y appercoivent 
<lb/> grant fumiere. Et lors le grant maistre de Rodes, qui fu 
<lb/> en la gallee Uriien, lui dist: <q>« Sire, fait il, en bonne foy, il seroit bon 
<lb/> que on envoiast vers celle isle un rampin ou deux assavoir mon 
<lb/> se il y a gent. Se ilz n'y sont, il n'a gueres que ilz s'en sont partis. 
<lb/> Par foy, dist Uriiens, il me plaist bien. »</q> Lors y envoierent; et le 
rampin s'en va singlant a effors, tant qu'il vint a l'isle. Et y
<lb/> descendirent 
<lb/> pluseurs, et y trouverent grant foison de feux et de 
<lb/> logeis, dont, a l'apparent qu'ilz y virent, il leur sembla qu'il povoit 
<lb/> la avoir logié <num>XXXm.</num> hommes, et y avoient sejourné plus de quatre 
<lb/> ou de cinq jours, car ilz trouverent au dehors des logeiz grant foison 
<lb/> de courailles de bestes mortes. Lors rentrent en leurs vaisseaulx, 
<lb/> et vindrent a l'encontre de noz gens et leur dirent ce que 
<lb/> ilz avoient trouvé. <q>« Par foy, dist le maistre, 
<lb/> je croy que ce sont Sarrasins qui s'en vont au soudant a son siege, 
<lb/> et que ceulx que vous avez desconfiz, dont vous nous avez donné 
<pb n="91"/>
<lb/> les fustes, estoient de leur compaignie, et les ratendoient en celle 
<lb/> ysle, et pour certain si estoient ilz. »</q> 
<lb/> Atant en laissent le parler et s'en vont singlant tant par la mer, 
<lb/> voile tendue, que ilz virent une abbaye sur la mer, qui seoit sur 
<lb/> une montaigne, et y adouroit on saint Andrieu. Et dit l'en que la 
<lb/> est la potence ou le bon larron fu mis quant Nostre Sire, par sa 
<lb/> saincte grace, fu mis en la croix sainctisime pour nostre redempcion. 
<lb/> <q>« Sire, dist le maistre de Rodes, il seroit bon de ancrer a ce 
<lb/> petit port, tant que nous eussions envoyé au Limesson pour savoir 
<lb/> des nouvelles, et savoir se ilz nous vouldront recevoir pour mettre 
<lb/> nostre navire a sauveté dedens leur encloz. Maistre, dist Uriiens, 
<lb/> or soit fait ou nom de Dieu. »</q> Lors se arriverent et ancrerent au port, 
<lb/> et manderent a l'abbaye que ilz ne se doubtassent pas, car 
<lb/> c'estoient amis, et estoit le maistre de Rodes 
<lb/> avec. Et quant ceulx sceurent les nouvelles, si furent moult joyeux, 
<lb/> et avalent le chief Saint Andrieu, et firent moult grant joye a noz 
<lb/> gens, et envoierent au Lymacon un de leurs freres annoncier la 
<lb/> venue du secours qui venoit pour secourir le roy et son pays. 
<lb/> Quant un tres vaillant chevalier, qui estoit cappitaine du lieu, 
<lb/> ouy la nouvelle, si fu moult joyeux, et fist tantost armer une galleote, 
<lb/> et se mist dedens, et vint en pou de heure a noz gens, et 
<lb/> demanda le seigneur de celle armee. Et ceulx a qui le demanda le 
<lb/> menerent la ou Uriiens estoit, et Guion, son frere, et le maistre de 
<lb/> Rodes, et pluseurs barons, en un riche paveillon qu'il avoit fait 
<lb/> tendre sur la rive du port. Et lors lui monstra on Uriien qui seoit 
<lb/> sur une couche, o lui son frere et le maistre de Rodes. Et quant le 
<lb/> chevalier l'appercoit, si fu moult esbahiz du grant de lui et de la 
<lb/> fierté qu'il y voit. Et non pour tant le va moult humblement 
<lb/> saluer, et Uriiens le receupt moult liement. 
<lb/> <q>« Sire, dist ly chevaliers, vous soiez ly tres bien venuz en ce pays. 
<lb/> Beau sire, dist Uriiens, moult tres grans mercis. Sire, dist ly chevaliers, 
<pb n="92"/>
<lb/> on m'a donné a entendre que vous estes partis de vostre 
<lb/> pays en entencion de venir aidier au roy de Chippre. Par foy, dist 
<lb/> Uriiens, il est voirs. Doncques, dist ly chevaliers, est il raison que 
<lb/> l'en vous euvre, par tout ou vous vendrez par le royaume de Chippre, 
<lb/> toutes villes, chasteaulx et forteresses. Quant de celle que 
<lb/> j'ay en garde pour mon tres redoubté seigneur le roy de Chippre, 
<lb/> vous sera appareilliee et ouverte quant il vous plaira, et le cloz 
<lb/> du port pour mettre voz vaisseaux a seurté. Par foy, sire chevaliers, 
<lb/> dist Uriiens, grant mercis. Il est doncques temps de mouvoir, 
<lb/> car mon frere et moy avons grant desir de nous accointier de ces 
<lb/> Sarrazins, non pas pour leur prouffit, mais pour eulx dommagier, 
<lb/> s'il plaist a Dieu que nous le puissions faire. Sire, dist ly chevaliers, 
<lb/> doncques est il bon que vous faciez 
<lb/> traire hors de voz chevaulx tant qu'il vous plaira, et prenez de 
<lb/> voz gens; si en yrons par terre. Par foy, dist Uriiens, vous dictes 
<lb/> bien. »</q>
<lb/> Et lors fu fait; et fist armer Uriiens jusques a quatre cens gentilz 
<lb/> hommes de ses plus haulx barons, et chevaliers et escuiers. 
<lb/> Et il mesmes s'arma, et son frere, et monterent a cheval, et s'en 
<lb/> vont, banniere desploiee, burlee d'argent et d'asur, a l'ombre d'un 
<lb/> lyon de gueules, en moult belle ordonnance. Et le maistre de Rodes 
<lb/> et ly autre s'esquipperent en mer, et s'en vont vers le port. Et 
<lb/> Uriiens chevauche tant, o lui sa route et le chevalier qui le guidoit, 
<lb/> qu'ilz vindrent en la ville, et furent moult bien logié. Et lors 
<lb/> vint le navire ferir ou havre, et trairent chevaulx et ce qu'il leur 
<lb/> plot hors des nefs, et se logent aux champs au dehors de la ville, 
<lb/> en tentes, en trefs, en paveillons; et ceulx qui n'en ont nulz se 
<lb/> logent et font logeiz au mieulx qu'ilz pevent. Et fu grant beauté 
<lb/> de veoir l'ost quant il fu tout logié. Ly plus hault baron 
<lb/> se logent en la ville. Et lors firent traire le navire 
<lb/> ou cloz et y commirent bonnes gens d'armes et bons arbalestriers 
<lb/> pour deffendre le cloz, se les Sarrasins y venoient pour mal faire. 
<lb/> Or vous lerray un petit de Uriien et de sa compaignie, et vous 
<lb/> diray du cappitaine de la ville, qui moult bien advisa l'ost et le 
<lb/> maintieng des gens, qui moult le prisa en son cuer, et bien dist 
<lb/> que c'estoient gens de fait et de grant emprise, quant si pou de 
<lb/> gent emprenoient a contrester contre l'effort du soudant qui avoit 
<lb/> plus de cent mille Sarrasins. Et a tout nombrer, Uriiens n'avoit 
<pb n="93"/>
<lb/> pas, parmy les gens du maistre de Rodes, plus de <num>IIIJm.</num> combatans. 
<lb/> Si le tient a grant haultesce de cuer et a grant vaillance. Et, quant 
<lb/> il considere le grant et la facon de Uriien, et la fierté de son visaige, 
<lb/> et aussi de Guion, son frere, si dist: <q>« Ces gens sont dignes de conquester 
<lb/> tout le monde. »</q> Et si dist a soy mesmes que Dieu les a la 
<lb/> envoiez, de sa benigne grace, pour secourir le roy et pour essaucier 
<lb/> saincte crestienté, et qu'il le mandera au 
<lb/> roy par un messaige. 
<lb/> L'ystoire dit que ly chevaliers fist faire un brief ou il mist toute 
<lb/> la venue de Uriien et de son frere, et de leurs gens, et comment 
<lb/> les freres avoient a nom, et de quel pays ilz estoient. Puis appella 
<lb/> un sien nepveu, et lui dist: <q>« Il fault que vous portez ceste lettre 
<lb/> a Famagouste, au roy, quoiqu'il en adviengne. Par foy, dist cil, 
<lb/> vous me mettez en grant adventure, car, se je suiz prins des Sarrasins, 
<lb/> de ma vie n'est rien. Mais pour l'amour de vous et du roy, 
<lb/> faire confort et donner cuer et esperance d'estre delivrez du peril 
<lb/> ou il est, je me mettray en l'adventure. Dieux m'en doint repairier 
<lb/> a sauvetté. Par foy, beau nepveu, dist le chevalier, c'est vaillaument 
<lb/> dit, et ainsi doit on servir son seigneur, et, se Dieu plaist, 
<lb/> il vous sera bien mery. »</q> Cil prent la lettre et monte sur un petit 
<lb/> courcerot de Barbarie, et se met au chemin. Mais cy vous leray 
<lb/> a parler de lui, tant que temps en sera, et diray de Uriien, comment 
<lb/> il se gouverna tant comme ly messages ala 
<lb/> devers le roy, combien qu'il ne le sceust pas. 
<lb/> L'ystoire dist que Uriien appella le maistre de Rodes et le cappitaine 
<lb/> du lieu, et leur demanda: <q>« Beaulx seigneurs, le soudant 
<lb/> est il gueres jeunes homs, ne de grant emprise? »</q> Et ceulx respondirent: 
<lb/> <q>« Sire, oïl, pour certain. Et comment, dist Uriiens, fut il 
<lb/> oncques mais au lez par deca faire guerre que ceste foiz. Par foy, 
<lb/> dirent ilz, non. Et qui l'a doncques, dist Uriiens, maintenant meu 
<lb/> de passer la mer, puis qu'il est homme d'emprise? J'ay grant 
<lb/> merveille qu'il s'en est tant tenu, a ce que vous lui estes prez voisins, 
<lb/> et aussi qu'il a grant puissance, si comme l'en m'a informé. 
<lb/> Par foy, sire, dist le capitaine, je vous le diray. Nostre roy si a une 
<lb/> moult belle fille en l'aage de <num>XV.</num> a <num>XVJ.</num> ans, que ly soudans a voulu 
<pb n="94"/>
<lb/> avoir a femme, et nostre roy ne lui a voulu accorder s'il ne se faisoit 
<lb/> baptiser. Et sachiez que nous et le soudant avons tousjours 
<lb/> eu trieves, et, par devant, de ses devanciers aux nostres, de si 
<lb/> long temps qu'il n'en est memoire. Lors, quant le soudant 
<lb/> a veu que nostre roy ne lui a voulu accorder sa 
<lb/> fille, il lui a renvoié les trieves avec une deffiance; et estoit ja tout 
<lb/> prest sur la mer a bien quarante mille Sarrasins, et s'en vint bouter 
<lb/> ou havre, et fist tout son harnoiz traire a terre, et vint mettre le 
<lb/> siege soubdainement devant Famagouste, ou il trouva le roy despourveu 
<lb/> de sa baronnie. Mais depuis y a bien entré grant gent 
<lb/> malgré lui, qui ont bien tenu la cité malgré eulx. Et y a eu mainte 
<lb/> belle escarmouche ou il a eu grant perte et de l'un costé et de l'autre. 
<lb/> Et depuis se sont ly Sarrasin rafreschy par deux foiz de gent, 
<lb/> tant qu'ilz sont bien cent mille. Mais a ceste derreniere voye ont 
<lb/> perdu une partie de leur navire et de leur gent, qu'ilz ont attendu 
<lb/> en l'isle de Collos, car une nostre gallee de la Noire Montaigne qui 
<lb/> les poursuivoit, nous a dit qu'ilz mirent en chasse deux des gallees 
<lb/> de l'ospital. Et sachiez qu'ilz ne sceurent que depuis sont devenu, 
<lb/> car depuis les attendirent bien six jours; mais quant 
<lb/> ilz virent qu'ilz ne vendroient pas, si se partirent et 
<lb/> vindrent au siege. Par foy, dist le maistre, cecy se puet bien faire; 
<lb/> veez cy monseigneur Uriien et son frere qui vous en sauroient 
<lb/> bien a respondre, car ilz les ont mis mors et desconfiz, et nous 
<lb/> ont donné les fustes. En bonne foy, dist le chevalier, ce me plaist. 
<lb/> Louez en soit Dieux. Monseigneur, dist le cappitaine, or vous ay 
<lb/> je compté pourquoy la guerre est meue, pourquoy le soudant a 
<lb/> la mer passé. En nom Dieu, dist Uriiens, amours a bien tant et 
<lb/> plus de puissance que de faire ceste emprise faire. Et sachiez, puis 
<lb/> que le soudant a ceste emprise encommencee par force d'amours, 
<lb/> tant fait il plus a doubter, car amours a tant de puissance qu'elle 
<lb/> fait aux couars faire grans emprises, et de telles que ilz n'oseroient 
<lb/> penser. Donc est il tout visible, a ce que le soudant est tout, sans 
<lb/> ceste vertu, hardiz et entreprenans, que telz homs fait bien a ressoingnier. 
<lb/> Non contrestant, la voulenté de Dieu soit faicte, car 
<lb/> nous partirons, au plaisir de Dieu, de cy demain, 
<lb/> aprez le service, pour lui aler visiter. »</q>
<lb/> Lors a fait crier a la trompette que chascun appreste son harnoiz, 
<lb/> et que chascun parte le matin, au tiers son de la trompette, 
<pb n="95"/>
<lb/> en ordonnance, dessoubz sa banniere, et sieve la bataille de l'avant 
<lb/> garde. Et cilz si firent. La peussiez ouïr grant martelleiz au reclouer 
<lb/> pans, plates, gantellez, harnoiz de jambes, a enferrer lances, a 
<lb/> ferrer chevaulx, au rouler cottes d'acier et jaserens, et toutes 
<lb/> autres choses neccessaires. Et sachiez que, celle nuitiee, commanda 
<lb/> Uriiens a faire le guet a un de ses barons, a <num>Vc.</num> hommes et a cent 
<lb/> arbalestriers. 
<lb/> Or vous lerray un pou de lui, si diray du nepveu du cappitaine 
<lb/> qui fort s'en va vers Famagouste, et a tant exploictié qu'il vint 
<lb/> en droit heure de my nuit a la corniere d'un bois sur une petite 
<lb/> montaigne, et regarde en la valee, et voit l'ost des Sarrasins, ou 
<lb/> il voit grant clarté de feux qui sont par les logeiz, et appercoit 
<lb/> la cité si advironnee de Sarrasins qu'il ne scet quelle part traire 
<lb/> pour entrer en la ville; et la fu grant temps en ceste pensee. 
<lb/> Or advint ainsi que, sur le point du jour, 
<lb/> que environ <num>IIIJxx.</num> bacinez de estrangiers de pluseurs nations yssirent 
<lb/> par une poterne de la cité et s'en vindrent tout quoyement 
<lb/> devers l'ost. Le guet se departoit, et en estoit ja le plus repairié 
<lb/> au logeiz. Et ceulx entrerent en l'ost avecques aucuns du guet, 
<lb/> qui oncques ne s'en donnerent garde, et vindrent presques jusques 
<lb/> a la tente du soudant. Lors commencent a ferir de lances et 
<lb/> d'espees sur tout quanqu'ilz trouverent de Sarrasins, et couppent 
<lb/> cordes de paveillons, de trez et de tentes, et font moult horrible 
<lb/> occision de payens, selon la quantité que ilz estoient. Lors s'estourmy 
<lb/> l'ost, et commencierent de tous lez a crier: <q>« A l'arme! »</q>
<lb/> Lors se commence l'ost a effreer et a armer. Et, quant cilz voient 
<lb/> le fort, si s'en vont tout le petit pas vers la cité, occiant et gectant 
<lb/> par terre tout quanqu'ilz encontrerent en leur chemin. 
<lb/> Et quant ly messaiges perçoit l'effroy, si mist tout en adventure, 
<pb n="96"/>
<lb/> et fiert cheval des esperons quanqu'il puet randonner, et 
<lb/> s'en vint passer au dehors des logeis, et trespasse tout 
<lb/> l'ost. Il n'ot pas grandement alé qu'il se trouva entre 
<lb/> la ville et ceulx qui avoient l'ost estourmie. Il congnust assez que 
<lb/> c'estoient de ceulx de la garnison de la cité; si leur escrie en hault: 
<lb/> <q>« Seigneurs, pensez de bien faire, je vous apporte bonnes nouvelles. 
<lb/> La fleur des crestiens vous vient a secours; ce sont les deux damoisiaux 
<lb/> de Lusignen, qui ont ja desconfit sur mer une partie 
<lb/> des gens du soudant, et amainent en leur compaignie bien <num>IIIJm.</num> 
<lb/> combatans. »</q> Quant ceulx l'entendirent, si lui firent grant joye, et 
<lb/> entrent en la ville sans perte, de quoy le soudant fut moult doulent. 
<lb/> Et envoya commencier l'escarmouche devant la barriere, et y ot 
<lb/> foison de mors et de navrez d'une partie et d'autre, et firent reculer 
<lb/> les Sarrasins par force, et y ot moult d'occiz et de mehaigniez. 
<lb/> Et fist le soudan sonner la retraicte quant il vit qu'il ne povoit 
<lb/> autre chose faire. 
<lb/> Le messaige vint au roy, et lui fist la reverence de par son oncle. 
<lb/> Le roy le bienviengna moult, et cil lui presente les lettres. Le roy 
<lb/> rompt la cire, et voit le noble secours que le cappitaine lui escript 
<lb/> qui vient, et lors tent ses mains vers le 
<lb/> ciel en disant: <q>« Glorieux Pere Jhesucrist, je te regracie humblement 
<lb/> de ce que tu n'as pas oublié moy qui suiz ta povre creature, 
<lb/> ne ton povre peuple, qui a longtemps vescu cy dedens en grant 
<lb/> doubte et en grant misere. »</q> Lors fait noncier par toutes les eglises 
<lb/> qu'ilz feissent sonner les sains et facent processions a croix et a 
<lb/> gonfanons, en louant et regraciant le Createur des creatures et en 
<lb/> priant qu'il les vveille conforter contre les Sarrasins. Et commenca 
<lb/> la sonnerie, et la joye grant quant la nouvelle fu espandue par 
<lb/> la ville. Et quant Sarrasins oyent la noise et le glay qu'ilz demainent 
<lb/> en la cité, si furent moult esbahiz pourquoy ilz fesoient si 
<lb/> grant feste. <q>« Par foy, dist ly soudans, ilz ont ouy quelzques nouvelles 
<lb/> que nous ne savons pas, ou ilz le font pour nous donner a 
<lb/> congnoistre qu'ilz ont gens et vivres assez pour eulx deffendre 
<lb/> contre nous. »</q> Atant se taist l'ystoire a parler du soudant et commence 
<lb/> a parler de Hermine, la fille du roy de Chippre, a qui on 
<lb/> dist en sa chambre les nouvelles du secours que les enfans de 
<lb/> Lusignen amenoient; si ot grant desir d'en 
<lb/> savoir la verité. 
<pb n="97"/>
<lb/> L'ystoire dit que, quant la damoiselle ouy la nouvelle du secours, 
<lb/> que tantost elle manda cellui qui les avoit apportees. Et cil vint 
<lb/> en la chambre, et fist la reverence a la pucelle. <q>« Amis, dist Hermine, 
<lb/> vous soiez ly bien venus. Mais or nous dictes de voz nouvelles. »</q> 
<lb/> Et cil l'en dist ce qui en estoit. <q>« Amis, dist la pucelle, avez vous 
<lb/> veu celle gent qui nous viennent a secours? Par ma foy, ma damoiselle, 
<lb/> oïl. Par vostre foy, dist Hermine, quelx gens sont ce? 
<lb/> Par ma foy, ma damoiselle, ce sont les plus appertes gens d'armes 
<lb/> et les plus beaulx hommes qui oncques entrassent en cest païs, 
<lb/> et les mieulx abillez. Or nous dictes, dist la demoiselle, de quel 
<lb/> pays sont ilz et qui est chief d'eulx. Par foy, damoiselle, ilz sont 
<lb/> Poictevin, et les amainent deux jeusnes damoisiaux qui se dient 
<lb/> les damoisiaulx de Lusignen. Et a ly ainsnez nom Uriiens, et li 
<lb/> puiznez Guion, et n'ont barbe ne grenon. Amis, dist la pucelle, 
<lb/> sont ilz beaulx damoisiaux? Par foy, dist ly messaiges, ly 
<lb/> ainsnez est grant, et droit, et long, et fort a desmesure; 
<lb/> mais il a le visaige court et large au travers, et l'un oeil 
<lb/> rouge, et l'autre pers, et les oreilles grans a merveilles. Et sachiez 
<lb/> que de corps et de membres, c'est un des beaulx bacheliers que je 
<lb/> veisse oncques. Et sachiez que ly moinsnez n'est pas si grans, mais 
<lb/> il est moult beaulx de tous membres, et beau viaire a devise, excepté 
<lb/> qu'il a ung oeil plus haut que l'autre un pou, et ne lui messiet pas 
<lb/> trop. Et dit chascun qui les voit qu'ilz sont dignes de conquester 
<lb/> tout le monde. Amis, dist Hermine, en yrez vous aucques tantost 
<lb/> vers eulx? Ma damoiselle, tantost que je pourray avoir lieu de yssir 
<lb/> de la cité, que je voye que je puisse eschapper des Sarrazins. Amis, 
<lb/> dist elle, vous me saluerez les deux damoisiaux, et donrez a l'ainsné 
<lb/> de par moy cest fermail, et lui dittez que il le porte pour l'amour 
<lb/> de moy. Et ceste verge a ce diamant vous donrez au moinsné, 
<lb/> et les me saluez beaucop de foiz. »</q> Et cil dist: <q>« Ma damoiselle, 
<lb/> voulentiers. »</q> 
<lb/> Lors se part atant d'elle, et vint au roy, 
<lb/> qui ot fait escrire sa response, et fist armer beaucop de gens d'armes 
<lb/> qui yssirent coyement de la ville, et se ferirent en l'ost, et 
<lb/> aincoiz que l'ost feust armé, ilz y porterent grant dommage. Atant 
<lb/> esvous Sarrasins a desroy, qui les chasserent tout jusques a leurs 
<lb/> barrieres. La ot grosse escarmouche et fiere, et maint mort, et 
<lb/> pluseurs navrez d'une partie et d'autre. Trestout l'ost arrivoit a 
<pb n="98"/>
<lb/> ce lez ou l'escarmouche estoit. Alors fu le messaige mis hors par 
<lb/> une autre porte, et passe tout par derriere l'ost, au trait d'un arc, 
<lb/> que oncques ne fu apperceuz, et chevauche grant aleure vers son 
<lb/> oncle, car moult lui tarde que il y puist estre pour dire ces nouvelles. 
<lb/> Et le soudan fait laissier l'escarmouche, car il voit bien qu'il 
<lb/> y puet plus perdre que gaignier. Cy me tairay d'eulx et vous diray 
<lb/> de Uriien et de son frere, comment ilz se gouvernerent. 
<lb/> En ceste partie dit l'ystoire que Uriien fist sonner sa trompete 
<lb/> a l'aube du jour esclairant, et se leva. Et 
<lb/> puis fist tromper pour trousser et mettre les selles. Puis ouïrent 
<lb/> les deux freres leur messe, et ly autre prince et baron. Et fist crier 
<lb/> Uriiens que qui vouldroit boire un cop, qu'il beust, et donnast 
<lb/> avoine aux chevaulx. Au son de la trompete, chascuns sieuvy 
<lb/> l'avangarde. Lors commencierent a desjuner. Atant este vous venu 
<lb/> le nepveu du cappitaine, qui bailla a son oncle la lettre que le roy 
<lb/> lui avoit bailliee. Il rompt la cire, et voit comment le roy lui mande 
<lb/> comment il mette la ville toute ens ou commandement des deux 
<lb/> freres, et qu'il commande a toutes les forteresces, villes, bours, 
<lb/> chasteaulx, pons, pors et passaiges qu'ilz laissent passer et sejourner 
<lb/> les freres et leurs gens, et que ilz obeissent du tout à eulx. 
<lb/> Et quant le cappitaine voit ce, si monstre la lettre a Uriien et 
<lb/> a Guyon, son frere, lesquelx la leurent. Et quant ilz l'orent leue, 
<lb/> si appellerent le cappitaine, et le maistre de Rodes, et les deux 
<lb/> chevaliers qui leur orent annoncee l'aventure du siege, et leur 
<lb/> leurent la lettre tout en hault. Lors dist Uriiens: <q>« Nous mercions 
<lb/> le roy de l'onneur qu'il nous fait, mais 
<lb/> quant de nous entrer en fort, n'en chastel, n'en ville, tant que nous 
<lb/> puissions bonnement passer par ailleurs, ce n'est pas nostre intencion, 
<pb n="99"/>
<lb/> mais pensons, au plaisir de Dieu, a tenir les champs et faire 
<lb/> bonne guerre a noz ennemis. Mais dictes nous quel nombre de gens 
<lb/> pourroit bien yssir de toutes voz garnisons, les fors gardez. Par 
<lb/> foy, cappitaine, il nous est neccessité de le savoir, et se ilz sont 
<lb/> gens ou on se puist asseurer, car, au plaisir de Dieu, nous avons 
<lb/> intencion de combatre le soudant et mettre brief ceste guerre a 
<lb/> fin, car pour ce sommes nous venus par deca. Par ma foy, monseigneur, 
<lb/> dist le cappitaine, ce sera moult fort a faire, car Sarrasins 
<lb/> sont plus de cent mille. Ne vous chault, dist Uriiens, nous avons 
<lb/> bon droit en tout, ils nous sont venus courir sus sans cause; et, 
<lb/> posé que nous leur feussions alé courir sus en leur pays, si le devons 
<lb/> nous faire, car ilz sont ennemis de Dieu. Et ne vous doubtez, Dieu 
<lb/> nous aidera. Se ilz sont moult et nous pou, plus point 
<lb/> un grain de poivre que dix sestiers de froment. La 
<lb/> victoire ne gist pas en grant multitude de peuple, mais en bon 
<lb/> gouvernement. Alixandre, qui tant conquist, ne voult oncques 
<lb/> avoir que dix mil hommes contre tous pour une journee. »</q> Quant 
<lb/> le cappitaine l'ouy parler si vaillaument, si le tint a grant bien, 
<lb/> et bien pensoit qu'il vouloit conquerir moult de pays. Si respondy: 
<lb/> <q>« Je vous trouveray bien <num>IIIJm.</num> combatans, et <num>IJm.</num> que bons brigans, 
<lb/> que arbalestriers. Par foy, dist Uriiens, c'est assez. Or faictes que 
<lb/> nous les ayons a demy journee des ennemis. »</q> Et cil lui respond que 
<lb/> il n'y aura point de faulte. 
<lb/> Atant esvous venu le nepveu du cappitaine, qui s'agenoilla devant 
<lb/> Uriien et Guyon, qui leur dist: <q>« Nobles damoisiaux, la plus belle 
<lb/> pucelle et la plus noble de ce royaume vous salue et vous envoye 
<lb/> de ses joyaulx. »</q> Lors prent le fermail d'or ou il ot mainte bonne 
<lb/> pierre et riche, et dist a Uriien: <q>« Sire, tenez, recevez ce fermail de 
<lb/> par Hermine, la fille de nostre roy, qui vous prie que vous le portez 
<lb/> pour l'amour d'elle. »</q> Et Uriiens le prent liement, et 
<lb/> le fist attachier sur sa cotte d'armes, et lui dist: <q>« Mon 
<lb/> amy, grans mercis a la damoiselle qui tant d'onneur me fait. 
<lb/> Sachiez que je le tendray moult chier pour l'amour d'elle. Et grans 
<lb/> mercis au messagier. »</q> Lors presente aussi l'annel a Guyon de par 
<lb/> la damoiselle et lui dist qu'elle lui prioit qu'il le portast pour l'amour 
<lb/> d'elle. Et il dist que si feroit il, et le bouta en son doy, et en mercia 
<lb/> moult la damoiselle et le messaige. Lors les deux freres donnerent 
<lb/> au messaige moult riche don. 
<pb n="100"/>
<lb/> Alors la trompette sonna, et chascun se mist au chemin. La veist 
<lb/> on moult noble compaignie. Le cappitaine envoya par tous les 
<lb/> fors, et fist vvidier et assembler toutes les gens d'armes, et en y ot 
<lb/> bien <num>Vc</num> oultre le nombre qu'il avoit dit aux deux freres. Et l'ost 
<lb/> Uriien se loga sur une petite riviere, et le landemain, par matin, 
<lb/> se deslogierent et cheminerent tant qu'ilz vindrent devant midy 
<lb/> a une moult belle praierie, sur une grosse riviere, et y avoit foison 
<lb/> d'arbres. Et avoit ainsi comme a un demy 
<lb/> quart de lieue, un grant pont ou il les convenoit passer. Et de la 
<lb/> n'avoit que <num>VIJ.</num> lieues jusques a Famagouste. La fist Uriiens logier 
<lb/> ses gens, et dist que la attendroit le cappitaine et les gens que il 
<lb/> devoit admener. 
<lb/> La demourerent celle nuit et le landemain jusques a heure de 
<lb/> tierce. Et cellui temps pendant, aucuns chevaliers et escuiers de 
<lb/> cellui ost s'estoient alez esbatre vers icellui pont, et voient qu'il 
<lb/> avoit environ <num>XV.</num> hommes, qui la estoient descenduz, et avoient 
<lb/> les lances es poings, et mis les bacinez a la guise que ilz se armoient 
<lb/> en la contree. Et, d'autre part, voyent bien <num>IIIJc.</num> hommes armez, 
<lb/> qui moult fort se mettoient en paine de passer oultre pour grever 
<lb/> ceulx de deca. Lors vint un de noz chevaliers a eulx, et leur escrie: 
<lb/> <q>« Qui estes-vous? »</q> Et ly uns respont: <q>« Nous sommes crestiens, et 
<lb/> sommes au roy de Chippre, et ceulx de la sont Sarrasins, et les 
<lb/> suivent bien <num>VJm.</num> paiens qui viennent de fourragier sur le païs. 
<lb/> Cilz nous ont trouvé, et ont mis mort cent de noz compaignons. 
<lb/> Beaulx seigneurs, dist ly chevaliers, se vous vous povez 
<lb/> un pou tenir, vous aurez par temps secours. Par foy, 
<lb/> dist cil, nous en aurions bien besoing. Alez, nous nous tendrons 
<lb/> tant que nous porrons. »</q> Lors fiert le chevalier le cheval des esperons, 
<lb/> et s'en vint après ses compaignons, et leur compte l'aventure. 
<lb/> Ilz se hastent de venir en l'ost, et encontrent environ <num>XX.</num> arbalestriers, 
<lb/> et leur commandent qu'ilz voisent aidier a garder le 
<lb/> pont, a <num>XV.</num> hommes d'armes, encontre les Sarrasins. 
<lb/> Quant ceulx l'entendent, si en vont grant aleure vers le pont, et, 
<lb/> a l'approuchier, voient que il avoit sur le pont trois crestiens abatuz 
<pb n="101"/>
<lb/> de poux de lance. Avant, dist ly uns, nous demourons trop, 
<lb/> ces mastins approuchent trop ces vaillans hommes. Et cilz tendent 
<lb/> leurs arbalestres, et mettent bons viretons en coche, et laissent 
<lb/> aler tout a une foiz, et en mirent mors a ce poindre sur le 
<lb/> pont jusques a <num>XIJ</num>. Et quant les Sarrasins les voient, si furent 
<lb/> moult esbahiz, et reculent juz du pont. Et les crestiens vont redrecier 
<lb/> leurs trois compaignons. Lors font grans visaiges et reprennent 
<lb/> grans cuers. Et les arbalestriers traient si fort qu'il n'y ot si 
<lb/> hardy Sarrasin qui osast mettre le pié sur le pont. 
<lb/> Mais font venir leurs archiers, et la commence l'escarmouche a 
<lb/> renforcier. Mais mieulx venist aux Sarrasins que ilz s'en feussent 
<lb/> tourné, car les chevaliers vindrent en l'ost, et compterent la 
<lb/> nouvelle. 
<lb/> Lors s'arma Uriiens, et fist armer jusques a mil hommes d'armes 
<lb/> et cent arbalestriers, et ordonna autres mille hommes et cent arbalestriers 
<lb/> pour le suivir, se besoing avoit qu'ilz le venissent secourir, 
<lb/> et ordonna a les mener et conduire un baron poictevin. Et commanda 
<lb/> que tout l'ost feust armez et en bataille, et le laissa a Guyon, son 
<lb/> frere, et au maistre de Rodes. Lors fait aler avant l'estandart, et 
<lb/> chevauche en bataille. Uriiens fu devant, le baston ou poing, et 
<lb/> les tient ensemble si serrez que ly uns ne passe pas l'autre plain 
<lb/> pousse. Mais avant qu'ilz venissent au pont, furent arrivez bien 
<lb/> <num>VJ.</num> mille chevaliers Sarrasins, qui fort approuchoient noz gens, 
<lb/> et les avoient ja reboutez prez que juz du pont. Atant esvous 
<lb/> Uriien, qui met pié a terre, la lance ou poing. Et ly arbalestrier 
<lb/> se mettent d'un costé et d'autre du pont, et 
<lb/> commencent a verser Sarrasins et les font fort reculer. Et lors Uriien 
<lb/> crie Lusignen a haulte voix, et monte sur le pont, la lance ou poing, 
<lb/> sa baniere devant lui et sa gent aprez, moult appertement, et Sarrasins 
<lb/> d'autre costé. 
<pb n="102"/>
<lb/> La commenca fort le bouteiz de lances. Uriien fiert un Sarrasin 
<lb/> de la lance tellement par my le piz qu'il lui perce le foye et le poumon. 
<lb/> La veissiez fier touilleiz; mais en la fin Sarrasins perdirent le pont, 
<lb/> et en chey pluseurs en la riviere. Lors passent crestiens le pont 
<lb/> moult ysnellement, et lors commenca fiere la bataille, et y ot 
<lb/> moult de mors et de navrez, et reculent ly Sarrasin, et perdent 
<lb/> place grandement. Uriiens fait les chevaulx passer le pont, car il 
<lb/> appercoit bien que Sarrasins se retraient et montent. Atant estes 
<lb/> vous l'arriere garde qui commence a passer le pont. Quant Sarrasins 
<lb/> les appercoivent, si montent communement a cheval, et tournent 
<lb/> en fuye après leurs gens, qui en enmenoient leur proye de 
<lb/> beufs, de vaches, de moutons et de pors, et moult de troussaige. 
<lb/> Et lors Uriiens monte et fait monter ses 
<lb/> gens, et commande a l'arriere garde, qui passoit le pont, que ilz 
<lb/> le suivissent en belle bataille, et ilz si firent. Et Uriien et sa gent 
<lb/> suivent payens a desray, qui s'en vont grant aleure. Tous ceulx 
<lb/> qui estoient attains estoient mors, et dura l'occision prez de cinq 
<lb/> lieues. 
<lb/> Et lors rataingnent Sarrasins leurs gens, et leur font guerpir toute 
<lb/> leur proye, et vindrent sur une grant montaigne au lez vers Famagouste, 
<lb/> et la se mistrent Sarrasins en ordonnance. Atant vient Uriien 
<lb/> et sa gent, lances baissees. La ot a l'assembler maint paien mort, 
<lb/> et maint navré d'un costé et d'autre. Sarrasins se tindrent fort, 
<lb/> car ilz furent grans gens. Et Uriiens les assault moult asprement, 
<lb/> et fait tant d'armes que chascun s'en esbahist. Atant est venue 
<lb/> l'arriere garde, ou il ot mil hommes d'armes et cent arbalestriers. 
<lb/> La perdent Sarrasins place et tournent en fuie. Et en y ot bien 
<lb/> <num>IIIJm.</num> mors sur la place, sans ceulx qui furent mors au pont; et 
<lb/> dura la chasse jusques après de l'ost des Sarrasins. Lors fist Uriien 
<lb/> sa gent retraire, et s'en repaire tout le petit trot, et en fait 
<pb n="103"/>
<lb/> la proye chassier devant lui, et s'esloingnent en 
<lb/> pou de heure moult fort. 
<lb/> Et ly fuiant vindrent en l'ost, criant: <q>« A l'arme! »</q> La veissiez 
<lb/> Sarrasins armer et mettre en bataille au dehors des logeis. Lors 
<lb/> compta au soudant ly uns des fuians l'aventure, dont ly soudans 
<lb/> fu moult doulens, et s'esmerveille fort quelles gens lui ont fait 
<lb/> ce dommage. La noise fu grande de trompettes et d'instrumens, 
<lb/> dont ceulx de la ville furent moult esmerveilliez quelle chose povoit 
<lb/> estre advenue en l'ost. Si se armerent, et se mist chascun a sa garde. 
<lb/> Et lors vint a la porte un des chevaliers qui avoit esté au pont, 
<lb/> des <num>XV.</num> chevaliers que les Sarrasins poursuivoient, lequel chevalier 
<lb/> estoit passé a l'aventure tout par my l'ost des Sarrasins, qui avoit 
<lb/> veue la couvine d'un costé et d'autre, et aussi les grans fais d'armes 
<lb/> que Uriiens avoit fait. Si s'escrie a haulte voix: <q>« Ouvrez la porte, 
<lb/> car je vous apporte bonnes nouvelles. »</q> Et ceulx lui demandent: 
<lb/> <q>« Qui estes vous? »</q> Et cil respont: <q>« Je sui un des chevaliers du fort 
<lb/> de la Montaigne Noire. »</q> 
<lb/> Lors lui euvrent la porte, et il entre ens. Et ceulx le mainent 
<lb/> devant le roy, qui le congnut bien, car autresfoiz l'avoit veu. Le 
<lb/> chevalier enclina le roy, et lui fist la reverence. Le roi le bienviengna, 
<lb/> et lui demanda des nouvelles, et le chevalier lui dit tout de 
<lb/> mot en mot, comment Uriiens avoit rescoux la proye, et l'adventure 
<lb/> du pont, et tout comment il a entencion de venir combatre 
<lb/> le soudant bien brief. <q>« Par foy, dist le roy, cest homme me devoit 
<lb/> Dieux pour rescourre mon pays des felons Sarrazins, et pour saincte 
<lb/> crestienté soustenir et essaucier. Et, par Dieu, je feray demain 
<lb/> sentir au soudant que le secours m'est près et que je ne le doubte 
<lb/> gueres. Mon amy, dist il au chevalier, alez dire ces bonnes nouvelles 
<lb/> a ma fille. Sire, dist ly chevaliers, moult voulentiers. »</q> 
<pb n="104"/>
<lb/> Lors s'en vint le chevalier a la pucelle en sa chambre, et la salua 
<lb/> moult humblement, et lui compta toute l'adventure. <q>« Comment, 
<lb/> dist Hermine, sire chevaliers, feustes vous a la bataille? Par 
<lb/> ma foy, ma damoiselle, oïl. Et comment, 
<lb/> dist elle, cellui damoisel qui a si estrange phizonomie est il si 
<lb/> batailleux comme l'en dit? Par ma foy, ma damoiselle, mais plus 
<lb/> cent foiz, et sachiez, quoy que on vous die, que c'est un des plus 
<lb/> plaisans homs que je veisse oncques. Par foy, dist Hermine, s'il 
<lb/> avoit loué pour lui louer et prisier, si a il bien emploié sa mise. 
<lb/> Par foy, ma damoiselle, je ne parlay oncques a lui, mais il vault 
<lb/> mieulx que je ne dy. »</q> Lors respondi elle au chevalier: <q>« Amis, bontez 
<lb/> vault mieulx que beautez. »</q> 
<lb/> Atant me tairay d'eulx, et diray de Uriien, qui repaira au pont, 
<lb/> et trouva tout son ost logié et deca le pont. Et trouva le cappitaine 
<lb/> qui avoit admené les gens qu'il avoit en convenant d'amener, 
<lb/> qui furent venus. Et estoient moult belle gent et bien en harnachie. 
<lb/> Et furent par nombre bien quatre mille et <num>Vc.</num> hommes 
<lb/> d'armes, et bien <num>XXVc.</num>, que arbalestriers, que bons brigans de 
<lb/> pié. Et fu l'ost logié au long de la riviere. Uriien trouva son 
<lb/> paveillon tendu, et ly autre qui furent avecques lui a la poursuite, 
<lb/> leur logeiz tous prests. Si se logierent et aaisierent bien 
<lb/> celle nuit et firent bon guet. 
<lb/> Cy se taist l'ystoire d'eulx et parle du roy de Chippre, qui 
<lb/> moult fu liez du secours qui ainsi lui estoit venus soubdainement, 
<lb/> et en gracie Nostre Seigneur. En ce party, passerent la nuitiee. 
<lb/> Mais qui que reposast, ce ne fu pas Hermine, car elle ne puet yssir 
<lb/> de la pensee de Uriien, et le desire tant a veoir, pour le bien que 
<lb/> on lui dit de lui, qu'elle dit a soy mesmes que, se il avoit le visaige 
<lb/> plus contrefait <num>c.</num> foiz que il n'a, si est il tailliez, pour sa bonté et 
<lb/> pour sa prouesse, d'avoir la fille du plus hault roy du monde a 
<lb/> amie. Et ainsi pensa la damoiselle toute la nuit a Uriien, car amours 
<pb n="105"/>
<lb/> la fait penser par son hault povoir. Cy se taira l'ystoire d'elle 
<lb/> et parlera du roy, son pere, qu'il fist le lendemain. 
<lb/> L'ystoire dit que le lendemain, au point du jour, ot le roy ses 
<lb/> gens tous prests, et yssy de la cité a bien mil hommes d'armes, 
<lb/> et bien mille, que brigans, que arbalestriers, qui le actendoient 
<lb/> en embusche aux deux costez de la barriere 
<lb/> pour lui recueillir, se il estoit trop empressez de Sarrasins. Le roy 
<lb/> se fery en l'ost, et y porta moult grant dommage, car il avoit commandé 
<lb/> a sa gent, sur paine de la hart, que nul ne prensist prisonnier, 
<lb/> mais meist tout a mort, quanqu'il en pourroit aconsuivre. 
<lb/> Et ce fist il pour ce que ilz ne s'amusassent par avarice, a la fin 
<lb/> qu'il les peust tenir ensemble pour retraire sans perte. Et lors se 
<lb/> commence l'ost a estourmir, et viennent Sarrasin, qui mieulx 
<lb/> mieulx, a la meslee. Quant le roy appercoit qu'ilz venoient a effort, 
<lb/> si remet ses gens ensemble, et les fait retraire le petit pas, et se met 
<lb/> derriere, l'espee ou poing. Et quant il en voit un approuchier, il 
<lb/> retourne et le fait rebouter entre les Sarrasins, et, se il l'actent, 
<lb/> il le chastie telement qu'il n'a talent de plus sievir le roy. Et si 
<lb/> porte si vaillaument que chascun dit que ly roys est moult vaillant 
<lb/> et preux de la main, et n'y ot si hardy Sarrasin qui acoup 
<lb/> l'osast actendre. 
<lb/> Atant estes vous venu le soudant, atout grant route de Sarrasins, 
<lb/> armé, sur un grant destrier, et tint ung dart envenimé. 
<lb/> Quant il voit le roy qui ainsi malmenoit 
<lb/> sa gent, si lui gecte le dart par grant air et le fiert ou senestre costé 
<lb/> telement que il le perce de part en part. Le jaserent qu'il ot vestu 
<lb/> ne le pot oncques garantir. Le roy senty grant angoisse, et trait 
<lb/> le dart hors de son costé, et le cuida getter au soudant. Mais il 
<lb/> vira le destrier si appertement que le dart passa oultre et fery un 
<lb/> Sarrasin par my le corps si qu'il le rue par terre mort, a ce qu'il 
<pb n="106"/>
<lb/> ne fu pas bien armez. Et avant que le soudant, qui s'estoit trop 
<lb/> avanciez se peust tourner, le fery le roy de l'espee telement sur la 
<lb/> teste que il l'abaty tout estourdy a terre. Atant vindrent les payens 
<lb/> si fors qu'il convint, pour le moins de mal, le roy reculer entre ses 
<lb/> gens. Et fu le soudant relevez et tantost remontez sur un hault 
<lb/> destrier. La presse fu si grant, et les payens furent fors, qui rebouterent 
<lb/> le roy et ses gens jusque dedens leur barriere. Lors commencent 
<lb/> les Cipriens qui gardoient le pas, a traire et a lancier de 
<lb/> grant maniere, et la ot mort et occiz grant foison de Sarrasins. 
<lb/> Mais ilz estoient si fors que ilz rebouterent 
<lb/> les crestiens en leurs barrieres. 
<lb/> Et aussi le roy affeblissoit fort, et avoit moult de sang perdu. 
<lb/> Ce fist moult esbahir ses gens. Non pourtant a ce que le roy soufroit 
<lb/> grant doulour, si ravigouroit il ses gens, tant que les Sarrasins 
<lb/> ne porent gueres conquester que plus ne perdissent. Et fu l'escarmouche 
<lb/> moult fiere et moult perilleuse, et se tenoit le roy de 
<lb/> Chippre a moult grant paine a cheval, car sachiez qu'il estoit bleciez 
<lb/> de coup mortel, et ne feust que pour le venin dont le dart 
<lb/> estoit entechié, et en pou de temps y paru, car il print mort de 
<lb/> cellui coup. Mais il avoit le cuer plain de si grant vaillance que il 
<lb/> ne le daignoit monstrer a sa gent, jusques a tant que ly uns des 
<lb/> barons apperceut que le roy estoit, du senestre costé de la hanche 
<lb/> jusques au talon, tous rouges de son sang, et la place ou il arrestoit, 
<lb/> toute tainte et arrousee du sang de son corps. Lors lui dist 
<lb/> ly chevaliers: <q>« Monseigneur, vous avez ycy trop demouré, venez 
<lb/> vous en et faisons voz gens retraire en la ville avant qu'il soit 
<lb/> plus tart, afin que les Sarrasins ne se boutent 
<lb/> pelle melle avecques nous. »</q> Et le roy, qui sentoit grant douleur, 
<lb/> lui respondy: <q>« Faictes a vostre voulenté. »</q> 
<lb/> Lors le chevalier a fait mettre cent hommes d'armes qui estoient 
<lb/> rafreschy, devant la barriere, et leur fist recommencier l'escarmouche 
<lb/> avecques cent arbalestriers, fort et roide. Et furent ly 
<lb/> Sarrasin recullé, de quoy le soudant fu moult courroucié, et escrie 
<lb/> moult a sa gent: <q>« Avant, seigneurs Barons! Penez vous de bien 
<lb/> faire. La ville sera nostre encore anuit. »</q> Lors renforca la meslee. 
<pb n="107"/>
<lb/> La veissiez bien assaillir et bien deffendre d'un costé et d'autre. 
<lb/> Mais quant le roy de Chippre voit que Sarrasin s'efforcent ainsi, 
<lb/> si reprent cuer, et leur fait un poindre moult vertueusement. Et 
<lb/> la souffry tant de peine qu'il y ot pluseurs veines de son corps 
<lb/> rompues, de quoy aucuns dient que sa vie fu moult abregie. De 
<lb/> ce poindre furent Sarrasins fort reculez, et en y ot moult de mors 
<lb/> et de navrez. La nuit approucha, moult y ot grant perte d'une 
<lb/> partie et d'autre. Et toutesfoiz Sarrasins se departirent, car le 
<lb/> roy de Chippre si resbaudissoit tellement 
<lb/> ses gens que ilz ne doubtoient les cops ne que se ilz feussent de 
<lb/> fer ou d'acier. 
<lb/> Quant Sarrasins furent partiz, le roy et ses gens rentrerent en 
<lb/> la ville. Mais quant ilz sceurent la bleceure du roy, lors recommenca 
<lb/> la douleur moult grant. Lors dist le roy: <q>« Ma bonne gent, 
<lb/> ne faictes tel douleur, mais pensez a vous deffendre du soudant, 
<lb/> et, se Dieu plaist, je seray tost gueriz. »</q> Lors se repaisa le peuple 
<lb/> un petit, et le roy, qui disoit ces paroles pour son peuple resbaudir, 
<lb/> sentoit bien qu'il ne povoit eschapper. Il commanda a sa gent 
<lb/> que on feist bon guet, et leur donna congié, et vint au palais, et la 
<lb/> descendy et s'en vint en sa chambre. Et lors vint sa fille, qui le 
<lb/> desarma; mais, quant elle apperceut son harnoiz qui estoit rouge 
<lb/> de sang, et la playe, elle chey toute pasmee. Lors commanda le 
<lb/> roy qu'elle feust portee en sa chambre, et si fut elle. Les mires 
<lb/> appareillierent le roy, et fu couchié en son lit. Et lui dirent les 
<lb/> mires qu'il n'avoit garde, et qu'il ne s'esbahist point. <q>« Par foy, 
<lb/> maistre, dist il, je scay bien comment il me va. La voulenté de 
<lb/> Dieu soit faicte! »</q> La chose ne pot estre si celee qu'il ne feust sceu 
<lb/> par la cité, et lors commenca la doulour 
<lb/> moult grant. 
<lb/> Mais cy se taist l'ystoire du roy et du siege, et commence a dire 
<lb/> de Uriien et de son frere, comment ilz exploictierent depuis qu'il 
<pb n="108"/>
<lb/> vint a son logeis, qu'il trouva par deca le pont. Et sachiez qu'il 
<lb/> fu moult liez des gens que le cappitaine lui avoit admenez. Et le 
<lb/> landemain, par matin, manda a tous les cappitaines qui avoient 
<lb/> gens dessoubz eulx qu'ilz venissent faire leur monstre. 
<lb/> En ceste partie dit l'ystoire que, le lendemain, par matin, fu 
<lb/> Uriiens, après la messe ouye, devant sa tente, et fist venir, l'un 
<lb/> après l'autre, tous les cappitaines, pennon et estendart au vent, 
<lb/> et leurs gens avec eulx, armez de toutes pieces, et eulx faire visiter 
<lb/> comment ilz estoient armez, ne s'il leur failloit piece de harnoiz, 
<lb/> et puis quel nombre ilz estoient, et les fist mectre a part en la 
<lb/> praierie, tant que tous feussent visitez, tant les estrangiers comme 
<lb/> les siens. Et bien advisa la contenance de ceulx qui sembloient 
<lb/> estre les plus hastiz, et bien les registra en son cuer. 
<lb/> Et puis fist nombrer ses gens et les autres, tant du 
<lb/> maistre de Rodes que du cappitaine, et trouva que sur tout ilz 
<lb/> povoient estre de <num>IX.</num> a <num>X.</num> mille combatans. 
<lb/> Lors leur dist Uriiens, oyant tous: <q>« Beaulx seigneurs, nous sommes 
<lb/> cy assemblez pour soustenir la foy de Jhesucrist, et de laquelle 
<lb/> il nous a regenerez. Et savez comment il a premierement souffert 
<lb/> la crueuse mort pour nous racheter des paines d'enfer. Dont, 
<lb/> veu qu'il nous a fait ceste grace, nous ne devons pas ressoingnier 
<lb/> la mort ou l'adventure qu'il lui plaira a nous donner, pour soustenir 
<lb/> les sains sacremens qu'il nous a administrez pour le salut 
<lb/> de noz ames, combien que nous ayons a forte partie a faire, car 
<lb/> noz ennemis sont bien dix contre un de nous. Mais quoy! Nous 
<lb/> avons droit, car ilz nous sont venus assaillir sans cause sur nostre 
<lb/> droit heritaige, et aussi nous ne les devons pas ressoingnier, car 
<lb/> Jhesucrist prist tous seulx la guerre pour nostre salvacion, et 
<lb/> par sa digne mort seront tous crestiens sauvez 
<lb/> qui ses commandemens tendront. Dont vous devez savoir que tous 
<lb/> ceulx qui en ceste besoingne mourront, seront sauvez et auront 
<lb/> la gloire de paradis. Dont pour tant je vous dy en general que j'ay 
<lb/> entencion de presentement mouvoir pour approuchier noz ennemis 
<lb/> et les combatre le plus brief que je pourray. Et pour ce je vous 
<lb/> prie que, s'il a en ceste place homme qui ne sente son cuer ferme 
<lb/> pour actendre l'adventure qu'il plaira a Jhesucrist de nous envoier, 
<pb n="109"/>
<lb/> qu'il se traye a part, car par un seul couart failly est aucunesfoiz 
<lb/> une besoingne perdue. Et sachiez que tous ceulx qui n'y vouldront 
<lb/> venir de bonne voulenté, tant de ma gent comme des autres, je 
<lb/> leur donray or et argent assez, et navire avittaillié pour repasser 
<lb/> la mer. »</q>
<lb/> Lors a fait lever sa banniere le trait d'un arc en sus, et la fist 
<lb/> tenir a son frere sur un hault destrier, et puis leur dist tout en 
<lb/> hault: <q>« Cilz qui ont devocion de vengier la mort de Nostre Createur 
<lb/> et de essaucier sa loy, et de aidier au roy 
<lb/> de Chippre, si se traye soubz ma banniere, et ceulx qui n'en auront 
<lb/> devocion passent par dela le pont. »</q> Quant ly noble cuer ouïrent ce 
<lb/> mot, si le tindrent a grant sens et a grant vaillance. Si s'en vont 
<lb/> tous en une flote ferir dessoubz sa banniere, en lermoiant de joie 
<lb/> et de pitié des mos que Uriiens leur avoit dit. Mais oncques n'y 
<lb/> ot homme qui ne se traisist soubz sa banniere. 
<lb/> Lors fu Uriiens moult joyeux, et fait tantost sonner ses trompetes. 
<lb/> Tout fu troussé, et se mirent a chemin. Le maistre de Rodes, 
<lb/> le cappitaine du Limasson, et leurs gens se mirent ensemble, et 
<lb/> chevauchent en bataille, et dient bien que envers Uriien et ses 
<lb/> gens ne auroit nulz homs duree, ne nulz peuples. Et ainsi cheminerent 
<lb/> tant qu'ilz vindrent, un pou après midy, sur la montaigne 
<lb/> ou la bataille avoit esté le jour devant. <q>« Par foy, dist Uriien, c'est 
<lb/> bon que nous nous alons logier ca dessoubz sur celle riviere, tant 
<lb/> que nous soyons refreschy, et entretant nous regarderons 
<lb/> comment nous pourrons, pour le plus seur, grever 
<lb/> noz ennemis. »</q> Et ceulx lui respondent que c'estoit bon. Lors s'en 
<pb n="110"/>
<lb/> vont logier tous ensemble a la fin que on ne les peust surprendre. 
<lb/> Cy se taist l'ystoire un petit de eulx, et vous diray du soudant, 
<lb/> qu'il fist. 
<lb/> L'ystoire dit que le soudant avoit en la ville secrettes espies, 
<lb/> par lesquelles il scot que secours venoit au roy et que le peuple 
<lb/> de la ville en fut fort resbaudiz, et aussi comment le roy estoit 
<lb/> navrez, dont la cité fu moult troublee. Lors ot ly soudans conseil 
<lb/> de faire assaillir la ville. Lors fait sonner ses trompettes quant le 
<lb/> soleil fu levé, et fait ordonner ses batailles et ses arbalestriers, et 
<lb/> ses pavisiers, et s'en viennent aux fossés et aux barrieres. La commenca 
<lb/> le paletiz fort. Arbalestriers traient de groz canons d'espringales. 
<lb/> Adont vient le soudant, qui s'escrie en hault: <q>« Avant, seigneurs 
<lb/> chevaliers! Penons nous de prendre la cité avant que le 
<lb/> secours leur viengne. Par Mahon, cil qui premiers 
<lb/> pourra entrer dedens, je lui donray son pesant d'argent 
<lb/> en tel estat qu'il y entrera. »</q> Qui lors veist Sarrasins saillir es fossés, 
<lb/> et portent pics, houyaux, eschielles, piez de chievre. Mais ceulx 
<lb/> de dessuz leur gettent pierres de fais, grans bans traversains, pieux 
<lb/> aguisiez, huille chaude, plonc fondu, pocons plains de chaux vive, 
<lb/> tonneaux plains d'estouppes engressiez et ensouffrees, tous ardans; 
<lb/> et, malgré leur dens, leur font guerpir place et remonter d'autre 
<lb/> part; et en y demoura maint ars et affollé et foison de bleciez. 
<lb/> Dont fait le soudant renforcier l'assault de nouvelles gens; mais 
<lb/> ceulx de dedens se deffendent comme preux et hardiz, et aussi 
<lb/> pour la fiance qu'ilz avoient du secours qui lors estoit bien prez. 
<pb n="111"/>
<lb/> Cy vous leray de l'assault, et vous diray de Uriien et de ses 
<lb/> gens, qui avoient envoié leurs espies en l'ost, qui retournerent et 
<lb/> leur dirent comment le soudant faisoit assaillir la ville, et comment 
<lb/> elle estoit en adventure d'estre prinse, s'elle n'estoit secourue 
<lb/> bien brief, et comment le roy estoit bleciez. 
<lb/> Quant Uriien et Guyon ouïrent ces nouvelles, si furent moult 
<lb/> courrouciez. 
<lb/> En ceste partie dit l'ystoire que, quant Uriiens oy ces nouvelles, 
<lb/> il fist sonner ses trompettes, et fist armer tout l'ost, et les mist 
<lb/> en quatre batailles, dont il ot la premiere, et son frere Guion la 
<lb/> seconde, et le grant maistre de Rodes la tierce, et le cappitaine la 
<lb/> quarte. Et fist demourer en la valee tout le troussage et le sommage, 
<lb/> et garder a cent hommes d'armes et a cinquante arbalestriers. 
<lb/> Puis montent la montaigne, et voyent l'ost des Sarrasins 
<lb/> et la cité que ilz assaillent. <q>« Seigneurs barons, dist Uriiens, ces gens 
<lb/> sont grant foison, mais sachiez que, Dieu devant, ilz sont tuit 
<lb/> nostre. Alons nous en tout constrant l'ost, sans eulx meffaire, et 
<lb/> alons assaillir ceulx qui assaillent la ville, et je croy que, a l'aide 
<lb/> de Dieu, ilz ne se pourront tenir contre nous. »</q> Et ceulx respondirent 
<lb/> que c'est bon a faire. 
<lb/> Atant devalerent la montaigne et passerent 
<lb/> par derriere l'ost; mais, quant ilz deurent passer, le guet les 
<lb/> ravisa, et virent bien que ce n'estoient pas de leurs gens; et lors 
<lb/> se commencent a effreer et crier: <q>« A l'arme! »</q> Quant Uriien ouy ce, 
<lb/> si commanda au cappitaine qu'il tournast sa banniere sur le gait, 
<lb/> et qu'il les combatist, et il si fist. La ot grant perte a l'assembler. 
<lb/> Et Uriiens et les autres <num>IIJ.</num> batailles se mirent entre le guet et ceulx 
<lb/> qui assailloient la ville. Tant y en entendirent que tous ceulx qui 
<lb/> gardoient les logeiz furent mort et desconfit. 
<pb n="112"/>
<lb/> Lors y laissent gens pour le garder, et puis s'en vont vers l'assault. 
<lb/> Mais un fu qui vint dire au soudant: <q>« Sire, tous tes logeis 
<lb/> et tes paveillons sont pris et les gardes mortes, et te viennent courir 
<lb/> sus les plus males gens que je veisse oncques. »</q> Lors se retourne 
<lb/> le soudant, et voit venir bannieres et pennons, et les gens si serrez 
<lb/> ensemble qu'il ne semble pas qu'ilz soient la moitie du nombre 
<lb/> qu'ilz estoient. Lors fu le soudant moult courroucié, et fait sonner 
<lb/> la retraite, et met ses gens en ordonnance. 
<lb/> Mais, avant qu'il les eust rassemblez ne ordonnez a moitie, vint 
<lb/> Uriien et sa bataille, qui leur coururent sus moult asprement. Et 
<lb/> la commenca l'occision grant et la perte, mais la plus grant perte 
<lb/> tourna sur les payens, car ilz ne orent pas loisir d'eulx ordonner, 
<lb/> et estoient foulez de l'assault, et n'estoit pas chascun soubz sa 
<lb/> banniere, et ilz furent couru sus de gent aspre et qui estoient duit 
<lb/> du mestier d'armes, que en petit de heure furent mis les pluseurs 
<lb/> a la fuite. 
<lb/> Mais le soudant, qui fu plain de grant cuer et de grant vaissellage, 
<lb/> ralie sa gent autour de lui, et livre assault a noz gens moult 
<lb/> fierement. La ot maint homme mort et affollé. Moult fait le soudant 
<lb/> a ressoingnier. Il tint une hache en ses poings, et fiert a dextre 
<lb/> et a senestre, et fait moult grant occision de noz gens. Mais mal 
<lb/> soit cellui qui ne se destourne de sa voye. Quant Uriien le voit, 
<lb/> si fu moult doulens, et dist a soy mesmes: <q>« Par 
<lb/> foy, c'est grant dommage que ce Turc ne croit en Dieu, car 
<lb/> il est moult preux. Mais pour le dommage que je voy qu'il fait de 
<lb/> mes gens, je n'ay cause de le deporter. Et aussi nous ne sommes 
<lb/> mie en place de tenir longues paroles. »</q> Lors estraint l'espee ou 
<lb/> poing moult fierement, et hurte le cheval des esperons, et vint 
<lb/> vers le soudant grant aleure. Et quant le soudant le voit venir, 
<lb/> si ne le reffuse pas, mais entoise la hache, et cuide ferir Uriien sur 
<lb/> la croix du chief. Mais Uriien tourne du cop. La hache fu pesant, 
<lb/> et a la baissier, la hache lui vola des poins. Et Uriien le fiert de 
<lb/> l'espee sur le heaume grant coup de toute sa force. Et fu le soudant 
<lb/> si chargié du coup qu'il fut si estourdiz qu'il ne voit ne entent, 
<pb n="113"/>
<lb/> et pert le fraing et les estriers, et l'emporte le cheval partout 
<lb/> ou il lui plait. Et Uriien le fiert de la bonne espee entre le chief et 
<lb/> les espaules. Le soudant estoit embrunchiez, et le heaume estoit 
<lb/> court par derriere, l'espee trouva le col nu, 
<lb/> excepté le gambison de la gorgerete, et trencha l'espee le ganbison 
<lb/> tout oultre et les deux maistres vainnes et les tendans jusques au 
<lb/> gorgeron. Le soudant chey par terre, et y ot si grant foule de chevaulx 
<lb/> d'une partie et d'autre, que la bataille y fu si dure et si forte 
<lb/> que ses gens ne lui porent oncques aidier, et saigna tant qu'il le 
<lb/> faillu la mourir par la force du sang qu'il gecta. Quant Sarrasin 
<lb/> percurent que le soudant fut mort, si furent moult esbahiz, ne 
<lb/> oncques puis ne se combatirent de bon cuer. Et Uriien et Guyon, 
<lb/> son frere, faisoient tant d'armes que nulz ne les veoit qui durement 
<lb/> ne les prisast. Sachiez bien que ly Poictevin et tuit ly autre 
<lb/> baron si prouverent si bien et si vaillaument que en petit de heure 
<lb/> Sarrasins furent desconfiz, si que mal soit de cellui qui eschappast 
<lb/> qu'ilz ne feussent tuit pres que mort que prins. Uriiens et sa gent 
<lb/> se logierent es logeiz des Sarrasins, et manderent leur sommage, 
<lb/> qui furent moult joyant de la victoire, et 
<lb/> s'en vindrent liement en l'ost, et se logierent bien aaisiement. Et 
<lb/> firent les deux freres partir l'eschec si bien que chascun s'en tint 
<lb/> a bien a paiez. Et se taist l'ystoire de Urien, et parle du cappitaine 
<lb/> du Lymacon, qui s'en vint a Famagouste. 
<lb/> En ceste partie dit l'ystoire que après la bataille du soudant 
<lb/> desconficte, le cappitaine se party des deux freres, avec lui <num>XXX.</num> 
<lb/> chevaliers de noble affaire, et vint en la cité, ou on lui ouvry les 
<pb n="114"/>
<lb/> portes liement, et il entra ens, et lors trouva les gens par la rue 
<lb/> dont aucuns faisoient grant joye pour ce que ilz se veoient delivrez 
<lb/> des Sarrasins, et beneissoient l'eure que les enfans de Lusignen 
<lb/> furent oncques nez, et l'eure que ilz estoient arrivez ou pays; 
<lb/> et l'autre partie faisoient grant doulour pour la blesseure du roy, 
<lb/> dont on disoit que il n'y avoit remede nul qu'il ne perdist la vie. 
<lb/> Si ne scet le cappitaine que penser, car il ne savoit pas que le roy 
<lb/> feust bleciez. Et tant s'esploicta qu'il vint au palais, et la descendy. 
<lb/> Si trouva le peuple moult mat. Lors 
<lb/> demanda qu'il leur failloit. <q>« Par foy, fait ly uns, assez devons dueil 
<lb/> mener, car nous perdons le meilleur roy et le plus preudomme 
<lb/> qui oncques feust en ce royaume. Comment, dist le cappitaine, 
<lb/> que dictes vous? Est le roy malsain? N'en savez-vous plus? »</q> ce 
<lb/> lui respond un chevalier. <q>« Par foy, dist il, non. En nom Dieu, dist 
<lb/> le chevalier, nous yssimes hier sur noz ennemis, et, au retourner, 
<lb/> fu le roy feru du soudant d'un dart envenimé, telement que on n'y 
<lb/> treuve remede. Nous peussions bien tous vouloir que ces nobles 
<lb/> hommes et leurs gens feussent venuz deux jours a. Et sachiez que 
<lb/> la fille du roy maine tel douleur que c'est pitié a veoir; il a ja 
<lb/> deux jours qu'elle ne voult ne boire ne mengier. Il nous sera bien 
<lb/> mal advenu se nous perdons nostre roy et nostre damoiselle. Le 
<lb/> pays sera en grant orfenté de seigneur qui le gouvernera. Beaulx 
<lb/> seigneurs, dist le cappitaine, il n'est pas tout perdu quanqu'il em 
<lb/> peril gist. Ayez fiance en Jhesucrist, et Il vous gardera. Menez 
<lb/> moy vers le roy. Par foy, dient cilz, c'est 
<lb/> legier a faire. Il gist en celle chambre la. Chascuns y puet aler 
<lb/> ainsi que s'il n'avoit mal ne douleur. Il a ja fait son testament, 
<lb/> et donne a ses serviteurs tant que chascun s'en tient a bien paiez, 
<lb/> et est confez, et a recu son Createur et tous ses sacremens. Par 
<lb/> foy, dist le cappitaine, il en vault mieulx et a fait que saige. »</q> 
<lb/> Atant entre en la chambre, et s'encline devant le lit du roy, et 
<lb/> lui fait la reverence. <q>« Cappitaine, dist le roy, vous soiez li bien venus, 
<lb/> et si vous mercie de la bonne diligence que vous avez fait de compaignier 
<pb n="115"/>
<lb/> ces deux nobles hommes par qui nostre terre est mise hors 
<lb/> de la subjection des Sarrasins, car je n'avoye mais puissance de 
<lb/> gouverner mes gens ne mon pays. Je vous prie que vous leur alez 
<lb/> dire de par moy que il leur plaise a moy venir veoir avant que je 
<lb/> muire, car j'ay grant voulenté d'eulx satisfaire a mon povoir de 
<lb/> l'onneur et de la courtoisie qu'ilz m'ont faicte, et aussi de parler 
<lb/> a eulx de certain cas que je leur vueil descouvrir. 
<lb/> Monseigneur, dist le cappitaine, je les vois querre a vostre 
<lb/> congié. Or alez, dist le roy, et les me faictes cy venir demain dedens 
<lb/> prime. »</q> Et cil se part et yst de la ville, et s'en vient vers l'ost. Et 
<lb/> lors le roy commande a encourtiner toute la grant rue, de la porte 
<lb/> par ou les freres devoient entrer jusques au palays, et fait appareillier 
<lb/> le plus richement qu'il puet contre leur venue. Et se tait 
<lb/> cy l'ystoire de lui, et parle du cappitaine. 
<lb/> L'ystoire nous dit que le cappitaine erra tant qu'il vint en l'ost, 
<lb/> et vint a la tente des deux freres qui le bienviengnerent moult. 
<lb/> Et il leur va accointier comment le roy estoit fort blecié, et comment 
<lb/> il leur prioit humblement qu'il leur pleust a venir devers lui pour 
<lb/> eulx mercier du noble secours qu'ilz lui avoient fait, et aussi pour 
<lb/> eulx satisfaire de leur paine, et de leur mise, a son povoir, et aussi 
<lb/> pour parler a eulx d'autre cas. <q>« Par foy, dist Uriiens, nous ne sommes 
<lb/> pas cy venus pour estre soudoyers pour argent, mais pour 
<lb/> essaucier la foy catholique et estre soudoier 
<lb/> Jhesucrist. Et voulons bien que chascun sache que nous avons 
<lb/> finance assez pour paier nos gens. Mais quoy! Nous yrons voulentiers 
<lb/> devers lui. Et sachiez que, quant a moy, je pense a aler 
<lb/> devers le roy en tel estat que je party de la bataille, car je vueil 
<lb/> recevoir l'ordre de chevalerie de sa main, pour la vaillance et l'onneur 
<lb/> que chascun dit de lui. Et lui povez aler dire que demain, 
<lb/> a l'eure qu'il m'a mandé, moy et mon frere, et le maistre de Rodes, 
<lb/> yrons devers lui, noz centiesme de noz plus haulx barons. »</q> 
<lb/> Lors se part le cappitaine, et prent congié, et s'en vint en la cité, 
<lb/> ou l'en le receut debonnairement. Il vint au palays, et trouva le 
<lb/> roy en aussi bon point comme il l'avoit laissié. Et y estoit sa fille 
<pb n="116"/>
<lb/> Hermine, qui moult estoit doulente du mal de son pere; mais elle 
<lb/> se confortoit moult de ce que on lui disoit que les deux damoysiaux 
<lb/> devoient venir le landemain. Et sachiez qu'elle desiroit moult a 
<lb/> veoir Uriien. Et lors le cappitaine salua le roy, et sa fille, et toute 
<lb/> la compaignie. <q>« Amis, dist le roy, vous soiez 
<lb/> le tres bien venu. Quelles nouvelles de vostre message? Vendront 
<lb/> ces deux damoisiaulx? Sire, oyl, eulx centiesme. Et sachiez que 
<lb/> ilz ne veullent riens du vostre, car, si comme ilz dient, ilz ne sont 
<lb/> pas soudoyers pour argent, mais sont soudoyers Jhesucrist. Et 
<lb/> tant m'a dit Uriiens qu'il vendroit devers vous en tel point qu'il 
<lb/> yssy de la meslee, car il veult recevoir l'ordre de chevalerie de 
<lb/> vostre main. Par foy, dist le roy, j'en loue Jhesucrist quant il lui 
<lb/> plaist que j'aye tant d'onneur devant ma mort que de faire chevalier 
<lb/> si hault et si vaillant prince. Sachiez que j'en mourray plus 
<lb/> aise. »</q> 
<lb/> Quant Hermine ouy celle nouvelle, elle ot si grant joye ou cuer 
<lb/> qu'elle ne scot que faire. Mais elle n'en monstra nul semblant. Ains 
<lb/> monstre qu'elle sente grant douleur ou cuer, et si faisoit elle. Lors 
<lb/> prent congié de son pere, et le baise doulcement tout en plourant. 
<lb/> Et s'en vint en sa chambre, et la commence a lui complaindre de 
<lb/> la doulour qu'elle ot de son pere, et l'autre 
<lb/> heure a grant desir qu'elle a de veoir Uriien, dont la demeure lui 
<lb/> tarde. Et fu en ces pensers telement arguee que toute la nuit ne 
<lb/> dormy oncques, et ainsi se passa la nuitiee jusques a 
<lb/> l'endemain. 
<lb/> En ceste partie dit l'ystoire que l'endemain, par matin, fist le 
<lb/> roy commander que tout noble et non noble feussent parez par 
<lb/> les rues pour faire feste de la venue des deux freres et de leurs gens 
<lb/> et que a chascun quarrefour eust menestriers, trompes, naquaires 
<lb/> et tous autres instrumens qui pourroient estre trouvez en la ville 
<lb/> et toute la melodie de quoy on se pourroit adviser pour festoier 
<pb n="117"/>
<lb/> les damoisiaux. Et ly peuples en fist assez plus que le roy ne fist 
<lb/> commander. 
<lb/> Que vous feroy je long prologue? Les deux freres vindrent montez 
<lb/> sur deux beaux destriers; et estoit Uriiens tous armez, ainsi 
<lb/> qu'il party de la bataille, l'espee toute nue ou poing et Guyon 
<lb/> estoit vestu d'un riche drap de Damas bien 
<lb/> fourré. Et aloyent par devant eulx <num>XXX.</num> des plus haulx barons en 
<lb/> noble arroy; et devant eulx, au plus prez, estoit le grant maistre 
<lb/> de Rodes et le cappitaine. Et après les deux freres venoient <num>LXX.</num> 
<lb/> chevaliers, et leurs escuiers, et leurs paiges. En ce point entrerent 
<lb/> en la cité. La veissiez la feste commencier moult grant, et menestriers 
<lb/> et trompettes faire leur mestier, et autres melodieux tons. 
<lb/> Et par my la ville veissiez gens d'onnour, bien et richement habituez, 
<lb/> qui crioient a haulte voix: <q>« Haa! Bien viengnent les princes 
<lb/> de victoire, par qui nous sommes resuscité du crueux servage des 
<lb/> ennemis de Jhesucrist. »</q> Et la veissiez dames et damoiselles aux 
fenestres, et les anciens gentilz hommes et bourgois, qui tant
<lb/> s'esmerveilloient 
<lb/> de la grant fierté de Uriien, qui estoit tous armez, 
<lb/> a visaige descouvert, un chappel vert sur le chief, l'espee toute nue 
<lb/> ou poing. Et lui portoit le cappitaine son heaume devant lui, sur 
<lb/> le troncon d'une lance. Et quant les gens 
<lb/> percoivent la fierté de son visaige, si dient: <q>« Cilz homs est dignes 
<lb/> de soubzmettre tout le monde en son obeissance. Par foy, dient ly 
<lb/> autre, il le monstre bien, car il est entré en ceste cité comme se il 
<lb/> l'eust conquise. En nom Dieu, dient les autres, la rescousse du 
<lb/> dangier dont il nous a ostez vault assez conqueste. Par foy, dit 
<lb/> uns autres, combien que son frere n'ait pas si fiere phizonomie 
<lb/> si semble il bien homme de haulte emprise. »</q> Et en telz paroles disant 
<lb/> les convoierent jusques au palais, ou ilz descendirent. Et cy se 
<lb/> taist l'ystoire du peuple, et par le comment ilz vindrent devant le roy. 
<pb n="118"/>
<lb/> L'ystoire dit que les freres vindrent moult honnourablement 
<lb/> faire la reverence au roy. Et le roy les receupt moult liement, et 
<lb/> les mercia de leur secours, et leur dist que, aprez Dieu, ilz estoient 
<lb/> ceulx de quoy il et son royaume estoit ressuscitez de plus crueulx 
<lb/> trespas que de la mort, car, se ilz ne feussent, les Sarrazins les 
<lb/> eussent tous destruiz ou tournez a leur loy, qui vaulsist piz que 
<lb/> mort corporelle, car ceulx qui a ce se feussent 
<lb/> consentu de bon cuer eussent eu dampnacion perpetuelle. <q>« Et 
<lb/> pour tant c'est raison que je le vous merisse a mon povoir, car je 
<lb/> n'ay pas voulenté que de faire en mon devoir, combien que je ne 
<lb/> le pourroye assouvir a la value de la haulte honneur que vous 
<lb/> m'avez faicte; mais je vous supply humblement que vous veulliez 
<lb/> prendre en gré ma petite puissance. Par foy, sire roy, dist 
<lb/> Uriien, de ce ne vous fault doubter, car nous ne sommes pas venus 
<lb/> pour avoir du vostre, ne or, ne argent, villes, chasteaulx, terres, 
<lb/> ne finances, mais pour acquerre honneur et destruire les ennemis 
<lb/> de Dieu et essaucier la foy catholique. Et vueil bien, sire roy, que 
<lb/> vous sachiez que nous tendrons bien nostre paine a emploiee s'il 
<lb/> vous plaist a nous faire tant d'onnour que vous me veulliez faire 
<lb/> chevalier de vostre main. Par foy, dist le roy, nobles damoisiaux, 
<lb/> ja soit ce que ne soie pas dignes de vous acomplir ceste requeste, 
<lb/> si le vous accorde je. Mais avant sera la messe dicte. Sire, dist Uriien, 
<lb/> ce me plaist moult. »</q> 
<lb/> Le chappellain estoit tout prest. Lors ouy 
<lb/> Uriiens et son frere et tous les autres moult devotement le service 
<lb/> divin. Et après le service vint Uriien devant le roy, et trait l'espee 
<lb/> du feurre, et s'agenoilla devant le lit ou le roy gesoit, et lui dist: 
<lb/> <q>« Sire roy, je vous requier, pour tout le salaire du service que je vous 
<lb/> pourroye jamais faire, que vous me faciez chevalier de ceste espee, 
<lb/> et vous me aurez bien remuneré tout ce que vous dictes que je 
<lb/> et mon frere avons fait pour vous, car de main de plus vaillant 
<lb/> homme je ne puis recevoir l'ordre de chevalerie que de la vostre. 
<pb n="119"/>
<lb/> Par foy, dist le roy, sire damoisiaux, vous me portez plus d'onneur 
<lb/> que vous ne m'en dittes. Si m'en dictes vous plus cent foiz 
<lb/> que je ne vaulz, et cellui don vous accorde je, car il ne fait pas 
<lb/> a reffuser. Mais aprez ce que je l'auray acomply ainsi comme vous 
<lb/> l'avez requis, vous m'aurez en convenant, s'il vous plaist, que, 
<lb/> aprez ce, vous me donrez un don, lequel ne vous tournera ja a 
<lb/> dommage du vostre, mais a vostre tres grant 
<lb/> prouffit et honneur. Par foy, sire, dist Uriiens, et j'en suiz tous 
<lb/> prestz. »</q> Lors ot le roy grant joye, et se dreca en son seant, et 
<lb/> print l'espee par la poingnie que Uriiens lui tendoit et lui donna 
<lb/> la collee en disant: <q>« Ou nom de Dieu, chevalier soiez, qui vous ottroit 
<lb/> amendement. »</q> Et puis lui baille l'espee. Et en ce faisant, ses 
<lb/> plaies lui escreverent, et en yssi le sang a grant randon parmy les 
<lb/> bendeaux. De quoy Uriiens fu moult doulent, et aussi tous ceulx 
<lb/> qui le virent. Mais le roy se bouta ou lit soubdainement, et dist 
<lb/> qu'il ne se sentoit nul mal. 
<lb/> Et commanda a deux chevaliers que on lui alast admener Hermine, 
<lb/> sa fille; et elle vint au mandement de son pere. Et quant le roy la 
<lb/> voit, si lui a dit: <q>« Ma fille, merciez ces nobles hommes du secours 
<lb/> qu'ilz ont fait a moy et a vous, et a nostre royaume, car, se ne feust 
<lb/> la grace de Dieu et leur puissance, nous estions tous destruiz, et, 
<lb/> au mieulx venir, exilliez de nostre pays. »</q> Et celle s'agenoille devant 
<lb/> les freres, et les mercie humblement. Et sachiez que elle estoit en 
<lb/> tel party, tant de la doulour de son pere, 
<lb/> comme des pensees qu'elle avoit a Uriien, qu'elle estoit ainsi comme 
<lb/> une personne qui est nouvellement yssue de son sompme. Mais 
<lb/> Uriiens, qui bien perceut qu'elle avoit l'esprit troublé, la saisi 
<lb/> doulcement par le bras, et la dreca contre mont, en lui enclinant 
<lb/> contre elle; et, en ce faisant, s'entrefirent moult d'onnour. Et la 
<lb/> disoient ceulx du pays: <q>« Vray Dieu, se cilz nobles homs avoit prins 
<lb/> nostre damoiselle pour moillier, bien nous yroit, nous n'aurions 
<lb/> mais doubte de payens, ne d'omme qui nous voulzist mal. »</q> Et lors 
<lb/> appella le roy sa fille, et lui dist: <q>« Ma fille, seez vous cy emprez moy, 
<lb/> car je croy que vous ne me tendrez gueres plus de compaignie. »</q> 
<lb/> Et celle s'assist tout emplourant, emprès lui. Et tous ceulx qui la 
<lb/> estoient commencierent a lermoier de la pitié que ilz orent du 
<lb/> roy, et de la doulour que ilz veoient mener a la pucelle. Et lors 
<lb/> prist le roy le parler. 
<pb n="120"/>
<lb/> L'ystoire dit que le roy fu moult doulens quant il vit sa fille 
<lb/> mener telle douleur. Si lui a dit moult amiablement: 
<lb/> <q>« Ma fille, laissiez ester ce dueil, car, en chose qu'on ne puet 
<lb/> amender, c'est folie de s'en donner trop grant courroux, combien 
<lb/> que c'est raison naturelle que la creature soit doulente de son 
<lb/> amy ou de son proesme, quant on le pert. Mais, se Dieu plaist, je 
<lb/> vous pourverray si bien que vous vous tendrez pour bien contente, 
<lb/> avant que je parte de ceste mortel vie, et aussi seront tous les barons 
<lb/> de mon regne. »</q> Et lors commenca la pucelle a plourer plus fort que 
<lb/> devant, et tous les barons menoient telle douleur que c'estoit 
<lb/> pitié a veoir. Mesmes Uriiens et Guyon furent moult doulens. 
<lb/> <q>« Non, dist le roy, ceste doulour n'est pas neccessaire a mener. Je 
<lb/> vous commande a tous que vous laissiez a mener ce dueil, si chier 
<lb/> que vous avez que je demeure en vie encores une piece de temps 
<lb/> avec vous autres, car vostre doulour me met au cuer plus de griefté 
<lb/> que l'angoisse de la bleceure que j'ay. »</q> Et ceulx laissierent 
<lb/> le dueil le plus tost qu'ilz porent. 
<lb/> Lors dist le roy a Uriien: <q>« Sire chevaliers, la vostre mercy, vous 
<lb/> m'avez donné un don, voire par tel que du vostre, ne de vostre 
<lb/> chevance, ne vous demanderay je rien. Par foy, sire, dist Uriiens, 
<lb/> demandez hardiement, car se c'est chose de quoy je puisse finer, 
<lb/> je le vous acompliray. Grans mercis, sire, dist ly roys. Sachiez que 
<lb/> en ce que je vous demanderay, je vous donray noble chose. Je 
<lb/> vous requier qu'il vous plaise a prendre ma fille pour moillier, et 
<lb/> tout mon royaume, et cy presentement je m'en desmet. »</q> Et avoit 
<lb/> fait apporter secretement la couronne, et la prist, et dist: <q>« Tenez, 
<lb/> Uriien, ne refusez pas la requeste que je vous fay. »</q> Lors furent les 
<lb/> barons du pays si joyant qu'ilz lermissoient de joye et de pitié. 
<lb/> Et quant Uriien oy ces paroles, si pensa un pou; et sachiez que il 
<lb/> fut moult doulens de ceste requeste pour ce que il avoit grant voulenté 
<lb/> d'aler aval le monde pour veoir le pays et acquerre honneur. 
<lb/> Mais toutesfoiz, puis qu'il avoit accordé au 
<lb/> roy un don, il ne s'en voult pas desdire. Mais quant les barons du 
<lb/> pays le virent ainsi penser, si s'escrient tous d'une voix moult 
<lb/> piteusement: <q>« Haa, nobles homs, ne veulliez pas reffuser au roy 
<lb/> ceste requeste. Par foy, dist Uriien, seigneurs barons, non feray je. »</q> 
<lb/> Lors s'encline devant le lit du roy, et prent la couronne, et la mist 
<lb/> a Hermine sur son giron, en disant: <q>« Damoiselle, elle est vostre, et 
<pb n="121"/>
<lb/> puis que a la est venu, je la vous aideray a garder, au plaisir de 
<lb/> Dieu, contre tous ceulx qui la vouldroient suppediter. »</q> 
<lb/> Lors ot le roy grant joye, et tous les barons. Dont fist venir l'arcevesque 
<lb/> de la cité, qui les fianca. Mais Hermine dist que devant 
<lb/> que elle verroit quelle fin son pere prendroit de sa maladie, que 
<lb/> elle n'en feroit plus avant. <q>« Par foy, dist Uriiens, damoiselle, puis 
<lb/> que il vous est bel, il me plaist. »</q> Lors fu le roy moult doulent, et 
<lb/> lui dist: <q>« Hermine, belle fille, vous monstrez que vous ne m'amez 
<lb/> gueires, quant la chose que je desiroye plus a veoir en ce monde 
<lb/> devant ma fin, vous ne voulez acomplir; 
<lb/> or voye je bien que vous desirez ma mort. »</q> Quant la pucelle l'entent, 
<lb/> si fu moult doulente, et se met a genoulx tout plourant, et 
<lb/> dist: <q>« Mon tres redoubté seigneur et pere, il n'est chose ou monde 
<lb/> que je vous refusasse jusques au mourir. Commandez moy vostre 
<lb/> plaisir. Vous dictes ce que vraye fille doit dire a pere, »</q> dist le roy. 
<lb/> <q>« Or vous commande je a tous et a toutes que vous laissiez ce dueil 
<lb/> ester, et tendez et appareilliez ceste sale, et menez joye; et faictes 
<lb/> appareillier la messe; et après le service faictes drecier les tables, 
<lb/> et après disner faictes cy, devant moy present, la feste comme se 
<lb/> je feusse sur piez, car sachiez que ce me allegera moult mon mal. »</q> 
<lb/> Et ceulx firent ce que il commanda. La messe fu dicte, et s'assistrent 
<lb/> au disner, et sist l'espousee a une table emprès le lit de 
<lb/> son pere, et Uriien d'encoste elle, et Guyon servoit devant Hermine 
<lb/> moult liement; et furent moult richement serviz partout. 
<lb/> Lors ot ly roys moult grant joye; mais sachiez qu'il monstroit 
<lb/> meilleur semblant que le cuer ne lui apportoit, 
<lb/> car il souffroit grant hachie, car le venin qui estoit en la plaie 
<lb/> lui bruissoit tout le corps. Mais, pour esjoïr la baronnie, il monstroit 
<lb/> tel semblant que se il ne eust mal ne doulour. Après disner 
<lb/> commenca la feste moult gracieuse, et dura jusques au soir. Lors 
<lb/> appella le roy Uriien et lui dist: <q>« Beau filz, je vueil que vous espousez 
<lb/> demain ma fille, et vous vueil couronner de ce royaume, car 
<lb/> sachiez que je ne puis gueres vivre. Et pour ce je vueil que tous 
<lb/> les barons de cest pays vous facent hommage avant ma mort. 
<lb/> Sire, dist Uriiens, puis qu'il vous plaist, vostre voulenté est la 
<pb n="122"/>
<lb/> moye. »</q> Et la estoit Hermine presente, qui pas ne reffusa la voulenté 
<lb/> de son pere. 
<lb/> Que vous feroye je long prologue? Le landemain, a heure de 
<lb/> tierce, fu l'espousee paree moult noblement et fu la chappelle drecie 
<lb/> moult richement. Et la fut l'arcevesque de Famagouste qui les 
<lb/> espousa. Et lors vint Uriiens devant le roy et se agenoilla devant 
<lb/> le lit, et le roy prist la couronne et lui assist 
<lb/> sur la teste et Uriiens l'en mercie. Lors appelle le roy tous les barons 
<lb/> du païs et leur commande a faire hommaige au roy Uriien son filz 
<lb/> et ceulx si le firent moult liement. Et lors fu la messe commencee 
<lb/> et après se assistrent au disner. Puis commenca la feste qui dura 
<lb/> tout jusques au soir. Après soupper recommenca la feste, et quant 
<lb/> temps fu, l'espousee fu couchiee et puis se coucha Uriiens et beney 
<lb/> l'arcevesque le lit. Et lors s'en party chascuns. Les uns s'en vont 
<lb/> couchier, les autres dancent et esbauoient. Et Uriiens fu avecques 
<lb/> sa moillier qui moult doucement se entre accoinctierent. Et le 
<lb/> landemain vindrent comme devant au roy, et fu la messe commenciee 
<lb/> et y fu la royne admenee et fu adextree par Guyon son frere 
<lb/> et par ung des plus haulx barons du pays. 
</p>
</div>
<div>
<head>Comment le roy de Chippre trespassa de ce siecle.</head>
<p> 
<lb/> <hi rend="ital">Comment le roy de Chippre trespassa de ce siecle.</hi> 
<lb/> En ceste partie dit l'ystoire que le landemain, a heure de tierce, 
<lb/> vint Uriiens acompaignié de la baronnie de Poittou et de la baronnie 
<lb/> du pays de Chippre devant le roy, et l'enclina et salua moult 
<lb/> doulcement. <q>« Beaulx fist, dist le roy, vous soiez ly bien venus. Je 
<lb/> suiz moult joyeux de vostre venue. Faictes venir ma fille, si orrez 
<lb/> le service divin. »</q> Lors vint Hermine acompaignie noblement de 
<lb/> dames et de damoiselles. Lors s'encline la royne devant son pere 
<lb/> et le salua moult doulcement. Et il lui dist: <q>« Ma fille, vous soiez 
<lb/> la tres bien venue. Je suiz bien joyeux quant Dieu m'a fait 
<lb/> tant de grace en mon vivant que je vous voy si 
<lb/> haultement assignee; sachiez que je mourray plus liement de ce 
<lb/> que je suiz asseur que vous et mon pays serez hors de doubte des 
<lb/> Sarrasins; car vous avez bon garant et tres vaillant prince et bachelereux, 
<lb/> qui bien vous garantira contre eulx. »</q> Et a ce mot commenca 
<pb n="123"/>
<lb/> la messe et fu Nostre Sires levez. Lors fist appeler le roy 
<lb/> Uriien et la royne sa fille et leur dist: <q>« Mes enfans, pensez d'amer et 
<lb/> honnourer et porter et tenir bonne foy ly uns a l'autre. Je ne vous 
<lb/> puis plus tenir compaignie. Je vous commande au vray Roy de 
<lb/> gloire qui vous octroit paix ensemble et bonne vie et longue par 
<lb/> admendement, et vous octroit bonne vertu et puissante victoire 
<lb/> contre les ennemis de Dieu. »</q> Et a ce mot clouy les yeulx et s'en 
<lb/> ala si doulcement qu'il leur sembla qu'il feust endormis. Mais 
<lb/> quant ils se apperceurent qu'il fu mort, lors commenca grant la 
<lb/> douleur. Hermine fu menee en sa chambre, qui faisoit tel dueil 
<lb/> que c'estoit grant pitié à veoir. Que vous vauldroit 
<lb/> a tenir de ce long prologue? Le roy fu enseveliz le plus 
<lb/> honnourablement que on pot, et furent dictes vigiles et la messe, 
<lb/> et fu fait l'obseque, et fu enterrez moult richement a l'usaige du 
<lb/> pays. Et sachiez que le peuple du pays estoit moult doulent; 
<lb/> mais ilz se confortoient moult ad ce que ilz avoient seigneur de 
<lb/> si grant prouesce plain, et en estoient aucques rassouagiez. Ainsi 
<lb/> se cessa la douleur. 
<lb/> Et Uriien s'en ala par my son pays, visitant ses lieux et ses fors, 
<lb/> et bailla une partie de ses gens a Guyon, son frere, et au maistre 
<lb/> de Rodes, et les fist entrer en mer pour aler savoir se ilz orroient 
<lb/> nouvelles que Sarrasins remeissent armee sus pour venir sur son 
<lb/> pays. <q>« Car sachiez, dist Uriiens, que nous ne pensons pas actendre 
<lb/> tant que ilz nous viengnent requerir, car nous les yrons visiter, 
<lb/> mais que nous ayons veu l'ordonnance de nostre pays. »</q> Atant se 
<lb/> part Guyon et le maistre de Rodes et le cappitaine du Lymacon, 
<lb/> et entra Guyon et le dit maistre en la mer 
<lb/> a trois mille combatans. Et cy se taist l'ystoire d'eulx et parle de 
<lb/> Uriien comment lui et Hermine vont visitant leur royaume. 
<lb/> L'ystoire dit que le roy Uriien et la royne Hermine s'en vont 
<lb/> par my leur royaume, visitant leurs fors et leurs bonnes villes, 
<lb/> la ou on leur fist de beaulx presens moult, et y furent receuz a 
<lb/> grant joye. Et vindrent ceulx des grosses villes contre le roy et 
<lb/> la royne, tout hors des villes, chasteaulx et citez, a grans processions, 
<lb/> et les bourgois a grans sons de instrumens, dont le roy Uriien 
<lb/> se tint bien contens. Et sachiez qu'il pourvey a ses fors de toutes 
<lb/> choses neccessaires pour la guerre. Et pour dire verité, chascun 
<lb/> se donnoit merveille de sa grandeur, de sa fierté et de sa puissance 
<pb n="124"/>
<lb/> de corps qu'il auoit, et bien disoient que c'estoit l'omme qu'ilz 
<lb/> eussent oncques mais veu qui plus se faisoit a ressoingnier de le 
<lb/> courroucier. Et ainsi s'en ala Uriien de lieu en lieu par my son 
<lb/> royaume. Et ce qui estoit en bonnes mains quant 
<lb/> pour justice et raison faire, il n'y mua nul officier, et ou 
<lb/> il veoit que besoing estoit, il y pourveoit de remede par le conseil 
<lb/> de ses barons, et leur commanda a tous que ilz feissent raison et 
<lb/> justice au grant et au petit, sans faveur ne moleste, par my juste 
<lb/> verité; ou autrement il les pugniroit si crueusement que tous les 
<lb/> autres y prendroient exemple. Et atant revindrent lui et la royne 
<lb/> a Famagouste, et fu la royne enceinte en ycellui temps. Et cy se 
<lb/> taist l'ystoire a parler d'eulx et parle de Guyon et du maistre de 
<lb/> Rodes qui vaucroient par la mer es contrees de Surye et de Damas, 
<lb/> de Baruth et de Triple et de Damyete, pour savoir se ilz pourroient 
<lb/> ouir nouvelles de Sarrasins. 
<lb/> Or dit l'ystoire que tant vaucrerent noz crestiens par my la marine 
<lb/> que ilz virent approuchier d'eulx, aussi comme d'une veue, une 
<lb/> quantité de vaisseaulx, mais par semblance ilz ne povoient pas 
<lb/> estre foison. Lors y envoierent une galee pour savoir quelx gens 
<lb/> c'estoient. Et a l'approuchier ilz apperceurent que c'estoient Sarrasins. 
<lb/> Lors tournent tout court a noz 
<lb/> gens qui ja s'estoient mis en ordonnance, et leur dirent les nouvelles, 
<lb/> et tantost tyrent les voiles amont. Et s'en vont a force de 
<lb/> vent et de voiles tant que le navire des Sarrasins les apperceut. 
<lb/> Et quant ilz les congnurent, ils furent moult esbahiz et se cuidierent 
<lb/> bien retraire au port de Baruth, mais noz galees les adevancierent 
<lb/> et leur coururent sus, de trait, de canons et de arbalestres. 
<lb/> Et lors vint la grosse flote de noz gens, et leur coururent sus de 
<lb/> tous costez. La ot grant occision et, au brief aler, Sarrasins furent 
<lb/> desconfiz et leur navire pris et eulx gectez a bort. Et estoit le 
<lb/> navire plain de moult de biens. 
<lb/> Et lors noz barons se remettent en mer pour retourner en Chippre; 
<lb/> mais, par force de vent et de la mer qui se tourmenta un petit 
<lb/> ilz arriverent au Cruq en Armenie. Et quant le roy de Armenie, 
<lb/> qui estoit frere au roi de Chippre, le scot, si envoya savoir quelx 
<pb n="125"/>
<lb/> gens ce estoient. Et le maistre de Rodes leur dist: <q>« Seigneurs, dictes 
<lb/> au roy que c'est le frere de Uriien de Lusignen, roy de Chippre 
<lb/> qui vient de visiter la mer, que les Sarrasins 
<lb/> ne feissent armee pour courir sus les Chippriens, pour le soudant qui 
<lb/> a esté desconfiz et mort et tuit ses hommes, a grant bataille devant 
<lb/> Famagouste. Comment, dirent cilz, y a il autre roy en Chippre que 
<lb/> le roy qui est frere de nostre roy? Par foy, oïl, dist le maistre, il fu 
<lb/> navrez du soudant, d'un dart envenimé, telement qu'il en est mort. 
<lb/> Et a son vivant maria sa fille au preux Uriien de Lusignen, qui 
<lb/> occist le soudant en la grosse bataille et desconfist toutes ses gens. »</q> 
<lb/> Quant ceulx l'entendirent, si le vont noncier au roy de Armenie, 
<lb/> lequel fu moult doulent de la mort de son frere. Mais non contrestant 
<lb/> s'en vint a la mer a moult grant compaignie de gens, et entra 
<lb/> ou vaissel ou Guyon de Lusignen et le grant maistre de Rodes 
<lb/> estoient. Et quant Guyon scot sa venue, si ala contre et s'entrefirent 
<lb/> grant reverence. Lors dist le roy au grant prieur de Rodes: 
<lb/> <q>« Maistre, puis que cest jeune damoiseau est frere du mary 
<lb/> de ma niepce, je seroye mal courtoiz, puisqu'il est 
<lb/> embatuz en nostre terre, se nous ne lui faisions recongnoissance 
<lb/> si honnourable comme il lui appertient. Et dès cy je vous prie que 
<lb/> vous lui priez de par moy que il lui plaise a venir, et nous lui ferons 
<lb/> la meilleure chiere que nous pourrons. Par foy, sire, dist le grant 
<lb/> maistre, voulentiers. »</q> Et lors en parla a Guyon, et il respondy 
<lb/> moult doulcement: <q>« Par ma foy, je feroye bien plus grant chose 
<lb/> a la requeste du roy, car c'est raison. »</q> 
<lb/> Atant se partent ensemble, et mena Guyon belle chevalerie de 
<lb/> Poictevins avecques lui. Et toutesfoiz ot chascun d'eulx vestue la 
<lb/> cotte d'acier, et en bon arroy, comme gent duit du mestier d'armes. 
<lb/> Et entrent en petiz vaisseaulx et se arrivent a terre et montent 
<pb n="126"/>
<lb/> a cheval et s'en vont vers le Cruq. Et cy se taist l'ystoire 
<lb/> d'eulx et parole de Florie, la fille du roy d'Armenie, qui pour l'eure 
<lb/> estoit au Cruq. 
<lb/> L'ystoire dit que le roy d'Armenie avoit une tres belle fille 
<lb/> qu'il avoit eu de sa moillier, laquelle estoit alee de 
<lb/> vie a trespassement n'avoit pas encores deux ans, et n'avoit cellui 
<lb/> roy plus d'enfans. Et sachiez que lui et son frere le roy de Chippre 
<lb/> avoient espousee deux seurs, lesquelles furent filles d'un roy de 
<lb/> Mallorgnes, et orent chascun de sa femme une fille, dont celle que 
<lb/> Uriiens ot espousee, qui avoit a nom Hermine, en fu une, et l'autre 
<lb/> fu la pucelle Florie, dont je vous ai commencié a traictier. La 
<lb/> pucelle se tenoit lors au Cruq avecques le roy son pere. Et lui avoit 
<lb/> on compté les nouvelles des vaisseaux qui estoient arrivez, et aussi 
<lb/> quelles gens c'estoient, et que le roy son pere les admenoit au 
<lb/> Cruq pour eulx festoier. 
<lb/> Lors fu la pucelle moult liee; car moult desiroit a veoir les estrangiers; 
<lb/> et lors se vesty et para bien et richement et fist bien arreer 
<lb/> ses dames et ses damoiselles. Et lors entra le roy ou Cruq et vint 
<lb/> au chastel et la descendy, lui et la compaingnie. Lors monterent 
<lb/> en la sale. Et Florie, qui moult desiroit leur venue, leur vint 
<lb/> a l'encontre et se humilia moult contre son pere. 
<lb/> Et le roy lui dist: <q>« Ma fille, faictes feste a ces nobles gens, et les 
<lb/> bienviengniez, et especiaument au frere du mary de ma niepce 
<lb/> de Chippre, vostre cousin. »</q> Et quant la pucelle l'ouy, si en fu moult 
<lb/> liee. 
<lb/> Lors vint a Guyon et le print par la main en disant: <q>« Sire damoisiaux, 
<lb/> vous soiez ly bien venuz ou royaume de monseigneur mon 
<lb/> pere. Ma damoiselle, dist Guyon, grans mercis. »</q> La commenca la 
<pb n="127"/>
<lb/> feste grant et firent moult bonne chiere, et largement furent serviz 
<lb/> et de moult et riches mès et beaulx. Et Guyon et la damoiselle 
<lb/> s'entredirent moult de gracieuses paroles. Et sachiez que, se Guyon 
<lb/> eust eu loisir, qu'il lui eust dit aucques sa pensee. 
<lb/> Mais entrementiers que ilz estoient en leur greigneur soulaz, vint 
<lb/> une gallyote au port, qui venoit de Rodes. Et furent ceulx de dedens 
<lb/> moult joyeux quant ilz trouverent leurs gens. Lors leur demanderent: 
<lb/> <q>« Ou est nostre maistre? »</q> Et ceulx dirent que il estoit lassus 
<lb/> avecques le frere du roy de Chippre, que le 
<lb/> roy d'Armenie festioit au fort. <q>« Or tost, dist ly uns, alez leur dire 
<lb/> que il a passé par devant nostre ysle moult gros navire de Sarrasins. 
<lb/> Et ne savons quelle part ilz sont tournez; mais toutesfoiz 
<lb/> ilz ont prins le vent pour aler vers Chippre, et tient on que ce soit 
<lb/> ly gallafres de Bandas a toute sa puissance. »</q> 
<lb/> Lors se part un frere et vint au fort, et dist au maistre: <q>« Telles 
<lb/> nouvelles nous sont venues, pourveez y de remede. »</q> Et quant le 
<lb/> maistre l'entendy, si vint a Guyon et lui a dit: <q>« Sire, il seroit temps 
<lb/> de partir, car aux nouvelles qui sont venues, il est bon de nous 
<lb/> retraire en Chippre. Pourquoy? »</q> dist Guyon. <q>« Savez vous chose de 
<lb/> nouvel, que il soit besoing de soy retraire hastivement? Par foy, 
<lb/> dist le maistre, ouyl. Le gallaffre de Bandas est passé par devant 
<lb/> l'ille de Rodes a tout grosse navire et grant multitude de peuple 
<lb/> sarrasin, et tourne le chemin de Chippre. »</q> 
<lb/> Quant Guyon oït ceste nouvelle, si a 
<lb/> dit a la pucelle que il tenoit par la main: <q>« Damoiselle, pardonnez 
<lb/> moy, car il me fault partir. Mais non contretant vecy vostre vassal 
<lb/> a faire ce qu'il vous plairoit a commander. Beau sire, dist la damoiselle, 
<lb/> grans mercis. »</q> 
<lb/> Lors vint Guyon au roy et print congié. Mais quant le roy scot 
<lb/> la nouvelle, pourquoy ilz se partoient si hastivement, si fu moult 
<lb/> doulent et les convoya jusques au port. Et ceulx montent sur la 
<lb/> mer et lievent leurs voilles et s'en vont singlant a effort vers Chippre. 
<lb/> Et sachiez que Florie estoit montee aux fenestres d'une haulte 
<lb/> tour, et tant comme elle en pot avoir la veue, elle ne party de la 
<lb/> fenestre. Et cy se taist l'ystoire a parler de Florie et de son pere 
<pb n="128"/>
<lb/> et de Guyon, et parole du gallaffre de Bandas et de sa gent et la 
<lb/> ou ilz tournerent. 
<lb/> L'ystoire dit que le gallaffre de Bandas et le roy Bardymons de 
<lb/> Tarse, qui estoit oncles du soudant de Damas, 
<lb/> avoient ouy les nouvelles comment le soudant avoit esté mort et 
<lb/> desconfit en l'isle de Chippre, et ses gens. Si en furent moult doulens. 
<lb/> Mais quant ilz scorent que le roy estoit mort, si assemblerent 
<lb/> leurs gens et se mistrent en mer a bien <num>LX.</num> mille payens, pour venir 
<lb/> destruire toute l'isle de Chippre et les habitans. Et ce cuidoient 
<lb/> ilz faire a pou de paine, car ilz cuidoient que ly Chipprien n'eussent 
<lb/> point de roy. Et s'avancoient fort de venir arriver sans ce 
<lb/> que ilz feussent apperceu ou pays, pour mieulx venir a leur intencion. 
<lb/> Mais ceulx de Rodes l'avoient ja signifié au roy Uriien, qui 
<lb/> avoit fait assembler toutes ses gens et bien ordonner pour la bataille. 
<lb/> Et avait ordonné sur pors gardes, que tantost que ilz les verroient 
<lb/> venir arriver, ilz feroient signes de feu; par quoy, en moins 
<lb/> d'une nuit, on le sauroit par tout le pays, et se trairoit <choice><corr resp="#encoder">chascun</corr><sic>chascuu</sic></choice> 
<lb/> celle part qui pourroit armes porter, car ainsi l'avoit fait le roy 
<lb/> crier sur la hart. Et sachiez que le roy 
<lb/> tenoit les champs aucques ou millieu des pors de son royaume, 
<lb/> pour plus tost estre ou les Sarrasins arriveroient pour prendre terre. 
<lb/> Et faisoit le roy Uriien si grant semblant qu'il donnoit a ses gens 
<lb/> si grant cuer que avecques lui et a son emprise, ilz eussent bien osé 
<lb/> combattre de <num>X</num> mille que ilz estoient, que de pié, que de cheval, 
<lb/> cent mille payens. 
<lb/> Or advint que par la grace de Dieu que fortune se leva en la mer, 
<lb/> et uns orages et tempeste si horrible que Sarrasins furent moult 
<lb/> esbahiz. Et les departy tellement la tempeste que ilz ne scorent 
<lb/> en gueres de temps que bien <num>VIIJ.</num> de leurs vaisseaux furent devenus. 
<lb/> Et le landemain, environ heure de prime, le air fu pur et le vent 
<lb/> fu attrempez et luisy le soleil beau et cler. La grosse flote de payens 
<lb/> se fu tenue ensemble et tourna son droit chemin vers le Limacon. 
<lb/> Et de ceulx vous leray ester et vous diray des <num>VIIJ.</num> vaisseaux qui 
<lb/> furent esgarez par la tourmente, quel chemin ilz tindrent. 
<lb/> Et en ces vaisseaux estoit toute l'artillerie 
<lb/> des Sarrasins, de canons, de trait, d'eschielles et de pavaz. Et celle 
<pb n="129"/>
<lb/> navire venoit pour arriver au Chamdelour. Et ce chemin venoit 
<lb/> Guyon et le maistre de Rodes et leurs gens, qui furent bien quatre 
mille. Lors apperceut l'une navire l'autre, et quant ilz s'entre
<lb/> aprouchierent, 
<lb/> lors quant noz gens congneurent que c'estoient Sarrasins, 
<lb/> et les Sarrasins apperceurent que les autres estoient crestiens, lors 
<lb/> commenca ly effroiz grans et de l'un costé et de l'autre. La commencierent 
<lb/> a traire de canons et d'arbalestres, et a l'approuchier, 
<lb/> a lancier dars si fort et si dru que ce sembloit gresil des viretons 
<lb/> qui vouloient; et fu la bataille dure et forte. Mais Guyon et le maistre 
<lb/> de Rodes et leurs gens les assaillirent si asprement que Sarrasins 
<lb/> ne savoient auquel lez tourner pour eulx deffendre, car noz gens 
<lb/> qui estoient es galees tournoient si appertement entour eulx que 
<lb/> payens furent tous esbahiz. La leur oïst on souvent reclamer leurs 
<lb/> dieux. Et neant moins ilz furent tous mors et 
<lb/> desconfiz. 
<lb/> Lors, quant ly admiraulx, qui estoit maistre de l'artillerie, vit 
<lb/> la desconfiture tourner sur paiens, si fist gecter hors de la grant 
<lb/> nef une petite galleote a <num>VIIJ.</num> runs, et y entra, o lui de ses plus privez 
<lb/> environ <num>XX.</num>, et prindrent l'avanture du vent. Et s'en vont si roiddement 
<lb/> que noz gens s'en esmerveillierent tous; mais oncques ne firent 
<lb/> semblant de les suuir, mais s'aborderent aux vaisseaux et entrerent 
<lb/> dedens et gecterent a bort moult grant quantité de Sarrasins, et 
<lb/> en prindrent en vie environ <num>IJc.</num>, dont Guyon en donna cent au 
<lb/> maistre de Rodes pour raimbre certains crestiens et aucuns des 
<lb/> freres de leur religion qui avoient esté prins des Turs en une bataille 
<lb/> qu'ilz avoient eue sur la mer contre le grant Carmen, et lui donna 
<lb/> aussi deux des nefs conquises, lesquelles le maistre envoya tantost 
<lb/> a Rodes, et en mercia moult Guyon. Et Guyon prist 
<lb/> les autres cent Sarrasins et les deux plus riches nefs de celles 
<lb/> que ilz avoient conquises, et les bailla a ung chevalier de Rodes 
<lb/> et lui dist: <q>« Menez moy ces deux nefs et ces cent Sarrasins au Cruq, 
<lb/> et me recommandez au roy et a sa fille, et de par moy presentez a 
<lb/> la pucelle les vaisseaux et l'avoir qui est dedens, et au roy les cent 
<lb/> payens. »</q> 
<pb n="130"/>
<lb/> Et lors le chevalier se party et exploicta tant qu'il vint au Cruq, 
<lb/> et fist son messaige et son present bien et saigement, et leur compta 
<lb/> la desconfiture et le vaillant gouvernement de Guyon. <q>« Par foy, 
<lb/> dist le roy, vous soiez ly bien venus, et grans mercis au damoisel. »</q> 
<lb/> Et la pucelle fut tant lie de ces nouvelles qu'elle n'ot oncques mais 
<lb/> si grant joye. Et saichiez qu'elle amoit tant Guyon qu'elle povoit 
<lb/> plus. Le roy et sa fille donnerent au frere chevalier de moult beaulx 
<lb/> joyaulx. Et cil prent congié d'eulx et s'en retourna en Rodes. 
<lb/> Et le roy d'Armenie enquesta aux payens ou l'armee du gallaffre 
<lb/> et du roy Bradimont devoit prendre 
<lb/> terre, et ceulx dirent: <q>« En Chippre, pour vengier la mort du soudant 
<lb/> de Damas, que ly Chipprien avoient occiz en bataille, et toute 
<lb/> sa gent. Par foy, dist le roy d'Armenie, quant a vous, vous avez 
<lb/> failli a grever quant a present le roy Uriien, mon nepveu. »</q> Lors les 
<lb/> fait mettre en fers et en carcans, en fin fons de fosse. Et font 
<lb/> les deux vaisseaux vuidier de l'avoir et apporter ou fort. 
<lb/> Or est temps que je vous parle de Guyon et du maistre de Rodes, 
<lb/> qui avoient enquesté aux Sarrasins que ilz tenoient prisonniers, 
<lb/> ou la grosse flote aloit prendre terre, et ceulx leur dirent: <q>« En 
<lb/> Chippre. »</q> Adont orent noz barons conseil, pour ce que ilz orent trop 
<lb/> vaisseaux et pou de gent, que ilz mettroient toute l'artillerie que 
<lb/> ilz orent conquise en leurs nefs, et autres choses neccessaires; et 
<lb/> ainsi fu fait et les fustes et demourans Guyon donna au maistre 
<lb/> de Rodes, qui les envoya en Rodes, fors tant que de l'avoir departy 
<lb/> a ses compaignons largement que oncques 
<lb/> n'en retint rien. Et puis tirerent les voiles et s'en vont grant aleure 
<lb/> vers Chippre. Et cy se taist un petit l'ystoire de eulx et dira que 
<lb/> la galleote a l'admiral devint et ou elle print port. 
<lb/> L'ystoire dit que l'admiral de Bandas fu moult doulens de sa 
<lb/> perte. Et tant erra par la mer qu'il choisi le port du Lymacon, 
<lb/> et voit grosse navire devant la ville; et quant il fu un pou prez, 
<lb/> si oït sonner trompettes et getter canons moult horriblement; et 
<lb/> a l'approuchier congnut que c'estoit le gallaffre et le roy Braidimons 
<lb/> de Tarse qui assailloient fort au port pour y prendre terre. Mais 
<lb/> au port estoit le cappitaine du lieu a tout bons pavaiz et bons 
<pb n="131"/>
<lb/> arbalestriers et bons sergens, qui si vaillaument deffendoient le 
<lb/> port que Sarrasins n'y povoient rien faire. Et regretoit moult le 
<lb/> gallaffre et le roy Braidimons les vaisseaulx qui estoient esgarez 
<lb/> par la tourmente, ou leur artillerie estoit toute ou le mieulx. 
<lb/> Atant esvous venu l'admiral qui leur 
<lb/> escrie en hault: <q>« Par ma foy, gallaffre, mal vous va. Vostre navire 
<lb/> avez vous perdu et vostre trait. Crestiens nous ont rencontrez sur 
<lb/> la mer et nous ont tous desconfiz, que mal soit de plus qui en 
<lb/> soit eschappez que nous qui cy sommes; et est tout perdu, a un 
<lb/> brief mot. »</q> Quant le gallaffre l'entent, si fu moult doulens: <q>« Par 
<lb/> foy, dist il, seigneurs, cy a dures nouvelles. Fortune dort pour 
<lb/> nous quant a present, et a ja fait grant temps, mais elle veille pour 
<lb/> les crestiens; il y pert bien a nous quant a ore, et aussi bien a 
<lb/> il paru a nostre cousin le soudant qui a esté mort et desconfit, 
<lb/> il et toute sa gent, en ceste ysle. Que de mal feu soit elle bruye! 
<lb/> Sire, dist ly admiraulx, se vous monstrez semblant a voz gens que 
<lb/> vous soiez esbahiz, ilz valent prez que desconfiz. Et, d'autre part, 
<lb/> sachiez bien, a ce que je appercoy de ces gens qui sont au port, 
<lb/> ilz n'ont talent de nous laissier arriver sans riote. Ilz ne monstrent 
<lb/> pas qu'ilz aient gaires doubte de nous. Si 
<lb/> vous loueroye que nous retraissions en la mer et les laississions 
<lb/> reffroidir. Et au point du jour ferrons a un petit port qui n'est 
<lb/> gueres loing de cy, que on appelle le cap Saint Andrieu. Et la 
<lb/> n'aurons qui nous deffende a prendre terre. »</q> Et ainsi le firent. 
<lb/> Et quant noz gens les virent partir, si bouterent tantost un rampin 
<lb/> armé hors du port, qui les costoya tant qu'ilz virent que sur 
<lb/> le soir se aancrerent environ a une veue du port soubz Saint Andrieu. 
<lb/> Lors revint le rampin au Lymacon et dist ces nouvelles. Et tantost 
<lb/> fist le cappitaine faire feu sur la garde d'un fallot, et puis cliner 
<lb/> devers la mer, et quant la plus prouchaine garde le vit, si firent 
<lb/> feu et le signe. Et ainsi le firent tant de garde en garde que il fu 
<lb/> sceu par tout le royaume tantost. Et lors se met chascuns sur sa 
<lb/> garde et se retraient tous aux fors. Et lors chascun se met a chemin, 
<lb/> de pié et de cheval, et se traient en la place ou le roy Uriien estoit, 
<lb/> qui ja avoit envoié ses espies pour savoir 
<lb/> ou ilz prendroient terre. Et manda que chascun se tenist en sa 
<pb n="132"/>
<lb/> forteresse et leur laissast on prendre terre paisiblement, excepté 
<lb/> que on gardast bien que ilz ne se laissassent surprendre et que les 
<lb/> Sarrasins ne preinssent nulles de leurs forteresses; car, a l'aide 
<lb/> de Dieu, il n'en passera jamais pié de la la mer. Et cy se taist 
<lb/> l'ystoire du roy Uriien et parle du gallaffre et du roy Braidimont. 
<lb/> En ceste partie dit l'ystoire que les Sarrasins qui estoient ancrez 
<lb/> en la mer, si tost que ils apperceurent l'aube du jour, ilz se desancrerent 
<lb/> et en vindrent tous d'une flote ou port, et prindrent terre. 
<lb/> Et sachiez que ceulx de l'abbaye les apperceurent bien, si le manderent 
<lb/> tantost au Limacon. Et le cappitaine le manda tantost au 
<lb/> roy Uriien, qui en ot grant joye, et s'appreste comme pour la 
<lb/> bataille. Et le gallaffre fait tout traire a terre et se fait logier ainsi 
<lb/> comme a demie lieue du port, sur un gros ruisseau d'eaue doulce 
<lb/> qui cheoit en la mer, a la corniere d'un petit bois 
<lb/> pour lui refreschir, et laissa bien <num>IIJ.</num> mille paiens pour 
<lb/> garder le navire. 
<lb/> Et cependant s'en vint Guyon et le maistre de Rodes et leurs 
<lb/> gens arriver au Lymacon, dont le cappitaine fut moult joyeux et 
<lb/> leur dist comment Sarrasins ont prins terre et comment leur navire 
<lb/> estoit ou hable du cap Saint Andrieu. <q>« Par foy, dist Guyon, si l'yrons 
<lb/> visiter. Qui le pourroit oster aux paiens, jamais pié ne s'en 
<lb/> retourneroit en Surye ne en Tarse. »</q> Et a ce mot, se rampaingnent 
<lb/> en la mer et s'esploitent tant qu'ilz voient le port du cap et le 
<lb/> navire grant a merveille. Lors se mettent en ordonnance et s'en 
<lb/> viennent comme tempeste ferir sur le navire des Sarrasins a force 
<lb/> de trait et de giet de dardes, si horriblement que mal soit du Sarrasin 
<lb/> qui se meist a deffense; mais qui pot saillir appertement a 
<lb/> terre et s'en courir devers l'ost, il se tint pour eureux. Et en ce 
<lb/> party fu toute la navire prinse et tuit ly Sarrasin qui furent actaint, 
<lb/> mort. Et envoierent en l'abbaye des biens 
<lb/> grant foison et en menerent ce des vaisseaulx que ilz porent bonnement, 
<pb n="133"/>
<lb/> si chargiez de l'avoir aux Sarrasins que plus ne povoient. 
<lb/> Et ou remenant bouterent le feu, et fu toute la navire qui demoura 
<lb/> esprinse. 
<lb/> Ceulx qui furent eschappez des vaisseaux vindrent courant a 
<lb/> l'ost, criant alarme a haulte voix, et dirent comment crestiens 
<lb/> avoient assailli le navire. Lors s'estourmy l'ost et s'en vindrent 
<lb/> qui mieulx mieulx vers le port et trouverent moult de leurs gens 
<lb/> mors et aucuns qui s'estoient esconsez par les buissons. 
<lb/> Quant ilz virent que noz gens s'en tournerent, ilz vindrent a la 
<lb/> mer et rescourrent jusques a six nefs et vaisseaux du feu. Quant 
<lb/> le gallaffre appercoit le dommage, si ot grant courroux au cuer. 
<lb/> <q>« Par Mahon, dist il au roy Bradimont de Tarse, ces crestiens qui 
<lb/> sont venus de France sont durs et appertes gens d'armes. Se ilz 
<lb/> durent gueres, ilz nous porteront grant dommage. Par Mahon, 
<lb/> dist Bradimont, je ne partiray jamais de 
<lb/> cest pays tant que ilz seront tous destruiz. Ne moy aussi, »</q> dist le 
<lb/> gallaffre. Lors ont mis dedens les <num>VJ.</num> vaisseaux qui leur estoient 
<lb/> demourez bonne garnison et repairent a leurs logeiz. Et cy se 
<lb/> taist l'ystoire a parler d'eulx et retourne au roy Uriien. 
<lb/> Or dit l'ystoire que le roy Uriien fut logiez en une moult belle 
<lb/> praerie, sur une riviere, et fu en la place mesmes ou ly fourrier 
<lb/> du soudant furent desconfiz au pont. Et avoit le roy envoié ses 
<lb/> espiez a savoir ou les Sarrasins se logeroient. Atant et vous le 
<lb/> maistre de Rodes qui descendy devant la tente du roy et le salua 
<lb/> moult haultement. Et le roy, qui moult fu joyeux de sa venue, 
<lb/> le conjoy moult et lui demanda comment Guyon, son frere, le 
<lb/> faisoit. <q>« Par ma foy, dist le maistre, monseigneur, bien, comme l'un 
<lb/> des plus asseurez hommes que je veisse oncques, et se recommande 
<lb/> a vous tant comme il puet. Par foy, dist le roy, ce m'est bel. Mais 
<lb/> or me dictes comment vous avez fait depuis que vous departistes 
<lb/> de nous. »</q> Et le maistre lui recorde toutes 
<lb/> les adventures, de branche a autre, qui leur estoient avenues, et 
<lb/> la derreniere du navire au gallaffre qu'ilz avoient desconfite au 
<lb/> cap Saint Andrieu, et comment ilz l'avoient arse. <q>« Par Dieu, dist 
<lb/> le roy Uriien, vous avez vaillaument voyagé et bien eureusement; 
<lb/> j'en loue mon Createur. Et quant de mon oncle, le roy d'Armenie, 
<pb n="134"/>
<lb/> je sui moult joyeux que vous l'avez laissié en bonne prosperité. 
<lb/> Mais il nous fault adviser a autre chose, comment les Sarrasins soient 
<lb/> desconfiz. Et quant de moy et de ma gent, je me deslogeray presentement 
<lb/> pour eulx approuchier, car ilz ont trop sejourné en nostre 
<lb/> pays sans avoir nouvelles de moy. Alez vous ent devers mon frere 
<lb/> et lui dictes que je me desloge pour aler combatre les ennemis de 
<lb/> Dieu. »</q> 
<lb/> Le maistre prent congié du roy et s'en va grant alleure vers le 
<lb/> Limacon. Et le roy fait deslogier l'ost et s'en vint logier a une 
<lb/> petite lieue du gallaffre, que les Sarrasins ne savoient nouvelles 
<lb/> d'eulx ne de leur venue. Et le maistre vint 
<lb/> a Guyon accointier les nouvelles comment le roy s'estoit deslogiez 
<lb/> pour aler combatre ses ennemis. Lors fait sonner ses trompettes 
<lb/> et se desloge, et s'en vint logier sur une petite riviere qui cheoit 
<lb/> en la mer. Et sur celle mesmes riviere estoient les Sarrasins logiez, 
<lb/> et n'avoit entre eulx deux que une montaigne qui tenoit enuiron 
<lb/> une lieue de tour. Et cy se taist l'ystoire de lui et parle du roy 
<lb/> Uriien, son frere. 
<lb/> L'ystoire dit que le roy Uriien estoit moult en grant <supplied resp="#editor">desir</supplied> de 
<lb/> savoir ou les Sarrasins estoient et savoir leur couvine et comment 
<lb/> ilz estoient logiez. Lors appella un chevalier chipprien qui bien 
<lb/> savoit toute la contree, et lui dist: <q>« Armez vous et montez a cheval 
<lb/> sur le plus ysnel que vous aiez, et venez cy devant mon logeiz 
<lb/> et venez tout seul, et n'en dictez rien a personne. Si viendrez o 
<lb/> moy ou je vous vouldray mener. »</q> 
<lb/> Et cellui fist tantost son commandement 
<lb/> et revint bien brief armez et montez. Et trouva le roy qui ja estoit 
<lb/> montez sur un moult legier courcier et bien a main. Et a dit a pluseurs 
<lb/> de ses privez: <q>« Ne vous mouvez de cy tant que vous orrez 
<lb/> nouvelles de moy. Mais se je ne venoye, si faictes ce que je vous 
<lb/> manderay par ce mien chevalier. »</q> Et ceulx dient que si feroient ilz. 
<lb/> <q>« Mais, pour Dieu, gardez ou vous alez. Ne vous doubtez, »</q> dist le roy. 
<lb/> Lors se partent atant. Et quant ilz vindrent hors des logeis, le 
<lb/> roy dist au chevalier: <q>« Menez moy le plus court ou je puisse veoir 
<pb n="135"/>
<lb/> le port ou Sarrasins sont arrivez. »</q> Et cellui le maine, environ demie 
<lb/> lieue, sur une haulte montaigne, et lui dist: <q>« Sire, veez la le port 
<lb/> et veez la l'abbaye audessus. Et comment, dist le roy, on m'avoit 
<lb/> dit que leur navire estoit arse et encore voy je des vaisseaux ou 
<lb/> hable. Dont peuvent ilz estre venus? »</q> Et lors le roy regarde a senestre 
<lb/> le fons d'une valee et voit l'ost de son frere qui s'estoit 
<lb/> logié sur la riviere; et d'autre part, voit 
<lb/> a dextre, l'ost des Sarrasins, qui estoient grand multitude. <q>« Par 
<lb/> foy, dist Uriiens au chevalier, veez la grant peuple de Sarrasins. 
<lb/> Ceulx congnoiz je assez, mais par deca je ne scay quelz gens ce 
<lb/> sont. Attendez moy icy, je l'iray savoir. »</q> Et le chevalier luy respond: 
<lb/> <q>« Alez, de par Dieu. »</q> 
<lb/> Atant se part le roy Uriien et a tant exploictié qu'il approucha 
<lb/> de l'ost et trouva un chevalier qui s'aloit deporter. Si le congnut 
<lb/> et le nomma par son nom en disant: <q>« Mon frere est il en ceste route? »</q> 
<lb/> Quant cil l'ouy parler, si le congnut et s'agenoilla en disant: 
<lb/> <q>« Monseigneur, oyl. Or lui alez dire, dist il, qu'il viengne parler a 
<lb/> moy sur ceste montaigne. »</q> Et cil se part et vint a l'ost et dist a 
<lb/> Guyon ces nouvelles. Et il monte a cheval, lui et le maistre de 
<lb/> Rodes. Et le roy repaire a son chevalier et lui dist: <q>« Amis, bien 
<lb/> va. C'est Guyon, mon frere, qui est logiez la dessoubz. »</q> 
<lb/> Atant etvous venu Guyon et le maistre. Les deux freres s'entrefirent 
<lb/> grant joye. Et lors leur monstre le roy l'ost des 
<lb/> paiens. Quant ilz les virent: <q>« Par foy, dirent eulx, 
<lb/> nous ne les savions pas si prez de nous. Or avant, dist le roy, ilz 
<lb/> ne nous pevent eschapper se ce n'est par cestui navire que je vois 
<lb/> la en ce havre. »</q> Et quant Guyon le voit, si en fu tous esbahiz. <q>« Comment, 
<lb/> dist il, il en ont encores li maufe admené des nouveaulx. 
<lb/> Nous leur ardismes, n'a pas plus de trois jours, tout leur navire. »</q> 
<lb/> Lors dist le maistre de Rodes: <q>« Je suppose bien que c'est. Il en y 
<lb/> avoit par aventure aucuns demourez es vaisseaux qui ne furent 
<lb/> pas trouvez, qui rescouirent ce tantet qui en est demouré. Par 
<lb/> foy, dist le roy, tout ce si puet bien estre fait. Mais il y convient 
<lb/> mettre garde, car par ce pourrions nous perdre les chiefs et les 
<lb/> plus grans, qui nous pourroient depuis nuire. Comment, dist le 
<pb n="136"/>
<lb/> maistre de Rodes, il semble qui vous oït que vous les ayez ja desconfiz 
<lb/> jusques au gallaffre et au roy Braidimont. »</q> Dont respond le 
<lb/> roy: <q>« Se il n'y avoit doubte que de ces deux, selon ce que je vous 
<lb/> ay ouy dire, il n'y fauldroit pas embesoingnier tant de gens que 
<lb/> Dieu nous a prestez, car il n'y fauldroit que Guyon, mon frere. 
<lb/> Il s'en seroit tost delivrez. Haa, monseigneur, 
<lb/> dist Guyon, quant vous aurés rigoulé moy et un autre encores, 
<lb/> ne seront ce que deux. Mais je loue Jhesucrist de la vertu 
<lb/> que il m'a donnee, combien qu'elle ne se pourroit comparer a la 
<lb/> vostre, laquelle Dieux vous maintiengne. Mon frere, dist le roy, 
<lb/> je ne vous cuide pas rigouler; car se nostre fait estoit achevez jusques 
<lb/> a ces deux, je me fie tant en Dieu et en vous que j'en actendroye 
<lb/> l'adventure que Dieu nous voldroit donner. Sans doubte, 
<lb/> monseigneur mon frere, dist Guyon, se la besoingne ne tenoit que 
<lb/> a eulx <num>IJ.</num>, il en fauldroit attendre l'adventure. Mais il est bon de 
<lb/> en laissier le parler et adviser comment noz ennemis soient destruiz. 
<lb/> Vous dictes bonne raison, »</q> dist le roy. 
<lb/> Lors dist a son chevalier: <q>« Alez vous ent a l'ost et faictes armer 
<lb/> noz gens sans effroy et les faictes partir des logeiz en ordonnance, 
<lb/> et les faictes venir au pié de ceste montaigne. »</q> Et cil s'en part et 
<lb/> fist le commandement du roy; et ceulx de l'ost obeirent a lui et 
<pb n="137"/>
<lb/> vindrent soubz la montaigne en bonne ordonnance. Et lors dist 
<lb/> le roy a Guyon, son frere, qu'il alast faire 
<lb/> armer sa gent et passast la riviere et se meist entre le navire et les 
<lb/> Sarrazins, et venist si prez de leur ost qu'il peust bien percevoir 
<lb/> leur contenance, et ainsi que il verroit que la besoingne se porteroit, 
<lb/> que il se gouvernast. <q>« Et vous, maistre de Rodes, mectez vous 
<lb/> en mer a tout voz gens et venez sur le pas du port, que ces Sarrasins 
<lb/> n'entrent en leurs vaisseaux, afin que ilz ne puissent eschapper. 
<lb/> Et je m'en voiz ordonner mes gens pour combatre Sarrasins. »</q> Et 
<lb/> ainsi se sont departiz de la montaigne et fist chascun d'eulx ce 
<lb/> que le roy avoit ordonné. 
<lb/> Le roy vint a ses gens et les ordonna, et s'en vint en belle bataille 
<lb/> rengie, les archiers et arbalestriers sur les eles, et vindrent au 
<lb/> descouvert de la montaigne et virent l'ost des payens. Lors s'en 
<lb/> vint tout le pas sans desroy jusques a une harchie prez de l'ost, 
<lb/> avant que payens s'en apperceussent applain; mais quant ilz s'en 
<lb/> apperceurent, commencierent a crier: <q>« A 
<lb/> l'arme. »</q> L'ost s'arma de tous costez. Et le roy envoya courant a 
<lb/> force de chevaulx jusques a mil hommes par my eux, qui moult 
<lb/> les dommagierent et empescherent qu'ilz ne se porent ordonner 
<lb/> a leur guise. Non pourtant ilz se mirent au mieulx qu'ilz porent 
<lb/> en arroy. Nos gens assemblerent a eulx; la ot grant occision de 
<lb/> traitt sur les Sarrasins. 
<lb/> Et lors vint le roy a sa bataille. La commença la bataille fort. 
<lb/> Et le roy Uriien se peine moult de exillier ses ennemis. Et y fait 
<lb/> tant d'armes que il n'y ot si hardy Sarrasin qui l'ose attendre, 
<lb/> mais le fuient comme l'aloe l'esprevier. Quant le gallaffre de Bandas 
<lb/> l'appercoit, si le monstre au roy Braidimont. <q>« Ne veez vous pas 
<lb/> cel homme? Par foy, je pense mieulx qu'il soit plains de maligne 
<lb/> esperit qu'il soit homme naturel. Comment, dist Bradimons, se 
<lb/> pour cestui sommes esbahiz, le remenant nous prisera et doubtera 
<lb/> bien pou. »</q> Lors point le cheval des esperons de si grant air que le 
<lb/> sang lui sault de grant randon par tous les 
<lb/> costez. Et sachiez que c'estoit un des fiers et des puissans Sarrasins 
<lb/> qui feust pour le temps. Il tourne la targe derrier le doz et empoingne 
<lb/> l'espee a deux mains, et va ferir Uriien sur le coing du 
<lb/> bacinet un grant coup de toute sa force, et la couppe du bacinet 
<lb/> estoit grandement dure. L'espee glissa et vint descendre sur le col 
<pb n="138"/>
<lb/> du destrier et lui entra si avant qu'il lui trencha les deux maistres 
<lb/> nerfs qui soustenoient la teste du cheval. Le destrier s'encline, qui 
<lb/> ne se povoit plus soustenir. Et le roy Braidimons s'approuche du 
<lb/> roy Uriien, et cil, qui sentoit que son cheval aloit par terre, laisse 
<lb/> l'espee aler et embrace le roy Braidimont par le faulx du corps et 
<lb/> le tire a terre du cheval mal gré qu'il en ait. Et au cheir il guerpy 
<lb/> les estriers, et tira le roy Braidimont soubz lui. La veissiez grant 
<lb/> triboullement, tant de Chippriens, comme de Sarrazins, pour rescourre 
<lb/> leurs seigneurs. Et la ot fiere bataille et horrible d'un costé 
<lb/> et d'autre, et foison de mors et de navrez. Lors tira le roy Uriien 
<lb/> le coustel qui lui pendoit a dextre et frappa 
<lb/> le roy Sarrazin dessoubz la gorgiere et le mist mort. Puis, se drece 
<lb/> en piez et crie: <q>« Lusignen, »</q> a haulte voix. 
<lb/> Atant estevous Poictevins qui leur ruent et se fierent en la presse 
<lb/> par telle vertu que les Sarrasins perdent la place. Et fu le roy Uriien 
<lb/> remontez sur le destrier du roy Bradimont. Lors vint le gallaffre 
<lb/> qui renforca la bataille, et y ot grant perte d'une partie et d'autre. 
<lb/> Mais Sarrasins furent trop fort grevé tant de la mort du roy Bradimont 
<lb/> que de perte de leurs gens. Et alors vint Guyon de Lusignen 
<lb/> qui se fery en la bataille a bien deux mille hommes frez et 
<lb/> nouveaulx. La fu grant ly abbateys. Quant le gallaffre se sent ainsi 
<lb/> souspris, si se part de la bataille, lui <num>Xe</num>, le plus coyement qu'il 
<lb/> puet, et s'en vint a la mer. La fu o luy ly admiraulx de Damas 
<lb/> qui le fist entrer en la petite galleoite dont il estoit eschappez, si 
<lb/> comme je vous ay dit par dessus. Et fist tout le navire qui lui 
<lb/> estoit demourez au partir du havre. Et cy laisse l'ystoire a parler 
<lb/> de lui tant que temps en sera, et retourne 
<lb/> a la bataille. 
<lb/> En ceste partie dist l'ystoire que la bataille fu moult horrible, 
<lb/> et y ot moult grant occision. Mais quant les Sarrasins perceurent 
<lb/> que le roy Braidimont de Tarse estoit mors et que le gallaffre de 
<lb/> Bandas les avoit laissiez en tel peril, si furent moult esbahiz et 
<lb/> se commencierent a dessouchier et a perdre place, et a fuir envers 
<lb/> la marine. Mais ce ne leur vault gaires, car toute la navire s'estoit 
<pb n="139"/>
<lb/> partie avecques le gallaffre et l'admiral de Bandas. Que vous 
<lb/> feroye je long compte ne longue division? Payens furent tuit mors 
<lb/> et pluseurs se noyerent en la mer. Et retournerent noz barons 
<lb/> aux logeiz des payens ou il avoit moult de richesce. 
<lb/> Mais or se taist l'ystoire du roy Uriien et parle du gallaffre qui 
<lb/> s'en va moult doulent par la mer, et jure ses dieux que se il puet 
<lb/> arriver a sauvetté a Damas, que encore fera grant ennuy aux Chippriens. 
<lb/> Et ainsi qu'il vaucroit par la marine et cuidoit 
<lb/> bien estre eschappez du peril des mains des crestiens; 
<lb/> mais de ce que fol pense la plus grant part en demeure le plus 
<lb/> de foiz; car le grant maistre de Rodes estoit en aguet sur la mer, 
<lb/> o tout ses gens et ses galees. Et quant il percoit Sarrasins venir, 
<lb/> lors pensa bien que la bataille estoit desconfitte sur eulx; si en 
<lb/> loua Jhesucrist. Lors s'escria: <q>« Avant, seigneurs, sergens de Crist, 
<lb/> nous eschapperont ainsi ses ennemis? Par foy, ce sera grant faute 
<lb/> a nous. »</q> Qui lors veist gens mettre en ordonnance et courir sus a 
<lb/> Sarrasins et gecter de canons et traire d'arbalestres, c'estoit horribleté 
<lb/> a veoir. 
<lb/> Quant ly admiraux de Damas appercoit le meschief qui tournoit 
<lb/> sur eulx, si haulce les voilles et fait avancier les runnes et se party 
<lb/> hors de noz gallees, malgré qu'ilz en eussent. Et fu la galleote si 
<lb/> esloingniee en pou de heure que nos gens en perdirent la veue, et 
<lb/> virent bien que le suivir leur pourroit plus nuire que il ne leur 
<lb/> pourroit avancier. Si la laissent atant, et en pou de heure 
<lb/> furent les six vaisseaux desconfiz et les paiens ruez 
<lb/> en la mer. Et ramenerent les <num>VJ.</num> vaisseaulx au cap Saint Andrieu 
<lb/> avec eulx. Puis yssy le maistre de Rodes de la mer a cent freres 
<lb/> de la religion, et s'en vint au logeiz, et compta au roy et a son frere 
<lb/> et aux barons l'aventure et comment payens furent mors et leurs 
<lb/> vaisseaulx admenez au port, et comment le gallaffre et l'admiral 
<lb/> de Bandas estoient eschappez en la galleotte. De quoy le roy fut 
<lb/> moult doulent et ses barons. Et departy l'eschec que il avoit conquis 
<lb/> a ses compaignons, si que il n'en retint oncques denree, excepté 
<lb/> les tentes aucunes et l'artillerie. Et de la se part et donna congié 
<lb/> a pluseurs de ses gens et les mercia moult. Chascun qui se party 
<pb n="140"/>
<lb/> de lui s'en va tous riches. Et disoient que Uriiens estoit le plus 
<lb/> vaillant roy qui feust pour le temps regnant. 
<lb/> Et s'en vint le roy a Famagouste, o lui son frere et le maistre 
<lb/> de Rodes et ses barons qu'il admena de Poittou, et tous les haulx 
<lb/> barons de son royaume. La les receupt la 
<lb/> royne Hermine moult liement et conjoy moult le roy son mari et 
<lb/> Guyon son frere et le maistre de Rodes et tous les barons. Et rendy 
<lb/> graces a Nostre Seigneur Jhesucrist de la victoire qu'il leur avoit 
<lb/> donnee. 
<lb/> Or dit l'ystoire que la royne Hermine estoit moult enceinte, et 
<lb/> avoit le roy pour l'eure fait crier une moult noble feste ou il vouloit 
<lb/> festoyer en paix et en repos ses barons de Poictou et tous privez 
<lb/> et estranges. Et en cellui jour que la feste devoit estre, huit jours 
<lb/> devant, commenca a arriver grant peuple en la cité, de quoy le 
<lb/> roy fu moult joyeux. Et fist crier, sur peine de perdre corps et avoir, 
<lb/> que nulz ne rencherist denree nulle. Et trois jours devant la feste, 
<lb/> par la grace du Saint Esperit, la royne accoucha d'un moult beau 
<lb/> filz. Lors commenca la joye grant. Il fu baptisez et ot a nom Hervy 
<lb/> pour l'amour du tayon qui ot a nom Hervy. La feste fu grant, et 
<lb/> donna le roy de riches dons. Et y avoit aucuns 
<lb/> des barons de Poittou qui avoient prins congié du roy, de la 
<lb/> royne et de la baronnie, et leur avoit le roy donné moult de richesse. 
<lb/> Ceulx se mirent en mer, et furent environ six chevaliers et leur route. 
<lb/> Et leur avoit baillié lettres pour porter a son pere et a sa mere. 
<lb/> Or vueil laissier de ceulx qui s'en vont par la mer a parler et diray 
<lb/> de la feste qui fu grant et moult noble. Mais elle fu en pou de heure 
<lb/> troublee pour la mort du roy d'Ermenie, dont les nouvelles vindrent 
<lb/> a la court. 
<lb/> L'ystoire dit que en dementres que la feste fu en son plus grant 
<lb/> bruit, atant estes vous venu jusques a <num>XVJ.</num> des plus grans barons 
<lb/> du royaume d'Ermenie, tous vestus de noir, qui bien sembloient 
<lb/> a leur contenance gens qui feussent moult courrouciez en cuer. 
<lb/> Quant ilz vindrent devant le roy, si le saluerent moult doulcement. 
<lb/> Et le roy les bienvieingna et fist moult grant honneur. Et ceulx 
<pb n="141"/>
<lb/> lui dirent: <q>« Sire, le roy d'Ermenie, vostre 
<lb/> oncle, si est alez de vie a trespassement. Dieux lui face vraye mercy. 
<lb/> Or nous est demouree de lui une belle pucelle et bonne, laquelle 
<lb/> est sa fille, et n'a pas plus de hoirs de sa char que elle. Or vueillez 
<lb/> savoir, noble roy, que en sa plaine vie il fist faire ceste lettre et 
<lb/> nous commanda que elle vous feust apportee. Et nous dist que nous 
<lb/> vous priissions, pour Dieu, que de ce de quoy il vous fait requeste 
<lb/> en la lettre vous ne lui veulliez mie faillir, car nous savons bien 
<lb/> que la requeste est a vostre prouffit et honneur. Par foy, beaulx 
<lb/> seigneurs, dist Uriiens, se c'est chose que je le puisse bonnement 
<lb/> faire, je le feray voulentiers. »</q> 
<lb/> Lors prist la lettre et rompy la cire et lysi. Et la teneur estoit 
<lb/> telle: <q>« Tres chier et tres amé nepveu, je me recommande a vous 
<lb/> et a ma niepce tant comme je puis, et je vous faiz maintenant la 
<lb/> premiere requeste que je vous feisse oncques, ne que jamais vous 
<lb/> face, car certainement je me sentoye, quant 
<lb/> ces lettres furent escriptes, en tel point que en moy n'avoit point 
<lb/> d'esperance de vie. Or n'ay je hoir de mon corps que une seule 
<lb/> fille, laquelle Guyon, vostre frere, a bien veue. Si vous supply que 
<lb/> vous lui veulliez prier que il la veulle prendre a moillier et le royaume 
<lb/> d'Armenie avec. Et s'il vous semble que elle n'en soit digne, si la 
<lb/> aidiez a assenner a quelque noble homme qui saiche le pays gouverner 
<lb/> et deffendre des ennemis Nostre Seigneur. Or y veulliez 
<lb/> pourveoir de remede, car, a tout dire a la fin, s'il vous plaist, je 
<lb/> vous fais heritier de mon royaulme. Mais, pour Dieu, preingne 
<lb/> vous pitié de mon povre enfant, orpheline, desnuee de tout conseil 
<lb/> et confort, se vous lui failliez. »</q> 
<pb n="142"/>
<lb/> Quant Uriiens ouy ces piteux mos, si fu moult doulent de la mort 
<lb/> du roy et ot grant pitié au cuer des piteux moz qui furent en la lectre. 
<lb/> Lors respondy aux Hermins: <q>« Seigneurs barons, je ne vous fauldray 
<lb/> mie a cest besoing, car, se mon frere ne 
<lb/> se vouloit a ce accorder, si vous feray je tout le confort que je 
<lb/> pourray faire. Sire roy, distrent les Hermins, Jhesucrist le vous 
<lb/> veuille merir, qui vous ottroit bonne vie et longue. »</q> 
<lb/> Et lors le roy Uriien appella Guyon, son frere, qui ja savoit bien 
<lb/> les nouvelles de la mort du roy; si en estoit moult doulent. <q>« Guyon, 
<lb/> beau frere, dist le roy Uriien, tenez, je vous vueil heritier du royaume 
<lb/> d'Ermenie et de la plus belle pucelle qui soit en tout le pays. C'est 
<lb/> Florie, ma cousine, fille du roy d'Armenie, qui est alez de vie a 
<lb/> trespassement. Or ne reffusez pas ceste offre, car elle ne fait pas a 
<lb/> reffuser. Par foy, beaulx frere et monseigneur, dist Guyon, je vous 
<lb/> en mercie humblement et le recoy de bon gré. »</q> 
<lb/> Lors orent les Hermins si grant joye que ilz ne porent plus, et 
<lb/> se agenoillierent devant lui et lui baisent la main a la guise du 
<lb/> pays. Lors renforce la joye plus grande que 
<lb/> devant n'avoit esté. Et en ce pendant le roy commanda que on 
<lb/> appareillast le navire au Limacon, et fist mettre moult de richesses 
<lb/> dedens les vaisseaulx. Et ordonna moult noble baronnie, tant de 
<lb/> Poictou que de Chippre, et le maistre de Rodes, lesquelx tous 
<lb/> conduiront Guyon en Armenie, et le feront couronner roy et prendre 
<lb/> la possession du pays et les hommages. Et sachiez qu'ilz se feussent 
<pb n="143"/>
<lb/> plus tost partiz bien <num>VIIJ.</num> jours, se ne feust pour attendre la 
<lb/> relevaille de la royne, qui fu relevee a grant joye et a grant solennité, 
<lb/> et y ot moult noble feste et tres grande. Et donna le roy de 
<lb/> grans dons aux Hermins. 
<lb/> Et après la feste prist Guyon congié de sa suer la royne, qui fut 
<lb/> moult doulente de sa departie. Et le conduisy le roy jusques au 
<lb/> Limacon; et a l'entrer en la mer s'entrebaisierent les deux freres. 
<lb/> Lors dreca on les voiles et se firent desancrer 
<lb/> et s'empaignent en la mer a moult noble compaignie, pourveziz 
<lb/> comme pour la guerre, pour la doubte des paiens. Et nagerent tant 
<lb/> que ilz virent le Cruq ou ils estoient moult desirez des nobles du 
<lb/> pays qui attendoient leur venue. 
</p>
</div>
<div>
<head>Comment Guyon arriva au Cruq a noble baronnie et espousa Florie 
et fu roy d'Armenie.</head>
<p> 
<lb/> <hi rend="ital">Comment Guyon arriva au Cruq a noble baronnie et espousa Florie 
<lb/> et fu roy d'Armenie.</hi> 
<lb/> En ceste partie dit l'ystoire que ceulx du Cruq furent moult 
<lb/> joyant quant ilz virent approuchier le navire, car ja sceurent les 
<lb/> nouvelles que leur seigneur venoit, car les 
<lb/> barons qui estoient alez en Chippre porter les lettres dont je vous 
<lb/> ay fait mencion, leur avoient mandé pour faire l'ordonnance pour 
<lb/> le recueillir honnourablement. Et y estoient tous les haulx barons 
<lb/> du pays venuz, et les dames et damoiselles, pour le honnourer. 
<lb/> La pucelle Florie estoit en la maistre tour, ou elle regretoit fort 
<lb/> la mort de son pere, et avoit grant paour que le roy Uriien ne lui 
<lb/> voulsist pas accorder son frere, et ce estoit une cause qui fort lui 
<lb/> croissoit sa doulour. Mais une damoiselle lui vint dire: <q>« Ma damoiselle, 
<lb/> on dit que ceulx qui sont alez en Chippre arriveront par 
<lb/> temps au port. »</q> Lors fu Florie moult joyant, et vint a la fenestre 
<lb/> et regarde en la mer et voit tant gallees et tant maint grant vaissel 
<lb/> qui arrivoient au port, et ot ces trompectes sonner et instrumens 
<lb/> de pluseurs sons. Lors fut la pucelle moult liee. 
<lb/> Et les barons du pays vindrent au port et bienvieingnerent 
<lb/> moult la compaignie, et receurent Guyon 
<lb/> moult honnourablement. Lors menerent Guyon a mont vers la 
<pb n="144"/>
<lb/> pucelle, qui vint a l'encontre de lui moult honnourablement. Et 
<lb/> Guyon qui autrefoiz l'avoit veue, l'ala saluer et lui dist: <q>« Ma damoiselle, 
<lb/> comment vous a il esté depuis que je me parti de cy? »</q> Et 
<lb/> celle lui respond: <q>« Sire, il ne me puet estre gueres bien, quant monseigneur 
<lb/> mon pere est trespassé de ce siecle. Jhesucrist, par sa 
<lb/> saincte grace, lui face pardon a l'ame. Mais, comme povre orpheline, 
<lb/> je vous remercie des vaisseaulx que vous m'envoyastes et de 
<lb/> l'avoir qui estoit dedens. »</q> 
<lb/> Lors ly uns des barons d'Armenie parla en hault. <q>« Sire, dist-il, 
<lb/> nous vous avons esté querir pour estre nostre sire et nostre roy. Si est 
<lb/> bon que nous vous delivrons ce que nous vous devons baillier. 
<lb/> Veez cy nostre damoiselle toute preste pour acomplir ce que nous 
<lb/> avons promis au roy vostre frere. Par foy, dist Guyon, quant de 
<lb/> ma part ne demourra pas. »</q> Lors furent fianciez 
<lb/> et le lendemain furent espousez a grant solennité, et fu la feste 
<lb/> grant et noble et dura <num>XV.</num> jours. Et avant que la feste departist, 
<lb/> tous les barons firent hommage au roy Guyon. 
<lb/> Et les barons de Poictou et de Chippre prindrent congié, et aussi 
<lb/> fist le grant maistre de Rodes, qui fist les barons arriver en l'isle 
<lb/> et leur fist moult bonne chiere et grande, et aussi firent tous les 
<lb/> freres de la religion. Et au chief de <num>V.</num> jours se mistrent les barons en 
<lb/> mer, et en brief temps arriverent en Chippre, et compterent au roy 
<lb/> Uriien toute la verité de la recueillette que son frere avoit eue en 
<lb/> Armenie, et comment il en estoit roy paisiblement, de quoy Uriien 
<lb/> loua Jhesucrist de bon cuer. Et en brief temps après prindrent 
<lb/> congié pluseurs des barons de Poictou. Et le roy leur donna de 
<lb/> beaulx dons, et escripsi a son pere Remond et a sa mere Melusigne 
<lb/> tout l'estat de lui et de son frere. Et se partent les barons de lui 
<lb/> et vindrent a la mer, ou ilz trouverent leurs vaisseaulx tous prestz, 
<lb/> bien avitaillez de ce que mestier leur estoit, 
<lb/> et entrerent ens et s'empaignent en mer. Et lors prindrent ly 
<lb/> patron le plus droit chemin qu'ilz porent vers la Rochelle. Et cy 
<lb/> se taist l'ystoire a parler de Uriien et de Guyon, son frere, et des 
<lb/> barons qui derrenierement se sont mis en mer et parle de ceulx 
<lb/> qui s'estoient partiz devant. 
<lb/> Or dist l'ystoire que les barons qui s'estoient partiz aprez le relievement 
<lb/> de la royne Hermine, la moillier de Uriien, roy de Chippre, 
<lb/> singlerent tant par mer qu'ilz apperceurent le port de la Rochelle 
<pb n="145"/>
<lb/> et y arriverent, au plaisir de Nostre Seigneur, a grant joye, et tirerent 
<lb/> tout le leur a la ville, et la se refreschirent trois jours, puis 
<lb/> s'en partirent et errerent tant qu'ilz vindrent a Lusignen, ou il 
<lb/> trouverent Remondin et Melusigne et leurs enfans, qui les receurent 
<lb/> a grant joye. Et ceulx leur baillerent les lettres du roy Uriien 
<lb/> et de Guyon, leurs deux filz. Dont quant ilz orent sentu la teneur 
<lb/> des lettres, ilz furent moult joyans, et louerent Jhesucrist de l'onneur 
<lb/> et de la bonne aventure qu'Il donnoit 
<lb/> par sa saintte grace a leurs enfans, et donnerent de moult riches 
<lb/> dons aux barons qui leur avoient apporté les nouvelles. 
<lb/> Et en ce temps fonda Melusigne Nostre Dame de Lusignen et 
<lb/> pluseurs abbayes par my la terre de Poictou et renta richement. 
<lb/> Et fut traittié le mariage de son filz Eudes a la fille du conte de 
<lb/> la Marche. Et fut faicte la feste grant et noble soubz Lusignen, 
<lb/> en la praierie. Et la feste durant, arriverent a la Rochelle les barons 
<lb/> de Poittou qui s'estoient derrenierement partiz de Chippre. Mais, 
<lb/> quant ilz scorent les nouvelles de la feste, si montent a cheval et 
<lb/> tant s'esploittierent qu'ilz vindrent a Lusegnen trois jours devant 
<lb/> la departie, et firent la reverence et presenterent leurs lettres. 
<lb/> Dont Remond et Melusigne sceurent la nouvelle de leur filz Guyon 
<lb/> qui estoit roy d'Armenie, et aussi des haultes victoires que ilz avoient 
<lb/> eues sur les payens. Si en louent Nostre Seigneur Jhesucrist, et 
<lb/> furent les messagiers receuz a grant joye 
<lb/> de tous costez et orent de beaulx dons. Et en renforca la feste et 
<lb/> dura plus <num>VIII.</num> jours tous entiers pour l'amour des haultes et nobles 
<lb/> nouvelles. 
<lb/> L'ystoire dit que Anthoine et Regnault furent moult joyant 
<lb/> quant ilz oyrent les haultes et nobles conquestes et victoires que 
<lb/> leurs freres avoient eues sur les Sarrasins et de l'onneur que Dieu 
<lb/> leur avoit faitte que en si pou de temps avoir conquesté deux si 
<lb/> nobles royaumes. Si dirent l'un a l'autre: <q>« Mon cher frere, desormais 
<lb/> seroit bien temps que nous alissons cherchier les adventures par le 
<lb/> monde, car a cy plus demourer ne povons nous gueres conquester 
<lb/> loz ne priz. »</q> 
<lb/> Lors vindrent a leur pere et a leur mere, disant moult humblement: 
<lb/> <q>« Monseigneur, et vous, madame, s'il vous plaisoit, il seroit 
<lb/> bien temps que nous alissions adventurer pour acquerir l'ordre 
<lb/> de chevalerie, car ce n'est pas l'entencion de nul de nous 
<pb n="146"/>
<lb/> de le prendre, fors au plus prez que nous pourrons 
<lb/> de l'avoir, comme Uriiens et Guyon, noz freres, l'ont eue, combien 
<lb/> que nous ne sommes pas dignes de l'avoir si noblement ne en si 
<lb/> nobles places, mais nous en ferons, se Dieu plaist, bonne diligence. »</q> 
<lb/> Et lors respondy Melusigne: <q>« Mes enfans, se il plaist a monseigneur 
<lb/> vostre pere, il me plaist bien. Par foy, dame, dist Remondin, faictes 
<lb/> en a vostre <supplied resp="#editor">voulenté</supplied>, car il me plaist bien. Sire, dist Melusigne, 
<lb/> il est bon que desormais ilz commencent a voyagier pour 
<lb/> congnoistre le monde et les estranges marches, et aussi estre congneu 
<lb/> et congnoistre les estrangiers. Et je les pourverray si bien, 
<lb/> a l'aide de Dieu, qu'ilz auront bien de quoy paier leur despense. »</q> 
<lb/> Adont s'en vont les enfans agenoillier devant leur pere et devant 
<lb/> leur mere, et les remercierent moult humblement de la haulte bonté 
<lb/> et de l'onneur que ilz leur promettent a faire. Et cy se taist l'ystoire 
<lb/> un pou d'eulx et parle d'une autre matiere; mais assez tost y 
<lb/> retourneray. 
<lb/> En ceste partie dit l'ystoire que ens es parties 
<lb/> de Allemaigne, entre l'Ostheriche et Ardeine, avoit en ce temps 
<lb/> une moult noble terre nommee la terre de la conté de Lucembourc, 
<lb/> qui ores est appellee duchié. Et pour tant l'appelleray je en toute 
<lb/> ceste histoire ainsi. Pour l'eure que je dy, avoit mort un moult 
<lb/> vaillant prince qui fu nommé Assellin, lequel fu sire d'icellui pays. 
<lb/> Et n'avoit demouré de lui nul hoir que une seule fille, la quelle 
<lb/> estoit nommee Crestienne, et fu la pucelle moult belle et moult 
<lb/> bonne. Et avoit en la terre de Lucembourc moult de nobles et 
<lb/> grant foison chevaliers et escuyers, qui tous firent hommage a la 
<lb/> pucelle Crestienne comme a la droicte heretiere de ce pays. 
<lb/> Par le temps regnoit en Aussay un moult puissant roy, lequel 
<lb/> estoit vefves nouvellement, et ne lui estoit demouré de sa femme 
<lb/> que une fille, de la quelle elle trespassa en sa gesine; et fist le 
<lb/> roy nourrir sa fille, laquelle ot a nom Melide, moult 
<lb/> honnourablement. 
<lb/> Or advint en pou de temps après, que le 
<lb/> roy d'Ausay ouy nouvelles de la seignourie de Lucembourc. Et 
<pb n="147"/>
<lb/> scot comment le seigneur de la terre estoit trespassez, et ne lui estoit 
<lb/> demouré que une fille, laquelle estoit moult bonne et tant belle 
<lb/> qu'a merveilles. Le roy la fist demander pour femme. Mais la 
<lb/> pucelle ne s'y voult accorder. De quoy le roy fu moult doulens, 
<lb/> et jura Dieu que, se il povoit, que il l'auroit, comment qu'il feust. 
<lb/> Lors fist son mandement et deffia la pucelle et tous ses aidans. 
<lb/> Quant les barons et les nobles et la communauté du pays le scorent, 
<lb/> si jurarent, puis que leur dame ne le vouloit prendre a mary, qu'ilz 
<lb/> luy monstreroient qu'il avoit tort vers la pucelle et vers eulx. Ilz 
<lb/> firent garnir leurs fors et bien garder leurs pas. Et se trayent les 
<lb/> plus grans barons ou bourc et ou chastel de Lucembourc avecques 
<lb/> Crestienne leur dame. Que vous feroy je long compte ne long parlement? 
<lb/> Ilz ne furent pas assez fors pour combatre le roy, car il 
<lb/> venoit a grant effort et dommaga moult 
<lb/> le pays. Et s'en vint, tout ardant, planter le siege devant Lucembourc. 
<lb/> Et il y ot pluseurs escarmouches et grant perte d'un costé 
<lb/> et d'autre. 
<lb/> Or advint qu'il ot un gentil homme du pays qui avoit esté avecques 
<lb/> le roy Uriien a la conqueste de Chippre et aux victoires qu'il 
<lb/> avoit eues sur les Sarrasins, lequel estoit repairié avec les premiers 
<lb/> Poictevins qui estoient venus a Luseignen, comme vous avez dessuz 
<lb/> ouy. Et lui avoit Remond et Melusigne donné de beaulx dons; 
<lb/> et avoit veu Regnault et Anthoine, qui ja estoient grans et fors 
<lb/> et de moult fiere contenance; et lui sembloit bien qu'ilz devroient 
<lb/> assez ensuir leurs freres de haultes prouesses et de haultes emprises; 
<lb/> lequel gentil homme estoit moult vaillant homme d'armes et estoit 
<lb/> dedens Lucembourc que le roy d'Aussay avoit assiz. 
<lb/> Il qui estoit saiges du mestier d'armes et de la guerre, traist les 
<lb/> nobles du pays a part et leur dist: <q>« Beaulx 
<lb/> seigneurs, vous povez assez appercevoir que, au long aler, nous ne 
<pb n="148"/>
<lb/> povons contrester a la puissance de cestui. Pour quoy, s'il vous 
<lb/> semble bon, il me semble que il seroit bon pourveoir de remede 
<lb/> aincois tost que tart, car l'estable est bien fermee a point avant 
<lb/> que le cheval soit perdu. »</q> Et ceulx ont respondu: <q>« C'est verité. Mais 
<lb/> nous n'y veons qui y puist remedier, sinon la puissance de Dieu. 
<lb/> Non, par foy, dist cellui gentilz homs, sans la grace de Dieu ne 
<lb/> puet on gaires faire, mais avecques ce se fait il bon aidier qui puet 
<lb/> et qui scet. Par foy, dirent iceulx, c'est verité, et se vous y savez 
<lb/> nul bon chief, pour l'amour et honneur de nostre pucelle et pour 
<lb/> nostre prouffit, si le dictes. Si ferez bien et ce que vous devez, car 
<lb/> vous y estes tenus; elle est vostre souveraine dame comme a nous. »</q> 
<lb/> Et lors prent le gentil homme la parole et leur compte, tout de 
<lb/> chief en chief, comment Uriien et Guyon, son frere, s'estoient party 
<lb/> de Lusignen et toute l'adventure de leur 
<lb/> voyage et leur noble conqueste, et l'estat de leur pere et de leur 
<lb/> mere, et le maintieng de Regnault et de Anthoine, et qu'il savoit 
<lb/> de certain qu'il yroit querre le secours aux deux enfans, que ilz 
<lb/> y vendroient a grant puissance. Par foy, dient les nobles, vous 
<lb/> dictes bien. 
<lb/> Lors fu Crestienne mandee et lui compterent cest affaire. Et elle 
<lb/> leur dist: <q>« Beaulx seigneurs, je vous recommande ma terre et la 
<lb/> vostre, et en faictes ainsi qu'il vous semblera pour le mieulx a l'onneur 
<lb/> de moy et de vous; car sachiez de certain, pour en mourir 
<lb/> ne pour en estre desheritee, je n'auray ja le roy d'Aussay a mary, 
<lb/> non pas que il ne vaille mieulx que a moy n'appertiengne, mais 
<lb/> pour tant qu'il me veult avoir par force. »</q> Et ceulx lui respondent: 
<lb/> <q>« Ne vous en doubtez, car il n'aura ja tant de puissance tant que nous 
<lb/> aurons la vie ou corps. Beaulx seigneurs, dist Crestienne, grans 
<lb/> mercis. »</q> Et atant se part de la. 
<lb/> Et ly uns des barons reprent la parole en disant au gentil homme: 
<lb/> <q>« Vous qui nous avez mis ceste querelle 
<lb/> avant, dictes nous qu'il est bon affaire. Par foy, dist il, je le feray 
<lb/> voulentiers. S'il vous semble bon, vous me baillerez deux de voz 
<lb/> autres, et en yrons a Luseignen veoir se nous pourrons trouver 
<lb/> chose qui nous soit prouffitable. Par foy, dient ceulx, nous le ferons 
<lb/> tres voulentiers. »</q> Lors choisirent entre eulx deux des plus notables 
<lb/> pour aler avecques lui. Et se partirent environ le prinsompme, 
<lb/> montez, eulx et leur mesgnie, sur chevaulx d'avantaige, et yssirent 
<pb n="149"/>
<lb/> par une poterne et trespasserent par l'un des corniers de l'ost, 
<lb/> que oncques ne furent apperceuz, et s'esploittierent tant que ilz 
<lb/> vindrent, environ soleil levant, a <num>VIIJ.</num> grosses lieues de la et se 
<lb/> painnent de cheminer tant comme ilz pevent. Et cy se taist l'ystoire 
<lb/> petit d'eulx, et parole de Melusigne et de ses enfans. 
<lb/> L'ystoire dit que la feste fu grande soubz Lusegnen et y jousta 
<lb/> on moult bien; mais sur tous les jeunes damoisiaux Regnault et 
<lb/> Anthoine le firent le mieulx, au dit des dames 
<lb/> et des heraulx. Et y ot donné beau priz et de moult riches dons et 
<lb/> joyaulx. Mais endementiers Melusigne pensoit a l'estat de ses deux 
<lb/> filz, et leur fist faire moult de riches et grans habiz. Et se pourvey 
<lb/> de nobles hommes et saiges pour eulx gouverner honnourablement 
<lb/> partout ou ilz yroient. 
<lb/> Et en ce pendant vindrent les ambassadeurs de Lucembourc qui 
<lb/> firent moult honnourablement la reverence a Raymond et a Melusigne 
<lb/> et a toute la compaignie. Et ilz furent moult liement receuz, 
<lb/> et fu tantost recongneu le gentil homme qui avoit esté a la conqueste 
<lb/> de Chippre de pluseurs qui la estoient, et fu grandement 
<lb/> festoiez. Et lui demanda tantost Anthoine, pour le bien qu'il avoit 
<lb/> ouy retraire de lui, se il lui plairoit a aler avec lui et avec Regnault, 
<lb/> son frere, en voyage, la ou ilz avoient intencion d'aler, et il en seroit 
<lb/> bien guerredonnez. Et cil lui demanda: <q>« Monseigneur, ou avez vous 
<lb/> intencion d'aler? »</q> Et Anthoine lui respond: 
<lb/> <q>« A l'aventure de Nostre Seigneur, pour trouver et acquerre honneur 
<lb/> et chevalerie. Par ma foy, dist l'escuier, et je vous enseigneray la 
<lb/> plus belle adventure et la plus honnourable que oncques nobles 
<lb/> jeunes hommes eussent en leur advenement, et la plus raisonnable 
<lb/> emprise. »</q> Et quant les deux damoisiaux l'entendirent, si le coururent 
<lb/> acoller, disans: <q>« Nobles homs, veulliez nous dire que c'est. 
<lb/> Par foy, dist cil, mes nobles seigneurs, voulentiers, tant pour ce 
<lb/> que je seroye liez de vostre avancement que de raison soustenir 
<lb/> et de magnifier le bien et a admonnester tous ceulx qui veullent 
<lb/> avoir honneur d'ensuir le chemin. 
<lb/> Mes seigneurs, il est verité que tous ceulx qui aiment honneur 
<lb/> et chevalerie si doivent aidier a soustenir en leur droit les vefves, 
<lb/> dames et les orphelins et orphelines. Et pour tant, mes chiers 
<pb n="150"/>
<lb/> seigneurs, il est ainsi que en la marche de 
<lb/> Lotrinche et d'Ardenne, a une riche contree et noble appellee la 
<lb/> duchié de Lucembourc, laquelle duchié a longuement gouvernee, 
<lb/> comme son propre demaine et heritaige, uns tres noble et vaillans 
<lb/> homs. Or est advenu que depuis un pou de temps il est alez de vie 
<lb/> a trespassement. Et n'est demouré de lui nul hoir exepté une tres 
<lb/> noble fille et tres belle pucelle, a laquelle tous les nobles du pays 
<lb/> et les bonnes villes ont fait hommage. Mes tres chiers seigneurs, 
<lb/> plaise vous savoir que le roy d'Ausay l'a demandee a femme, mais 
<lb/> elle ne s'i est pas voulu assentir, pour ce que autrefoiz avoit esté 
<lb/> mariez. Lequel roy d'Ausay en a eu tel despit qu'il a deffiee la 
<lb/> damoiselle et son pays, et y est entrez a force, et banniere desploiee, 
<lb/> faisant guerre de sang et de feu, par son oultraige, sans cause et 
<lb/> sans raison, et l'a assegiee, lui et ses gens, en la ville et chastel 
<lb/> de Lucembourc, et a juré que jamais ne s'en partira jusques a 
<lb/> ce qu'il l'aura prise. Et dit, comment qu'il 
<lb/> soit, que il l'aura par force ou par amours. Dont, mes chiers seigneurs, 
<lb/> il me semble qu'il n'a ou monde plus honnourable voyage, 
<lb/> ne plus raisonnable de cestui; car tous ceulx qui aiment honneur 
<lb/> et gentillesce se doivent traire celle part. En bonne foy, dist Anthoine, 
<lb/> vous dictes verité et ce sachiez que je parleray a ma dame, 
<lb/> assavoir l'ayde qu'elle et monseigneur nostre pere nous vouldront 
<lb/> faire; et comment qu'il soit, a l'ayde de Dieu, nous yrons secourir 
<lb/> la pucelle que le roy d'Ausay veult avoir par force, dont il me 
<lb/> semble mal conseilliez, car quant on les a par leur bon gré et accort 
<lb/> en mariage, si y a il a la foiz grant riote. Par foy, monseigneur, 
<lb/> dist l'escuier, c'est verité. Mais s'il vous y plaist a prendre le voyage, 
<lb/> moy et ces deux nobles chevaliers, vous y conduirons et vous aiderons 
<lb/> a nostre povoir. »</q> Et les deux freres lui respondirent: <q>« Grans 
<lb/> mercis, et saichiez que la yrons nous au plaisir de Dieu. »</q> 
<lb/> Lors s'en vont vers leur mere, et cil tourne a ses compaignons 
<lb/> et leur dit comment il a exploictié, et que sans 
<pb n="151"/>
<lb/> leur requeste auront ilz secours et seront encores priez de les y 
<lb/> mener. Et leur compte toute la maniere comment il leur avoit compté 
<lb/> leur fait, en denoncant que ce seroit aumosne de aidier a la damoiselle, 
<lb/> sans que les deux freres sceussent qu'il feust de rien tenu a 
<lb/> elle. <q>« Vrayement, dirent les deux barons, c'est tres saigement besoingnié. 
<lb/> Dieux en soit louez! »</q> 
<lb/> Or dist l'ystoire que Regnault et Anthoine vindrent a leur pere 
<lb/> et a leur mere et leur acointtierent ceste querele, et comment 
<lb/> ilz les voulzissent aidier a faire ceste emprise. <q>« Par foy, dame, dist 
<lb/> Remond, c'est raison; cy a bel commencement d'armes faire. Et je 
<lb/> vous pry, dame, que vous leur faciez leur arroy tel et si honnourable 
<lb/> que nous y aions prouffit et honneur. Par ma foy, monseigneur, 
<lb/> dist Melusigne, et pour vostre <supplied resp="#editor">voulenté</supplied> acomplir, je m'en efforceray 
<lb/> après ceste feste departie, si que vous en serez bien 
<lb/> contens. »</q> 
<lb/> Lors fist crier a la trompe que tout gentil 
<lb/> homme, de quelque pays que ilz feussent, qui vouldroient aler 
<lb/> aux gaiges d'Anthoine et de Regnault de Luseignen se traisissent 
<lb/> dedens un jour nommé a Lusignen, et la seroient paiez pour un an 
<lb/> de leurs gaiges. Et ainsi le fist crier par tout le pays de Poictou et 
<lb/> des marches d'environ. Et se departy la feste moult amiablement, 
<lb/> et se retraist chascun en son lieu. Et cy me tairay de la feste et 
<lb/> vous diray comment Melusigne fist l'appareil de ses enfans. 
<lb/> En ceste partie dit l'ystoire que dedens le jour que Melusigne 
<lb/> ot fait crier, s'assemblerent en la pree de Lusignen grant multitude 
<lb/> de gentilz hommes, tant du pays de Poictou comme des 
<lb/> marches voisines, et furent nombrez jusques a quatre mille bacinez 
<lb/> et mil et cinq cens que archiers que arbalestriers. Et sachiez qu'il 
<lb/> n'y ot page nul, fors gros varlez armez de fors jaques et de cappelines. 
<lb/> Et furent logiez en tentes et en paveillons, et si bien 
<lb/> ordonnez que chascun s'en louoit. Et leur fist 
<lb/> Melusigne paier leurs gaiges pour un an. 
<lb/> Et en dementiers qu'elle faisoit l'appareil, les deux freres tenoient 
<lb/> a paroles l'escuier et les deux barons, en leur demandant de l'estat 
<lb/> de la pucelle et de son pays. Et ceulx leur en dirent la verité, 
<lb/> et estoient moult joyeux ou cuer de l'appareil du noble secours qu'ilz 
<lb/> veoient si prestement appareillier, car ilz l'eussent bien pris en 
<lb/> demy an aprez autel, dont ilz louent devotement Jhesucrist et sa 
<pb n="152"/>
<lb/> doulce chiere mere. Et envoient priveement un messaige noncier 
<lb/> aux barons de Lucembourc le noble secours que Dieux leur envoioit, 
<lb/> dont ilz furent moult esjoys, et le dirent a leur damoiselle 
<lb/> qui moult s'en reconforta, et en loue et gracie son Createur. 
<lb/> Et quant la nouvelle fu espandue par la ville, ilz orent si grant joye 
<lb/> que ilz ne porent plus, et firent sonner leurs trompettes et leurs 
<lb/> menestriers, et firent feux par la ville, signifiant joye et victoire, 
<lb/> dont ceulx de dehors se donnoient grant merveille 
<lb/> et le noncierent au roy qui en fu tous tres pensifz. Et 
<lb/> lors vint une espie qui lui dist: <q>« Sire, soiez sus vostre garde, car 
<lb/> ceulx de la ville attendent a avoir brief secours. Par mon chief, 
<lb/> dist le roy, je ne scay ne ne puis adviser lieu dont secours leur 
<lb/> puisse venir. Je ne m'en doubte pas que je ne les aye ou par force 
<lb/> ou par famine. »</q> Et ainsi s'asseura le roy d'Ausay, de quoy il se 
<lb/> trouva bien deceu. 
<lb/> Or vous lerray de lui et vous diray de Melusigne qui ot tout 
<lb/> acomply ce qu'il failloit a ses enfans. Elle les fist faire chevaliers 
<lb/> par leur pere, et ot beau bohourdeiz en la praierie de Luseignen. 
<lb/> Et y ot fait trois cens chevaliers la journee pour l'amour des deux 
<lb/> freres. Et ot chascun robe, chevaulx et harnoiz et de la finance 
<lb/> largement. Et fut tout prest comme pour mouvoir. 
<lb/> Et lors appella Melusigne ses enfans en disant ainsi: <q>« Enfans, 
<lb/> vous vous departez de la compaignie de monseigneur vostre pere 
<lb/> et de moy et est adventure que je vous 
<lb/> revoie jamais par de ca. Et pour tant vous vueil je enseignier et 
<lb/> introduire pour vostre bien et advancement. Ce que je vous diray 
<lb/> et l'entendez et retenez bien, car il vous aura bien besoing. Premierement 
<lb/> amez et doubtez et servez Dieu vostre Createur, continuelment. 
<lb/> Tenez les commandemens de nostre mere Saincte 
<pb n="153"/>
<lb/> Eglise et tous les degrez et commandemens de nostre foy catholique. 
<lb/> Soiez humbles et doulz aux bons. Et soiez de beaulx respons 
<lb/> au grant et au petit. Et tenez chascun a parole quant lieu et temps 
<lb/> sera. Ne promectez ja chose que vous ne puissiez acomplir selon 
<lb/> vostre povoir. Ne retenez ja rapporteur de paroles devers vous, 
<lb/> ne ne le creez legierement, car ce fait aucunes foiz grant ennuy. 
<lb/> Ne creez ja envieux, ne ne mettez ja en justice aver ne felon. Ne 
<lb/> vous accointtiez de femme d'autruy. Departez a voz compaignons 
<lb/> loyaument de ce que Dieu vous donrra. Soiez 
<lb/> doulz et debonnaire a voz subgiez, et a voz ennemis fiers et crueulx, 
<lb/> tant que ilz soient soubzmis en vostre obeissance, se par force le 
<lb/> fault faire. Et se c'est par traictié, si traictiez amiablement et prenez 
<lb/> raison et l'offrez aussi selon le cas. Mais ne tenez ja longs traictiez, 
<lb/> car par ce ont esté maint prince deceu. Gardez vous de trop 
<lb/> menacier ne vanter, mais faictes vostre fait a pou de paroles ce 
<lb/> que faire se pourra. N'aiez ja nul de voz ennemis en despit, tant 
<lb/> soient petiz, mais soiez tousjours sur vostre garde. Ne soiez pas 
<lb/> entre voz compaignons comme sires, mais communs, et les honnourez 
<lb/> chascun selon son degré, et leur donnez du vostre selon 
<lb/> vostre aisement et selon ce que la personne le vauldra. Donnez aux 
<lb/> bons hommes d'armes chevaulx, cottes d'acier, haches, bacinez de 
<lb/> espreuve et argent selon raison. Et se vous veez un bon homme 
<lb/> de la main qui viengne devers vous mal 
<lb/> vestus et mal montez, si le honnourez et l'appellez humblement 
<lb/> et lui donnez robes et chevaulx et harnoiz, selon la valeur de sa 
<lb/> personne et selon le povoir que vous aurez pour lors. Enfans, je 
<lb/> ne vous scay plus que dire, fors tant que vous tenez verité en tous 
<lb/> voz affaires. Et tenez, je vous donne a chascun un annel d'or, 
<lb/> dont les pierres ont une mesme vertu, car sachiez que tant comme 
<lb/> vous aurez bonne cause, que vous ne serez ja desconfiz en bataille. »</q> 
<pb n="154"/>
<lb/> Et lors les baise ambedeux amoureusement comme mere. Et ceulx 
<lb/> l'en mercient et prennent congié de leur pere, qui moult fut doulent 
<lb/> de leur departie. 
<lb/> Lors firent sonner leurs trompettes et s'esmuet l'ost. L'avant 
<pb n="155"/>
<lb/> garde se desloge, et puis aprez tout le sommage, et la grosse bataille 
<lb/> après, et puis l'arriere garde, en si bonne ordonnance que 
<lb/> c'estoit une grant beauté a veoir. L'ost de l'avant garde ot a gouverner 
<lb/> un tres vaillant chevalier de Poictou, et le gentilhomme. 
<lb/> Et les deux ambassadeurs de Lucembourc 
<lb/> et les deux freres furent en la grosse bataille. Et en l'arriere garde 
<lb/> furent les deux chevaliers poictevins qui menerent Uriien et Guyon 
<lb/> en Chippre et qui premiers leur accointtierent que le soudant de 
<lb/> Damas avoit assegié le roy de Chippre. A ces deux avoient Remond 
<lb/> et Melusigne recommandé l'estat et le gouvernement de leurs deux 
<lb/> enfans. 
<lb/> La premiere nuit, se logent dessoubz une forte ville, sur une petite 
<lb/> riviere, et ot la ville a nom Mirebel, et l'ot Melusigne fondee. Et 
<lb/> celle nuit, commanderent les deux freres a faire bon guet, comme 
<lb/> se ilz feussent en terre d'ennemis, dont pluseurs se donnerent merveille, 
<lb/> <supplied resp="#editor">mais ilz ne l' osoient reffuser</supplied>, car Anthoine estoit si crueulx 
<lb/> que chascun le doubtoit. 
<lb/> Et le lendemain, par matin, après la messe ouye, firent crier les 
<lb/> deux freres, sur peine de perdre chevaulx et harnoiz et d'estre 
<lb/> banny de leur compaignie, que chascun chevauchast tous armez 
<lb/> soubz sa banniere, en belle bataille. Nulz ne l'osa refuser, 
<lb/> mais fu ainsi fait, dont chascun se donne merveille. 
<lb/> Et ainsi chevaucherent bien dix journees, tant qu'ils entrerent 
<lb/> en Champaigne. Et estoient les pluseurs tous traveilliez de 
<lb/> porter leurs harnoiz, tant pour ce qu'il leur sembloit qu'il n'en 
<lb/> estoit nul besoing comme pour ce que ilz ne l'avoient pas acoustumé, 
<lb/> et en murmurerent ly aucun. 
<lb/> Lors vint le chevalier de l'avant garde aux deux freres en disant: 
<lb/> <q>« Messeigneurs, le plus de voz gens se tiennent a mal paiez de ce 
<lb/> que vous les contraingniez de leur harnoiz porter, car il leur semble 
<lb/> qu'il n'en soit nulle neccessité tant qu'ilz vendront a l'approuchier 
<lb/> de la terre ou sont voz ennemis. Et comment, sire chevalier, dist 
<lb/> Anthoine, ne vous semble il pas que la chose acoustumee de 
<lb/> longue main ne soit mieulx congneue de ceulx qui l'exercitent 
<lb/> que celle qui est nouvellement emprise, et grieve moins? Par foy, 
<pb n="156"/>
<lb/> sire, si fait. Dont, dist Anthoine, vaut il mieulx 
<lb/> qu'ilz l'appreingnent la peine de souffrir leurs harnoiz en 
<lb/> temps que ilz le pevent faire a leur aise et eulx rafreschir seurement, 
<lb/> pour savoir la maniere comment ilz le pourront plus a aisiement 
<lb/> souffrir quant mestier sera, que s'il leur convenoit apprendre 
<lb/> entre leurs ennemis, en doubte et en durté. »</q> Lors leur doubleroit 
<lb/> leur peine, car qui n'apprendra son mestier de jeunesce, c'est fort 
<lb/> qu'il en soit ja ouvrier. <q>« Par foy, dist le chevalier, monseigneur, 
<lb/> vous parlez vaillaument et est vostre raison bonne. Lors se part 
<lb/> de lui et annonca ceste parole a pluseurs, tant qu'il en fu nouvelles 
<lb/> tout parmy l'ost, dont chascun se tint a bien payé, et dirent tous 
<lb/> que les enfans ne povoient faillir, se Dieu leur donnoit vie, de venir 
<lb/> a grant perfection de bien et de tres haute honneur. »</q> 
<lb/> L'ystoire dit en ceste partie que celle nuit 
<lb/> se loga l'ost sur une riviere qui fu pour lors Esne appellee. Et quant 
<lb/> vint a primsomme les deux freres firent crier a l'arme moult 
<lb/> effreement tout parmy l'ost. Lors veissiez grant toilliez, et se arma 
<lb/> chascun de toutes pars, et se mist en bataille par dessoubz sa 
<lb/> banniere. Les deux freres estoient dessoubz leur banniere, devant 
<lb/> leur tente, en bon arroy et tres bien acompaigniez de noble gent, 
<lb/> a grant foison de torches et de faloz espris, et y avoit aussi grant 
<lb/> clarté comme se ce feust par jour. Et toutes les bannieres s'approuchent 
<lb/> des leurs en belles batailles. Et sachiez que c'estoit 
<lb/> grant beauté a veoir de la bonne contenance des gens d'armes 
<lb/> et des deux freres, qui aloient de bataille en bataille, et ou il y avoit 
<lb/> faulte d'ordonnance, ilz lui mettoient. Les trois ambassadeurs de 
<lb/> Lucembourc adviserent bien leur contenance et dirent l'un a l'autre: 
<lb/> <q>« Par foy, ces enfans sont bien tailliez 
<lb/> de conquerre encores une grant partie du monde. Or puet bien 
<lb/> dire le roy d'Ausay qu'il comparra la fole emprise et le dommage 
<lb/> qu'il a fait a nostre pucelle et a son pays. »</q> 
<lb/> En cestuy party furent longtemps, tant que les coureurs orent 
<lb/> par tout descouvert et furent repairiez en l'ost. Et dirent qu'ilz 
<lb/> n'avoient riens ouy ne veu, dont tous se donnent merveille qui 
<lb/> avoit fait cel effroy. En la fin il fut sceu que les deux freres l'avoient 
<lb/> fait faire. Et vindrent les chevaliers de l'arriere garde et ceulx de 
<lb/> l'avant garde aux freres, en disant: <q>« Messeigneurs, c'est grant simplece 
<lb/> a vous de ainsi faire traveillier voz gens d'armes pour neant. 
<pb n="157"/>
<lb/> Comment! »</q> dist Anthoine. <q>« Quant vous faictes faire un habit nouveau, 
<lb/> ne le faictes vous pas essayer savoir se il y a qu'amender? »</q> 
<lb/> Et ceulx respondent: <q>« Par foy, monseigneur, c'est raison. Dont, 
<lb/> dist Anthoine, ay je droit d'avoir essayé mes compaignons, pour 
<lb/> savoir comment je les auray prests a mon besoing, veu que nous 
<lb/> approuchons de noz ennemis. Au moins, se aucune faulte y eust 
<lb/> eu, nous y eussions pourveu de remede a 
<lb/> moins de dommage que se besoing y feust. Et aussi ilz scevent bien 
<lb/> maintenant que ilz doivent faire se le besoing y estoit. »</q> Quant ceulx 
<lb/> entendent ceste parole, si respondent: <q>« Monseigneur, il n'a cy que 
<lb/> raison. »</q> Et se donnent merveille de leur gouvernement et de leur 
<lb/> sens, et bien dient que ilz vendront encore a grant perfection. 
<lb/> Le jour s'apparu, la messe fu chantee, les trompettes sonnerent, 
<lb/> l'avant garde s'esmuet et le sommage et le charroy après, et puis 
<lb/> tout l'ost. Et vont tant par leurs journees que un soir se vont logier 
<lb/> sur une riviere appellee Meuse, soubz une forteresse appellee Dun 
<lb/> le Chastel, et de la ne avoit pas plus de deux logeiz jusques au siege 
<lb/> de Lucembour. 
<lb/> Lors vindrent les ambassadeurs aux deux freres en disant: 
<lb/> <q>« Messeigneurs, il n'a mais que <num>XIJ.</num> lieues jusques au siege; si seroit 
<lb/> bon que vous feissiez refreschir voz gens sur ceste riviere, car cy 
<lb/> a bon sejour et bonne prayerie, et aussi 
<lb/> de vous aviser que vous vouldrez faire. »</q> Lors respondy Anthoine 
<lb/> moult baudement: <q>« Par ma foy, beaulx seigneurs, ly advis en est 
<lb/> tous fais dès ce que nous partismes de Lusignen. Si tost que nous 
<lb/> aurons envoyé, mon frere et moy, devers le roy d'Ausay, s'il ne 
<lb/> veult faire ce que nous lui manderons, il se puet tenir tout seur de 
<lb/> la bataille, et en donra Dieu la victoire a qui qu'il lui plaira. Mais 
<lb/> quoy! il nous semble que nous avons bonne querelle, et pour tant 
<lb/> avons nous esperance vraye que Dieu nous aidera sans doubte, 
<lb/> et aussi nous lui requerons toute raison aincois que nous le combatons. 
<lb/> Mais il faut adviser qui portera nostre message. Par foy, 
<lb/> sire, dist le chevalier de l'avant garde, se il vous plaist, moy et 
<lb/> ce gentil homme qui scet le chemin et le pays. En nom Dieu, dist 
<lb/> Anthoine, il me plaist bien, mais ce ne sera jusques 
<pb n="158"/>
<lb/> a tant que je l'auray approuchié a deux ou a <num>IIJ.</num> lieues 
<lb/> près, afin que, se la bataille vient, que nous n'y tardons pas longuement, 
<lb/> car se la vient, nous vouldrions ja la estre venus. »</q> 
<lb/> Ainsi le laissierent jusques au matin après la messe. Lors se desloga 
<lb/> ly ost et passa la riviere au pont soubz Dun en belle ordonnance, 
<lb/> et chevauchierent tant que ilz se vindrent logier a un soir 
<lb/> entre Verton et Lucembourc. Et le lendemain, par matin, envoya 
<lb/> Anthoine le chevalier de l'avant garde et le gentilhomme devers 
<lb/> le roy d'Ausay, disant les paroles qui cy aprez s'ensuivent. Tant 
<lb/> s'esploictierent qu'ilz vindrent en l'ost ou bien fu congneu que ilz 
<lb/> estoient messagiers. Si furent tantost menez au roy, lequel ilz saluerent, 
<lb/> et firent la reverence comment ilz deurent. Puis le chevalier 
<lb/> lui dist: <q>« Sire roy, je suiz cy envoiez devers vous de par Anthoine 
<lb/> et Regnault de Lusegnen, son frere, pour vous monstrer la faulte 
<lb/> et l'oultrage que vous faictes et avez fait a ma damoiselle de Lucembourc; 
<lb/> dont ilz vous mandent se vous 
<lb/> lui voulez restablir ses dommages et lui admender raisonnablement 
<lb/> l'injure et la vilennie que vous avez faicte a elle, a ses gens et a 
<lb/> son pays, vous ferez ce que vous devez. Or m'en respondez ce que 
<lb/> il vous en plaira a faire. Et puis je vous diray plus avant ce de quoy 
<lb/> je suiz chargiez. Comment! sire chevalier, dist le roy, estes vous 
<lb/> cy venus pour preschier? Petit y povez conquester, car pour vous 
<lb/> ne pour voz maistres ne lairray je pas mon entreprise, mais tant 
<lb/> povez preschier qu'il vous plaira, car je y pren mon esbatement. 
<lb/> Et aussi je croy que vous ne faictes cecy que par truffe. Par mon 
<lb/> chief, damp roy, dist le chevalier, qui fu moult courroucié, se 
<lb/> vous ne faictes promptement ce que messeigneurs vous mandent, 
<lb/> la truffe vous sera monstree au fer et a l'acier dedens trois jours. 
<lb/> Sire chevalier, dist le roy, menassier povez vous assez, car autre 
<lb/> chose n'emporterez vous de moy, car voz maistres ne voz menaces 
<lb/> ne prise je pas un festu. Damp roy, dist le 
<lb/> chevalier, je vous deffie de par les deux damoisiaux de Lusignen 
<lb/> et tous leurs aidans. Bien, dist le roy, je me garderay de mesprendre 
<lb/> et de perte. Par mon chief, dist le chevalier, il vous en est 
<lb/> bien besoing. »</q> 
<lb/> Et atant se part sans plus dire, et quant ilz vindrent au dehors 
<lb/> des logeiz, le gentil homme print congié de lui et s'en ala a Lussembourc 
<lb/> pour compter la venue des <num>IJ.</num> freres. Quant il vint a la 
<pb n="159"/>
<lb/> porte, il fu moult bien congneu et lui fut la planche avalee et la 
<lb/> porte ouverte. On lui demande des nouvelles. <q>« Par foy, dist l'escuier, 
<lb/> faictes bonne chiere, car vous aurez par temps le plus noble secours 
<lb/> qui feust oncques veuz. Sachiez que, se le roy d'Ausay attent, 
<lb/> qu'il sera ou mort ou prins, lui et toute sa gent. »</q> Lors commenca 
<lb/> telle joye parmy la ville que ceulx de l'ost en oïrent bien le bruit, 
<lb/> et se donnent bien grant merveille quelle chose il leur est creu de 
<lb/> nouvel, et le dirent au roy. <q>« Par mon chief, 
<lb/> dist le roy, ilz se confortent en esperance du secours de ces deux 
<lb/> damoisiaux de par qui ce chevalier nous a deffiez. Je croy que ilz 
<lb/> en ont ouy nouvelles, et pour ce font ilz tel joye. En nom Dieu, 
<lb/> sire, ce dist un ancien chevalier, tout ce se puet faire; si s'en feroit 
<lb/> bon prendre garde, car il n'est nul petit ennemy. N'ayez doubte 
<lb/> dist le roy, je les congnoiz assez, aincois que ilz puissent cy estre 
<lb/> venuz de Poictou, aurons nous achevé partie de nostre 
<lb/> voulenté. »</q> 
<lb/> Cy vous leray du roy et diray de l'escuier qui fu venus de Lucembourc 
<lb/> a la pucelle Crestienne. Et lui compte la pure verité du fait, 
<lb/> et elle lui enqueste moult des freres et de leurs estres. Et cellui lui 
<lb/> compte comment Anthoine a le grip d'un lyon en la joe, et la grant 
<lb/> fierté et la grant puissance de lui et de Regnault son frere, qui 
<lb/> n'avoit que un oeil, et de la beauté des corps et des membres des 
<lb/> freres, dont elle se donne grant merveille, et dist 
<lb/> que c'est grant dommage quant il a faulte es figures de 
<lb/> si nobles hommes. Et cy se taist a present l'ystoire d'elle et parole 
<lb/> du chevalier poictevin qui s'en va grant erre vers l'ost. 
<lb/> L'ystoire dit que tant erra le chevalier qu'il vint en l'ost des 
<lb/> deux freres, et leur recorde comment il ot fait son message et 
<lb/> acomply, et l'orguilleuse response du roy, et comment il l'ot deffié 
<lb/> de par eulx, et aussi comment l'escuier s'estoit party de lui et 
<lb/> s'en estoit alez a Lucemborc compter les nouvelles de leur venue. 
<lb/> Quant les freres l'ouyrent, si firent tantost crier par my l'ost que 
<lb/> tous ceulx qui n'auroient bonne voulenté de venir a la bataille, 
<lb/> si se meissent d'une part et qu'ilz leur donnoient bon congié de 
<lb/> raler en leur pays. Mais ilz s'escrierent tous d'une voix: <q>« Franc 
<lb/> damoisel, faittes sonner voz trompettes et vous mettez a chemin, 
<lb/> car nous ne sommes venus en vostre compaignie fors que pour 
<lb/> prendre l'adventure que Dieu vous vouldra donner. Alons courir 
<pb n="160"/>
<lb/> sus voz ennemis, car tost seront desconfiz, a l'aide 
<lb/> de Dieu. »</q> 
<lb/> Quant les freres ouyrent la response de leurs gens, si furent moult 
<lb/> joyans, et firent l'ost deslogier. Et se vindrent logier a moins de 
<lb/> une lieue du siege sur une petite riviere. Et fut l'avant garde et 
<lb/> la grosse bataille et l'arriere garde si logiez ensemble que on ne 
<lb/> povoit plus, et soupperent, ala chascun un pou reposer. Et fu ordonné 
<lb/> que chascun feust tout prest au point du jour en belle bataille. 
<lb/> Et laissierent pour garder les logeiz cent arbalestriers et 
<lb/> deux cens hommes d'armes. Adont se mist l'ost au chemin, bannieres 
<lb/> et pennons au vent. La peust on veoir fleur de chevalerie 
<lb/> et tant nobles gens, ces bacinez reluire et ces harnaiz cliqueter 
<lb/> ensemble, que c'estoit beautés a veoir. Ilz s'en vont si serrez que 
<lb/> ly uns ne passe l'autre plain doy. Anthoine et Regnault furent 
<lb/> ou premier front, montez sur <num>IJ.</num> riches destriers, armez de toutes 
<lb/> pieces. Et en ce party alerent tant que droit a soleil levant vindrent 
<lb/> sur une petite montaigne et voyent 
<lb/> en la valee la ville et le chastel de Lucembourc et le grant siege 
<lb/> qui lui fu environ. Et sachiez que encores n'avoient ceulx du siege 
<lb/> apperceu l'ost des freres, mais estoient tout asseur. Lors envoya 
<lb/> Anthoine jusques a <num>IIIJc.</num> hommes d'armes pour estourmir l'ost, et 
<lb/> il s'en venoit aprez en belle bataille, le petit pas, et mis sur les 
<lb/> esles archiers et arbalestriers en tres bonne ordonnance. Or dirons 
<lb/> des quatre cens combatans qui alerent estourmir l'ost. 
<lb/> L'ystoire dit que les <num>CCCC.</num> combatans vinrent en l'ost et se ferirent 
<lb/> dedens, a cours de chevaulx, en criant: <q>« Lusegnen, »</q> et vont 
<lb/> occiant et abatant tout ce que ilz encontrent devant eulx, et en 
<lb/> vont pour venir a la tente du roy. Chascun fuit devant eulx. Mais 
<lb/> le guet de nuit n'estoit pas encore desarmez, mais estoit devant 
<lb/> la tente du roy. Lors, quant ilz oyent le cry, si se trayent celle part. 
<lb/> La ot a l'encontrer grant frosseiz de lances, 
<lb/> et tourna grant la perte sur ceulx du siege. Mais le roy s'arma appertement 
<lb/> et se mist dessoubz sa banniere devant sa tente. Tout 
<lb/> l'ost fut armee en pou de temps. Et vindrent a la baniere du roy, 
<lb/> qui leur demanda: <q>« Beaulx seigneurs, quelle noise est ce? Par foy, 
<lb/> sire, ce dit un chevalier, ce sont gens d'armes qui se sont despourveuement 
<lb/> feruz en vostre ost et crient: <q>“ Lusignen, ”</q> et vous ont ja 
<lb/> fait grant dommage, et se le guet de nuit ne feust, ilz le vous eussent 
<pb n="161"/>
<lb/> fait greigneur, car ilz leur sont venus au devant et les combatent 
<lb/> fort et ferme au dehors des logeiz, ou ilz les ont reboutez 
<lb/> par force. Par mon chief, dist le roy, cil damoisel qui m'ont deffié 
<lb/> ne musent pas. Ilz n'ont gaires sejourné a moy porter dommage, 
<lb/> mais je m'en pense bien a vengier. »</q> 
<lb/> Atant esvous Anthoine et sa bataille, qui fait sonner ses trompettes 
<lb/> moult clerement. Quant le roy le scot, si s'en vint a bataille 
<lb/> rengie au dehors des logeiz. Les batailles 
<lb/> s'entrapprouchent. Archiers et arbalestriers commencent a traire. 
<lb/> La ot mort et navrés du trait grant foison des Ausois. Lors s'assemblent 
<lb/> les batailles, la ot grant occision et fiere meslee. Anthoine 
<lb/> fiert le destrier, lance beissiee, et fiert un chevalier par telle 
<lb/> vertu que la targe ne le jaserant ne le porent garantir qu'il ne le 
<lb/> portast mort par terre. Puis traist l'espee et fiert a dextre et a senestre 
<lb/> grans coups et pesans. Et fu en pou de heure si congneuz 
<lb/> a la bataille que le plus hardy de eulx tous ne l'ose attendre. 
<lb/> Atant esvous Regnault, criant: <q>« Lusegnen, »</q> qui fait tant d'armes 
<lb/> que tous ses ennemis le doubtent. Moult se requierent vaillaument 
<lb/> d'une part et d'autre, et moult par fu la bataille et l'occision fiere 
<lb/> et horrible, mais toutesfoiz la greigneur perte tourne sur le roy 
<lb/> d'Ausay et sur sa gent, lequel en fu moult doulent, et s'esvertue 
<lb/> fort et fait de moult beaulx vassellages. Mais ce 
<lb/> n'y vault neant, car Poittevins sont fors et durs, aspres et fiers comme 
<lb/> lyon, et leurs deux seigneurs si puissans que nulz ne les ose actendre. 
<lb/> Et voit bien le roy au par aler qu'il ne puet souffrir leur force. 
<lb/> Mais le roy, qui moult par fu vaillans homs et fort et roides, 
<lb/> cria en hault: <q>« Ausaiz! Avant, seigneurs barons, ne vous esbahissiez 
<lb/> pas, la journee est a nous. Faisons leur un bon poindre et nous 
<lb/> tenons ensemble et tantost les verrez desconfiz se nous nous povons 
<lb/> un pou tenir contre eulx. »</q> Lors se rassemblent entour le roy et vont 
<lb/> faire aux Poictevins une fiere envahie. La ot maint homme mort 
<lb/> et occiz a grant doulour. La matinee fu belle et clere, et le soleil 
<lb/> resplendissoit sur les bacinez et faisoit resplendir l'or, l'argent et 
<lb/> l'azur et les couleurs des bannieres et des pennons. Ces destriers 
<lb/> braidissoient, et pluseurs s'en aloient par le champ, sans maistre, 
<lb/> leurs resnes traynans. La noise fu grant du charpenteis des espees, 
<lb/> des haches, des brans, du bruit et du cry 
<lb/> des abatuz et navrez et du son des trompettes. 
<pb n="162"/>
<lb/> Ceulx de la ville entendirent l'effroy, si coururent aux armes et 
<lb/> chascun a sa garde, car fort se doubtoient de trahison. L'escuier 
<lb/> qui fu venu pour noncier le secours, estoit en la maistre tour avec 
<lb/> la pucelle et ses damoiselles. Si ouy la noise et bouta son chief hors 
<lb/> a une fenestre, et appercoit la bataille fiere et mortelle. Bien congnoist 
<lb/> que c'est Anthoine et Regnault qui sont venus combatre 
<lb/> le roy et sa gent. Lors s'escrie en hault: <q>« Madamoiselle, venez veoir 
<lb/> fleur de chevalerie, prouesse et hardement. Venez veoir honneur 
<lb/> en son siege royal et en sa haulte majesté; venez veoir le dieu 
<lb/> d'armes en sa propre figure. Amis, dist la damoiselle, qu'est ce 
<lb/> que vous me dictes? Orvoy, dist l'escuier, je vous dy que vous 
<lb/> venez veoir la fleur de toute noblesce et de toute courtoisie, qui 
<lb/> de loingtain pays est cy venu combatre pour vostre honneur garder, 
<lb/> vostre pays et voz gens. Ce sont les 
<lb/> deux enfans de Lusegnen qui vous sont venus secourre et garandir 
<lb/> du roy d'Ausay et de sa puissance et adventurer leur honneur et 
<lb/> leur vie pour vous. »</q> Lors vient la damoiselle a la fenestre et regarde 
<lb/> le mortel abbateiz et horrible bataille. Lors dist: <q>« Vrais Dieux, que 
<lb/> fera ceste doulente? Mieulx venist que je me feusse noyee ou 
<lb/> fait mourir d'autre mort cruelle ou que je eusse esté mort nee que 
<lb/> tant de nobles creatures eussent esté periz et mors par mon pechié. »</q> 
<lb/> Moult fu la pucelle doulente a son cuer du grant meschief qu'elle 
<lb/> voit qui par lui advient en la grosse bataille. Et le chappleiz fu 
<lb/> fiers et l'occision de une part et d'autre, car le roy d'Ausaiz ravigoure 
<lb/> ses gens et rent grant cuer, et a son poindre fait grant dommage 
<lb/> aux Poictevins. Anthoine appercoit le dommage que le roy 
<lb/> lui faisoit; si lui en despleut moult. <q>« Par foy, dist-il, sire roy, vostre 
<lb/> duree sera courte ou la moye. Ja sera la guerre finee ou de vostre 
<lb/> part ou de la moye. J'ayme trop mieulx a 
<lb/> mourir que de souffrir ainsi martirier ma gent. »</q> Lors broche le 
<lb/> cheval des esperons par grant fierté et tourne vers le roy, l'espee 
<lb/> ou poing, et le fiert sur le bacinet par tel air et de telle force que 
<lb/> il le fait embroncher sur le col du destrier, si estonnez que il ne 
<lb/> scet se il est jour ou nuit, ne il n'a de force ne povoir de lui soustenir 
<lb/> ne aidier. Et Anthoine boute l'espee ou fourreau et l'ahert par le 
<lb/> millieu du corps et le tire jus du cheval et le gecte si rudement a 
<lb/> terre que a pou que il ne lui a crevé le cuer ou ventre. Puis le commande 
<lb/> a quatre chevaliers et leur commande sur leur vie que ilz 
<pb n="163"/>
<lb/> en saichent a respondre, et ilz dirent que si feroient ilz. Et lors le 
<lb/> lievent et l'emportent hors de l'estour soubz un arbre, et ont appellé 
<lb/> de leurs gens jusques a <num>XXV.</num> bacinez pour le aidier a garder. 
<lb/> Et Anthoine rentre en la bataille, criant: <q>« Lusegnen! Avant, barons, 
<lb/> ferez, la journee est a nous, Dieu mercy. J'ay pris le roy qui 
<lb/> tant a fait de villenie a la pucelle. »</q> 
<lb/> Lors veissiez rude meslee. La firent les 
<lb/> deux freres tant d'armes que chascun disoit qui les veoit que oncques 
<lb/> mais ne virent deux chevaliers qui tant en feissent. Que 
<lb/> vauldroit long compte? Quant les Ausaiz scorent que leur roy 
<lb/> estoit priz, il n'y ot oncques puis deffense, mais s'en vont tout 
<lb/> deffouchant, et furent tous que mors que pris. Et gaignerent les 
<lb/> Poittevins un noble eschec, et se logierent es pavillons du roy et 
<lb/> de ses gens. 
<lb/> Lors fu le roy admené a la tente Anthoine, lequel estoit logiez 
<lb/> en la propre tente qui fu du roy, dont il ne se pot oncques tenir 
<lb/> que il ne lui deist: <q>« Par ma foy, damoisiaux, qui ce dit deist voir: 
<lb/> <q>“ En pou de heure Dieu labeure. ”</q> On n'eust huy au matin gaires fait 
<lb/> ceans pour vous. Sire roy, dist Anthoine, c'est par vostre musardie 
<lb/> et par vostre pechié, qui guerroiez les pucelles sans cause, et 
<lb/> les voulez avoir par force. Mais sachiez que vous en serez paiez a 
<lb/> vostre droit; car je vous rendray en la subgection de celle que vous 
<lb/> vouliez avoir subgecte par force. »</q> Quant le roy l'entendy, si fu 
<lb/> moult honteux et lui respondy moult tristement: 
<lb/> <q>« Puis qu'il m'est ainsi infortuneement advenu, j'ayme 
<lb/> mieulx ma mort que a plus vivre. Nennil, dist Anthoine, vostre 
<lb/> mort ne vueil je pas, mais je vous rendray a la mercy de la pucelle 
<lb/> sans doubte. »</q> 
<lb/> Et lors appelle les deux chevaliers qui furent venuz a Luseignen 
<lb/> avecques le gentil homme en abassaderie, et autres <num>XIJ.</num> chevaliers 
<lb/> de Poictou, disant: <q>« Menez moy cestui roy en la ville de 
<lb/> Lucembourc, devers la pucelle, et lui dictes que je lui envoye son 
<lb/> ennemy pour en faire sa voulenté. »</q> Et ceulx s'en partent et enmainent 
<lb/> le roy. Et sont venuz en la ville, ou ilz furent bien festoiez, 
<lb/> car bien savoient la verité de la besoingne et la victoire que ilz 
<lb/> avoient eue. Et furent menez devers la pucelle Crestienne, qui les 
<lb/> receupt a grant joye. 
<lb/> <q>« Ma damoiselle, dirent ly messaige, les deux damoisiaux de Luseignen 
<pb n="164"/>
<lb/> se recommandent a vous et vous envoient ce roy, vostre 
<lb/> ennemy, prisonnier, pour faire vostre voulenté. 
<lb/> Beaulx seigneurs, dist la pucelle, cy affiert grant guerredon, 
<lb/> mais je ne sui mie puissans de le guerredonner, Dieux le leur vueille 
<lb/> merir par sa saincte grace. Mais, beaulx seigneurs, je vous pry 
<lb/> que il vous plaise a dire a mes deux seigneurs que il leur plaise 
<lb/> a venir logier ceans et admener avec eulx de leur baronnie tant 
<lb/> comme il leur plaira. Et endementiers on fera ensevelir les mors 
<lb/> et ardoir les chevaulx mors. Et aussi mon conseil s'avisera comment 
<lb/> nous les pourrons satisfaire de leur paine et de leur despense 
<lb/> au mieulx que nous pourrons. Et vous, damp roy, vous jurrez 
<lb/> par vostre loyauté que vous ne vous partirez point de ceans sans 
<lb/> le gré des nobles damoisiaux qui ceans vous ont envoyé par devers 
<lb/> nous; car je feroye villenie de vous mettre en prison fermee, non 
<lb/> pas pour l'amour de vous, mais pour l'onneur de ceulx qui vous 
<lb/> ont envoyé et tramis. »</q> 
<lb/> Et quant le roy ouy ces paroles, si respondy 
<lb/> tous honteux: <q>« Ma damoiselle, je vous jure par ma foy, mettez 
<lb/> moy ou il vous plaira, car je ne me partiray ja sans vostre congié 
<lb/> ne sans le leur; car j'ay veu tant d'onneur, de bien et de prouesse 
<lb/> en eulx que je desire moult a estre acointé d'eulx, car je n'en pourroie 
<lb/> se mieulx valoir non, combien que ilz m'ayent porté moult 
<lb/> grief dommage de mes gens, car de l'avoir ne me chault. »</q> Adont 
<lb/> la damoiselle le fist mectre en une moult riche chambre, o lui 
<lb/> dames, damoiselles et chevaliers et escuiers, pour lui faire oublier 
<lb/> sa perte et sa merancolie. 
<lb/> Et les messaiges repairent aux tentes et racontent le mandement 
<lb/> et la priere de la damoiselle aux deux damoisiaux. Et ilz 
<lb/> orent conseil de y aler, et ordonnerent le mareschal de l'ost pour 
<lb/> gouverner leurs gens tant qu'ilz revendroient et pour faire ensevelir 
<lb/> les mors et nettoier la place ou la bataille fu. Atant esvous 
<lb/> venu jusques a cent gentilz hommes et les 
<lb/> barons du pays, qui vindrent faire la reverence aux freres et eulx 
<lb/> prier, de par la pucelle, que ilz se venissent logier en la ville. Et 
<lb/> ilz dirent que si feroient ilz voulentiers. 
<lb/> Lors monterent a cheval les deux freres, a bien <num>CC.</num> chevaliers 
<lb/> noblement acesmez. Anthoine estoit sur un hault coursier liart, 
<lb/> vestu d'un jaque de veloux cramousi, tout broudé de perles et 
<pb n="165"/>
<lb/> de pierrerie riche et chiere, l'espee ou costé, le chappel de perles 
<lb/> ou chief, un gros baston ou poing; et son frere, lez lui, tout pareillement 
<lb/> vestu et ordonné. Quant les barons virent les deux freres, 
<lb/> si furent moult esbahiz de leur fierté et de leur grandeur et de leur 
<lb/> puissance, et bien distrent qu'il n'est homme qui puist contrester a 
<lb/> leur puissance et moult s'esmerveillent du grip de lyon qu'ilz apperceurent 
<lb/> sur la joue d'Anthoine, et bien dient que se ce ne feust, 
<lb/> qu'il n'eust nul plus bel homme ou monde. Et moult plaingnent 
<lb/> Regnault pour ce qu'il n'ot que un oeil, car il par fu tant beaulx 
<lb/> du surplus que nulz ne savoit que deviser en la beauté 
<lb/> de son corps ne de ses membres. 
<lb/> En ceste partie dist l'ystoire que en moult noble estat entrerent 
<lb/> les deux freres en la ville de Lucembourc, et par devant eulx avoit 
<lb/> grant foison trompettes, heraulx et menestriers. Les bourgois 
<lb/> avoient fait toutes les rues encourtiner de riches draps tout jusques 
<lb/> au chastel. Et ces riches bourgoises estoient a leurs fenestres richement 
<lb/> parees et vestues noblement. 
</p>
</div>
<div>
<head>Comment les deux freres se partent de leurs tentes et entrent en 
Lussembourc.</head>
<p> 
<lb/> <hi rend="ital">Comment les deux freres se partent de leurs tentes et entrent en 
<lb/> Lussembourc.</hi> 
<lb/> L'ystoire dit que les deux freres se partirent de leurs tentes a 
<lb/> moult noble baronnie de leurs gens, avec 
<lb/> la baronnie du pays, et errerent tant qu'ils vindrent a Lucembourc, 
<lb/> ou ilz furent moult regardez: <q>« Dieux, dist ly uns a l'autre, comme 
<lb/> veez la deux fiers hommes, et qu'ilz sont a ressoingnier. »</q> Cil n'est 
<lb/> pas saiges qui a telz gens prent noise ne debat. Et moult ont grant 
<lb/> merveille de la joe Anthoine. Et en verité ce estoit une estrange 
<lb/> chose a veoir, mais la grant beauté qui estoit ou remenant de lui 
<lb/> faisoit oublier cela, et aussi il ne lui messeoit pas granment. 
<lb/> Ainsi s'en vont vers la maistresse forteresse. Ces dames et ces 
<lb/> damoiseaulx les regardent par les fenestres des souliers, et dient 
<lb/> que oncques mais n'avoient veu deux damoiselles de plus noble 
<lb/> affaire. Et lors vindrent au chastel et descendent devant la sale. 
<lb/> Crestienne la pucelle, moult bien acompaignie de dames et de 
<pb n="166"/>
<lb/> damoiselles, de chevaliers, d'escuyers, leur est venue a l'encontre 
<lb/> au pié du degré, et les honnoura et receupt moult humblement et 
<lb/> les prist ambedeux par les mains et se mist 
<lb/> entre eulx deux. Et ainsi monterent les degrez de la grant sale, 
<lb/> qui estoit tendue de riche tapisserie, selon l'usaige du pays et le 
<lb/> temps de lors. De la sale sont entrez en une riche chambre. 
<lb/> La print la pucelle le parler, en disant ainsi: <q>« Mes chiers seigneurs, 
<lb/> je vous remercie, tant comme je puis, du noble et riche secours que 
<lb/> vous m'avez fait, car, en verité, je n'ay mie tant vaillant que je 
<lb/> le vous puisse remunerer; non contretant j'en feray tout mon 
<lb/> povoir pour engaigier ma terre dix ans. Et aussi, mes chiers seigneurs, 
<lb/> vous m'avez envoié, de vostre bonne grace et franchise, 
<lb/> le roy d'Ausaiz, mon ennemy, dont plaise vous assavoir que je 
<lb/> ne suiz mie celle qui vueille ne doive prendre pugnicion de lui ne 
<lb/> lui retenir prisonnier; mais il en appertient a vous d'en faire vostre 
<lb/> bon plaisir, qui avez eu la peine et le peril de le conquester; si 
<lb/> vous doit demourer, car c'est raison. Et descy du don que vous 
<lb/> m'en avez fait je vous en mercie humblement et le vous remet 
<lb/> en vostre possession. Or est en vous de sa 
<lb/> mort ou de sa vie, lequel qu'il vous plaira, car jamais ne m'en 
<lb/> quier mesler par dessus vous, et le vous quitte plainement. Damoiselle, 
<lb/> dist Anthoine, puis qu'il vous plaist, nous en ordonnerons 
<lb/> telement que ce sera a vostre honneur et a sa grant vitupere; ne 
<lb/> vous en doubtez. Et sachiez que moy ne mon frere ne sommes pas 
<lb/> venus vous aidier comme soudoyer pour argent, mais pour droit 
<lb/> et raison soustenir, et aussi que tous chevaliers doivent aidier les 
<lb/> vefves, les orphelins et les pucelles en leur droit gardant. Et on 
<lb/> nous avoit bien informez que le roy vous tenoit guerre a son tres 
<lb/> grant tort, et pour ce y sommes nous venus. Et ne vous doubtez, 
<lb/> car du vostre ne voulons nous vaillant un petit denier, mais que 
<lb/> vostre bonne amour sans villenie. »</q> Quant la pucelle entendy ces 
<lb/> paroles, si fu moult esbahie de la grant honneur que les freres lui 
<lb/> faisoient, non pourquant respondy: <q>« Par ma foy, beaulx seigneurs, 
<lb/> ce ne seroit pas raison au moins que je ne 
<lb/> payasse voz gens qui cy sont venuz a voz souldees et gaiges. Damoiselle, 
<lb/> dist Anthoine, souffrez vous ent, car monseigneur mon 
<lb/> pere et ma dame ma mere les ont satisfaiz d'un an avant ce que 
<lb/> ilz partissent de nostre pays; si n'a il pas encores ung mois acomply. 
<pb n="167"/>
<lb/> Et, d'autre part, nous avons argent assez. Si ne vueilliez plus 
<lb/> perdre voz paroles, car certes, ma damoiselle, il ne s'en puet faire 
<lb/> autre chose. »</q> Et elle les mercie humblement. 
<lb/> Atant es vous venu un des maistres d'ostel qui s'agenoilla par 
<lb/> devant la damoiselle et lui dist: <q>« Ma damoiselle, il est prest, quant 
<lb/> il vous plaira a laver. Par foy, dist elle, quant il plaira a messeigneurs 
<lb/> qui sont cy. Par foy, damoiselle, dist Anthoine, nous sommes 
<lb/> tous prests, quant il vous plaira. »</q> Lors se prindrent par les 
<lb/> mains moult honnourablement et laverent. Anthoine fist mander 
<lb/> le roy d'Ausaiz et le fist premierement seoir, et puis la pucelle, 
<lb/> et puis lui et Regnault, son frere. Et après 
<lb/> se assistrent quatre haulx barons du pays, et par la sale se assistrent 
<lb/> communement qui mieulx mieulx, chascun selon son degré. 
<lb/> Du service de leurs mez ne vous fault ja tenir compte, car ilz furent 
<lb/> si grandement servi que rien n'y failly. Puis laverent et furent les 
<lb/> tables levees et graces dictes. 
<lb/> Et lors prist le roy d'Ausay la parole: <q>« Seigneurs damoisiaux, 
<lb/> dist le roy, veulliez moy escouter. Il est verité qu'il a pleu a Dieu 
<lb/> que fortune m'a a ce meu que par vostre haulte prouesce je sui 
<lb/> desconfiz et suiz vostre prisonnier. Et vrayement je ne m'en prise 
<lb/> ja moins, quelque dommage que j'en doye avoir, car il a en vous 
<lb/> tant de bien, de honneur, de vaillance et de prouesse que de vous 
<lb/> veoir ne puet on fors amender. Or veulliez savoir que a moy longuement 
<lb/> tenir prisonnier ne povez gueres conquester. Si vous pry 
<lb/> humblement qu'il vous plaise a moy mettre a finance si raisonnable 
<lb/> que je ne soye pas destruiz de ma 
<lb/> seignourie, et vous y plaise a regarder en pitié, non pas prendre 
<lb/> ma fole emprise en vostre rigueur, combien que je congnoiz que 
<lb/> j'ay bien desservi a estre pugny rigoureusement. 
<lb/> Par mon chief, dist Anthoine, sire roy, qui vous puniroit selon 
<lb/> raison, vous n'avez pas de quoy amender a ceste damoiselle l'injure 
<lb/> que vous lui avez faicte; mais pour tant que vous recongnoissiez 
<lb/> verité, vous en aurez plus legiere penitence. Et vueil bien 
<lb/> que vous sachiez que mon frere et moy ne sommes pas venus de 
<lb/> nostre pays sur la fiance de gaignier peccune sur vous ne sur autrui, 
<lb/> mais en desir et en espoir d'acquerir honneur et bon renom, sans 
<lb/> avarice. Et quant a ce, dès cy nous vous quictons, quant de nostre 
<lb/> partie, mon frere et moy, vostre prison, par my tant que nous 
<pb n="168"/>
<lb/> vous tauxons a restituer a ma damoiselle tous ses dommages, 
<lb/> tant de larrecins, comme de pillaiges de proies, de bestes et de 
<lb/> toutes autres choses, au regart de preudes hommes, 
<lb/> dignes de foy, qui seront esleuz pour le dommage tauxer; 
<lb/> et de ce vous livrerez bons hostages et le jurrez par vostre foy et 
<lb/> sur Sainctes Euvangiles, et par vostre seelle, a emplir et enteriner 
<lb/> tout ce dessus dit. Et oultre plus, vous enconvenancerez 
<lb/> pareillement que jamais ne porterez ne ferez dommage, ne ne le 
<lb/> souffrerez a faire a vostre povoir dommage nul a ma damoiselle 
<lb/> qui cy est, et l'aiderez et conforterez, lui, son pays et tous ses 
<lb/> hommes, envers tous et contre tous qui dommage ou injure lui 
<lb/> vouldroient porter ou faire porter. Et se vous ne voulez tout ce 
<lb/> dessus dit accorder, sachiez que je vous envoyeray en tel lieu 
<lb/> que vous n'en ystrez de tout vostre vivant. »</q> 
<lb/> Quant le roy entendy ceste parole, si respondy appertement: 
<lb/> <q>« Sire, par ma foy, sachiez que je tien vostre tauxation a bonne; 
<lb/> mais qu'il plaise a ma damoiselle. Par foy, dist elle, sire roy, oïl, 
<lb/> puis qu'il plaist a mes damoiseaux. »</q> Et lors reprist Anthoine le 
<lb/> parler et dist au roy ce qui s'ensuit: 
<lb/> <q>« Damp roy, dist Anthoine, encores n'ay je 
<lb/> pas tout dit ce que je vueil que vous faciez. Il fault que vous faciez 
<lb/> fonder un prioré de <num>XV.</num> moines et le prieur en tel lieu qu'il plaira 
<lb/> a ma damoiselle et a son conseil, pour prier pour l'ame de ceulx 
<lb/> qui sont mors, tant de vostre costé comme de ce païs, et de noz 
<lb/> gens, qui pour vostre coulpe sont periz. Et de ce vous fault livrer 
<lb/> bons pleiges. Par foy, damoisiaux, dist le roy, je l'accorde. »</q> Lors 
<lb/> le jura le roy par sa foy et sur Sainctes Euvangilles et tout ce dessus 
<lb/> dit, et en livra bons hostages. Et en furent faictes bonnes chartres 
<lb/> seellees de son seel et de tous les barons de son pays. Et ce 
<lb/> fait, Anthoine dist au roy: <q>« Je vous rens, quittes et delivres, tous 
<lb/> voz prisonniers que nous et noz gens avons, et voz tentes et voz 
<lb/> paveillons; mais l'avoir qui est departy entre mes compaignons 
<lb/> ne vous pourroy je rendre. »</q> Et lors lui fist delivrer jusques a <num>IIIJm</num> 
<lb/> prisonniers, tous de gens d'estat. Et le roy l'encline et l'en mercie. 
<lb/> Que vous feroye je long compte? La feste 
<lb/> commenca grande par my Lucembourc et ou chastel. Chascun tint 
<lb/> a grant vaillance ce que Anthoine et son frere avoient fait au roy. 
<lb/> Et lors appella le roy d'Ausaiz les barons du pays a conseil et 
<pb n="169"/>
<lb/> leur dist: <q>« Beaulx seigneurs, entretant comme le fer est chault, 
<lb/> on le doit batre. Combien que j'aye esté malveullans de vous et 
<lb/> de vostre damoiselle, si est ainsi advenu, car certainement je vouldroye 
<lb/> son prouffit et son honnour et le vostre. Beaulx seigneurs, 
<lb/> Dieux vous a envoyé belle adventure, se vous la savez prendre. 
<lb/> Sire roy, ce respondent ceulx, puis que si avant vous en plaist a 
<lb/> dire, si nous veulliez conseillier et dire que c'est. Par foy, dist le 
<lb/> roy, voulentiers. Il fault que vous faciez tant que Anthoine de 
<lb/> Lusignen prengne vostre damoiselle a moullier, et si sera vostre 
<lb/> seigneur; et lors pourriez vous dire tout seurement que vous n'avez 
<lb/> voisin ne marchissant si hardy qui osast 
<lb/> prendre sur vostre pays une poule sans congié. »</q> Et ceulx respondent: 
<lb/> <q>« Sire roy, se Anthoine la vouloit prendre, nous en serions 
<lb/> tuit joyant. Or m'en laissiez convenir, dist le roy, car, se Dieu 
<lb/> plaist, j'en vendray bien a chief. Actendez moy un pou ycy et je 
<lb/> m'en voiz par devers lui. »</q> 
<lb/> Lors vint le roy a Anthoine et lui dist: <q>« Sire damoisiel, les barons 
<lb/> de cest pays vous prient que vous admenez vostre frere et vostre 
<lb/> conseil en ceste chambre, car ilz ont grant desir de parler a vous 
<lb/> pour vostre prouffit et pour vostre honneur. Par foy, dist Anthoine, 
<lb/> voulentiers. »</q> Lors appelle son frere et les dessusdiz de son conseil, 
<lb/> et entrent en la chambre; et les barons du pays enclinent les deux 
<lb/> freres et font grant reverence. Lors dist le roy d'Ausay: <q>« Beaulx 
<lb/> seigneurs, ces nobles damoisiaux sont cy venus a vostre mandement. 
<lb/> Or leur dictes ce pourquoy vous les avez mandez. »</q> Ceulx 
<lb/> respondent: <q>« Sire roy, nous vous prions que vous lui veulliez declarer, 
<lb/> car vous le savez mieulx et plus honnourablement 
<lb/> faire que nul de nous. Par mon chief, dist le roy, 
<lb/> voulentiers. »</q> Et lors dist le roy ces paroles: 
<lb/> <q>« Anthoine, frans et nobles chevaliers, les barons de ceste contree 
<lb/> ont regardé et consideré la grant honneur que vous avez fait a 
<lb/> leur dame, a son pays et a eulx, et aussi que vous ne voulez riens 
<lb/> avoir du leur, ne de leur dame. Si ont advisé que par ce party 
<lb/> vostre raison y seroit trop petitement gardee. Et pour tant ilz vous 
<lb/> supplient qu'il vous plaise que vous leur accordez un don qu'ilz 
<lb/> vous demanderont, et si sera sans vostre coustenge. Par mon chief, 
<lb/> dist Anthoine, beaulx seigneurs, et vous, sire roy, se c'est chose 
<lb/> que je puisse faire par honneur, je le vous accorde. Par mon chief, 
<pb n="170"/>
<lb/> dist le roy, doncques est leur requeste passee, car ilz ne quierent 
<lb/> que vostre prouffit et vostre honneur. Or dictes doncques, »</q> dist 
<lb/> Anthoine. <q>« Damoisiau, dist le roy, ilz vous veullent donner la duschié 
<lb/> de Lucembourc avecques leur dame, 
<lb/> qui est une des plus belles de toute ceste contree. Or ne reffusez 
<lb/> pas ce noble don. »</q>Quant Anthoine l'entendy, si pensa moult longuement, 
<lb/> et a chief de piece respondy: <q>« Par ma foy, mes seigneurs, 
<lb/> je ne cuidoie pas estre venuz en ceste contree pour ceste querelle. 
<lb/> Mais puis que je le vous ay octroyé, je ne m'en desdiray ja. Or 
<lb/> soit la damoiselle mandee, et se il luy plaist, il me plaist. »</q> 
<lb/> Lors fu la pucelle mandee par quatre des plus haulx barons, 
<lb/> et, en venant, lui compterent ceste besoingne, dont elle fu moult 
<lb/> liee, combien qu'elle n'en feist nul semblant. Lors qu'elle vint en 
<lb/> la chambre, elle enclina Anthoine et tous les barons, et en lui regardant, 
<lb/> elle mua une couleur plus vermeille que rose. Et les barons 
<lb/> la bienviengnerent moult et lui compterent cest affaire. Quant 
<lb/> la pucelle l'entendy, si respondy moult gracieusement: <q>« Beaulx 
<lb/> seigneurs, premierement je rens graces a 
<lb/> Dieu et a vous après, de l'onneur dont il m'a presentement pourveue, 
<lb/> car si povre orpheline comme je sui n'est pas digne d'estre 
<lb/> assignee en si hault lieu que d'avoir la fleur de chevalerie et de 
<lb/> noblesce de toute crestienté. Et d'autre part, je sens et congnois 
<lb/> que vous, qui estes mes hommes, qui veez plus cler en mes besoingnes 
<lb/> que je ne fais, ne me conseilleriez chose qui ne feust mon 
<lb/> prouffit et mon honneur; si ne vous doy ne ne vueil desdire, mais 
<lb/> suis preste d'obeir a vostre plaisir. Par Dieu, damoiselle, distrent 
<lb/> les barons, vous dictes bien. »</q> 
<lb/> A quoy vous seroit la chose longuement demenée? Ilz furent 
<lb/> fiancez a grant joye, et le landemain furent espousez. Et fu la feste 
<lb/> grant et noble. Moult furent ceulx du pays liez et joyeulx quant ilz 
<lb/> sceurent ces nouvelles. Le duc Anthoine jut la nuit lez sa moillier. 
<lb/> Et celle nuit fu engendrez un tres vaillant hoir, qui puis fist moult 
<lb/> de prouesces et de vaillances. Et fu nommé 
<lb/> Bertran. La feste dura <num>XV.</num> jours. Et donna le duc moult de beaulx 
<lb/> dons. Lors prist Anthoine les hommages de ses hommes et de ses 
<lb/> fiefvez. Et donna le roy d'Ausay a ses hommes congié d'aler en 
<pb n="171"/>
<lb/> leurs pays et demoura avecques Anthoine a privee mesgnie, pour 
<lb/> acomplir ce qu'il avoit en convenant au traictié de la paix. Et 
<lb/> ala le duc, son frere, le roy et la baronnie par my le pays, visitant 
<lb/> bours, villes et forteresses et mist tout a point par si bonne ordonnance 
<lb/> que chascun disoit que c'estoit un des plus saiges princes 
<lb/> que ilz eussent oncques mais veu. Et quant il ot bien visité tout 
<lb/> le pays, si retourna a Lucembourc, ou la duchesse Crestienne le 
<lb/> receut moult liement. Et lors ot conseil le duc Anthoine de porter 
<lb/> sur ses armes l'ombre d'un lyon de gueules, a cause de sa duchié, 
<lb/> et aussi la duchesce l'en avoit par mainteffoiz requis et prié. Ainsi 
<lb/> sejournerent a Lucembourc environ deux mois le duc 
<lb/> et le roy et Regnault en grant deduit. En ce pendant 
<lb/> estes vous venu un messagier qui venoit de Behaingne de par le 
<lb/> roy Fedric, qui fu frere le roy d'Ausay, que payens et Sarrasins 
<lb/> avoient assegié en Prange. 
</p>
</div>
<div>
<head>Comment le messaige du roy Fedric de Behaigne vint querir secours 
au roy d'Ausaiz,, son frere,, contre les payens qui le tenoient assegié.</head>
<p> 
<lb/> <hi rend="ital">Comment le messaige du roy Fedric de Behaigne vint querir secours 
<lb/> au roy d'Ausaiz, son frere, contre les payens qui le tenoient assegié.</hi> 
<lb/> En ceste partie dit l'ystoire que un messaige vint a Lucembourc 
<lb/> de par le roy Fedric de Bahaigne, qui moult par estoit vaillant 
<lb/> et preudoms, et qui fort avoit soustenu la foy catholique en son 
<lb/> temps contre les Sarrazins, le roy de Craquo 
<lb/> et les autres roys marchissans; et pour tant l'avoient pour lors 
<lb/> couru sus en son pays. Et n'estoit pas le roy Fedric fort assez, et 
<lb/> s'estoit mis en sa cité de Prange, lui et la plus grant partie de 
<lb/> ses gentilz hommes. Cellui roy n'ot plus de hoirs que une seule 
<lb/> fille, et ot a nom Aiglente. Et le dit roy Fedric <supplied resp="#editor">estoit</supplied> frere du roy 
<lb/> d'Ausay, et pour tant envoioit il au secours devers lui. Le messaige 
<lb/> avoit esté en Ausaiz, et la lui avoit on dit que le roy estoit a Lucembourc. 
<lb/> Tant enquist le messagier que il trouva le roy, et lui 
<lb/> presenta la lettre de par le roy son frere. 
<lb/> Le roy rompy la cire et lisi la lettre. Et quant il voit le meschief 
<lb/> ou son frere est, si a dit si hault que tous le porent oïr et entendre: 
<pb n="172"/>
<lb/> <q>« Hahay, dist il, Fortune, comme tu es perverse et poy fiable! Ly 
<lb/> homs est bien deceuz qui en toy ne en tes dons s'affie. Or n'a pas 
<lb/> granment que du plus hault de ta roe tu m'as mis au plus bas, 
<lb/> et encore ne te souffist il mie, mais me veulz destruire, quant mon 
<lb/> frere, qui est un des preudoms et un des plus vaillans 
<lb/> roys du monde, tu veulz ainsi desemparer de son 
<lb/> royaume, se Dieux, par sa grace, n'y met prouchain remede. »</q> Lors 
<lb/> tourne devers le duc Anthoine, en disant: <q>« O tu, tres nobles et tres 
<lb/> vaillans homs, or me va de mal en piz. Vostre haulte, noble et 
<lb/> puissant chevalerie ne m'a pas tant seulement maté ne amenry 
<lb/> de mon honneur, mais avec moy le plus preudomme et le plus 
<lb/> vaillant roy qui feust en toute la langue tudesque et qui plus 
<lb/> vaillaument a deffendu nostre foy catholique contre les ennemis 
<lb/> de Dieu. Or est ainsi que je ne le puis secourir devers ses ennemis. 
<lb/> Ainsi sommes nous deux roys exilliez par vostre prouesce, non pas 
<lb/> par vous, mais par ma fole emprise, car Dieux si m'a pugny encore 
<lb/> moins que je ne l'avoye desservy. »</q> Et lors commence a mener une 
<lb/> telle douleur que c'estoit une pitié a veoir. 
<lb/> Moult fut doulent le duc Anthoine quant il ot entendu les piteux 
<lb/> regrez que le roy d'Ausay avoit fais. 
<lb/> Et lors lui dist: <q>« Sire roy, dictes moy pourquoy vous menez si grant 
<lb/> doulour. Sire, dist le roy, par Dieu, il y a bien cause. Or vous plaise 
<lb/> a regarder en ceste lettre et vous verrez la douleur et le meschief 
<lb/> ou mon frere est, auquel je ne puis aidier ne conforter, car vous 
<lb/> avez confondue ma puissance. »</q> Lors prist le duc la lettre et la lisy 
<lb/> de chief en chief, et voit la misere ou le roy Selodus de Craquo 
<lb/> tenoit le roy Fedric de Behaigne, en Prange sa cité, ou ilz n'ont, 
<lb/> si comme dit la teneur de la lettre, pas pour vivre pour plus de 
<lb/> trois a quatre mois. Quant le duc Anthoine scot le meschief que 
<lb/> les Sarrasins font au roy, si en ot grant pitié et jure en son cuer 
<lb/> que pas ne demourra en ce party et que Sarrasins acheteront la 
<lb/> peine que ilz font souffrir aux Crestiens. Et lors dist au roy: <q>« Sire 
<lb/> roy, se je vous vouloye aidier a secourir vostre frere, y vouldriez 
<lb/> vous aler? »</q> Et quant le roy entent ceste parole, si se gecte a genoulx 
<lb/> en disant: <q>« Sire, se vous me vouliez faire ceste grace, je vous jure 
<lb/> ma foye que je feroye Regnault, vostre 
<pb n="173"/>
<lb/> frere, roy de Behaigne après le decez de mon frere le roy, qui est 
<lb/> ainsnez de moy bien prez de <num>XX.</num> ans; car sachiez que mon frere 
<lb/> n'a plus de hoirs que une bele fille, qui a nom Aiglentine, qui a 
<lb/> environ <num>XV.</num> ans, et celle donray je, s'il vous plaist, a Regnault, 
<lb/> vostre frere. Par foy, dist le duc, et je l'accorde. Or vous en alez en 
<lb/> Ausaiz et faictes vostre mandement. Et soiez cy dedens trois sepmaines 
<lb/> et vous logiez la en ces prez, en voz tentes qui encores 
<lb/> y sont tendues; et entretant je manderay ma gent qui sont en la 
<lb/> guerre avecques un mien chevalier en la Leffre ou on lui avoit fait 
<lb/> tort. »</q> Et le roy lui respond: <q>« Sire duc, Cellui le vous merisse qui 
<lb/> souffry la mort en la croix pour nous rachater de l'infernal servage. »</q> 
<lb/> Puis prent congié du duc et de la duchesse et de Regnault 
<lb/> et de toute la baronnie, et monte a cheval, et s'en va errant avec 
<lb/> sa mesgnie, tant comme il puet, vers son pays d'Ausaiz, doulens 
<lb/> de sa perte et joyeulx du secours que le duc 
<lb/> Anthoine lui a promis faire pour secourir le roy Fedric, son frere. 
<lb/> La vraye histoire nous tesmoingne que tant chevaucha le roy 
<lb/> qu'il vint en son pays d'Ausaiz, ou il fu moult bienviengniez de 
<lb/> sa baronnie, et ala tantost veoir Melide, sa fille, qui n'avoit pas 
<lb/> encore deux ans accomplis, et puis repaira vers ses barons et leur 
<lb/> a dit tout son affaire, et comment il lui falloit aler secourre son 
<lb/> frere, et comment le duc Anthoine et Regnault, son frere, l'yront 
<lb/> aidier a toute leur puissance. <q>« Par foy, sire, dirent les barons, dont 
<lb/> ne puet il que la besoingne ne se porte bien, car encontre leur effort 
<lb/> ne pevent payens contrester. Or vous delivrez de faire vostre mandement, 
<lb/> car nous yrons tous avec vous. »</q> 
<lb/> Lors fait le roy son ost semondre et mande par tout ses amis 
<lb/> et aliez. Et en pou de temps assembla bien de <num>VJ.</num> a <num>VIJ.</num> mil hommes. 
<lb/> Et se part de son pays et y laissa bon gouverneur. Puis 
<lb/> erra tant que, au chief de trois sepmaines, il se loga 
<lb/> devant Lucembourc, en la praierie, es tentes qu'il y avoit laissiees. 
<lb/> Et les gens au duc Anthoine estoient revenus, qui furent en nombre 
<lb/> cinq mille bacinez et mil et cinq cens que arbalestriers que 
<lb/> archiers, sans ceulx de la duchié, qui furent bien <num>IJ.</num> mille. Mais 
<lb/> Anthoine n'en voult mener que mille, et le remenant laissa pour 
<pb n="174"/>
<lb/> garder le pays, et le recommanda, et la duchesse aussi, a un baron 
<lb/> de Poictou nommé le seigneur d'Argenton. 
<lb/> En ceste partie dit l'ystoire que, quant le duc Anthoine prist 
<lb/> congié de la duchesse, qu'elle fut moult courrouciee, mais elle n'en 
<lb/> ose monstrer semblant, mais lui prie de revenir le plustost que il 
<lb/> pourra, et il lui dist que si fera il et lui dist: <q>« Duchesse, pensez de 
<lb/> vous et de vostre fruit; et, se Dieux donne par sa grace que ce 
<lb/> soit un filz, si le faictes baptisier, et vueil qu'il soit nommez Bertran. »</q> 
<lb/> Et la dame respond: <q>« Monseigneur, a vostre plaisir. »</q> 
<lb/> Atant s'entrebaisent, et s'en party le duc 
<lb/> et vint a ses gens et fait sonner ses trompettes. Ly ost se desloge 
<lb/> et se met a chemin. La peussiez oïr grant effroy. L'avant garde 
<lb/> chevauche a exploit, laquelle conduisoit le roy d'Ausay et Regnault 
<lb/> de Lusignen, montez sur un hault destrier lyart, armez de toutes 
<lb/> pieces, excepté le bacinet; qui tenoit un gros baston ou poing, et 
<lb/> ordonnoit ses gens moult a droit. Et bien sembloit prince de hault 
<lb/> cuer et de haulte emprise. Et après l'avant garde venoit le sommage 
<lb/> et la grosse bataille, et puis l'arriere garde, que le duc Anthoine 
<lb/> faisoit, car on lui avoit bien dit que en cellui pays avoit foison de 
<lb/> robeurs, mais le duc leur manda de fort en fort, que se ilz estoient 
<lb/> si hardy de prendre rien sur lui ne sur ses gens, qu'il en feroit tele 
<lb/> justice que les autres s'en chastieroient. En ce party passa toute 
<lb/> la Leffe que mal soit cellui qui y feust si hardiz de mesprendre 
<lb/> sur l'ost qui vaulzist une maille. 
<lb/> Une nuytie loga l'ost devant Aes, et lui firent les bourgois de 
<lb/> moult riches presens, dont Anthoine les 
<lb/> mercia moult, et leur offry son service, se mestier en avoient. Et 
<lb/> le lendemain, après la messe, se desloga l'ost et errerent tant qu'ilz 
<lb/> se logierent sur le Rin, qui est une grosse riviere merveilleusement. 
<lb/> Et firent ceulx de Couloigne grant dangier de laissier passer l'ost 
<lb/> par my la cité, au pont. 
<lb/> Anthoine fu moult doulens quant il scot que ceulx de Couloigne 
<lb/> faisoient dangier de lui et son ost laissier passer par my la cité. 
<lb/> Lors leur manda moult fierement comment il s'en aloit pour lever 
<pb n="175"/>
<lb/> le siege du roy de Craquo, qui avoit assegié le roy de Bahaigne a 
<lb/> <num>LXm.</num> Sarrasins en sa cité de Prange, et que ilz lui mandassent se 
<lb/> ilz estoient de la partie des Sarrasins, et il auroit sur ce adviz, 
<lb/> et aussi que mal gré leurs dens il trouveroit bien passage, mais 
<lb/> non pas si brief que par leur ville, et que, se ilz se destourboient 
<lb/> d'une journee, il savoit bien la maniere comment il en feroit retour 
<lb/> de quatre. 
<lb/> Quand ceulx de Couloingne oyrent ce mandement 
<lb/> et ilz furent bien informez de la fierté et de la puissance 
<lb/> des deux freres, si orent grant doubte et envoierent par devers 
<lb/> le duc Anthoine quatre des plus notables bourgois de la cité, qui 
<lb/> moult humblement lui firent la reverence, et furent moult esbahiz 
<lb/> de sa fiere contenance. Nonpourtant lui dirent: <q>« Tres noble et puissant 
<lb/> sire, les bourgois de la cité de Couloigne nous ont envoiez 
<lb/> par devers vous; et sachiez que ilz vous lerront passer par my la 
<lb/> cité paisiblement, par si que ilz soient seurs que vous ne leur laisserez 
<lb/> porter dommage de vous ne de voz gens. Par foy, dist Anthoine, 
<lb/> se j'eusse eu voulenté de leur porter contraire, je leur eusse fait 
<lb/> savoir. Et aussi je n'ay pas cause de le faire, car je ne scay pas 
<lb/> que ilz m'aient riens meffait, ne aux miens, combien que ilz m'y 
<lb/> font penser quant ilz se deffient de moy qui oncques riens ne leur 
<lb/> meffiz. Alez, si leur dictes que, se ilz ne se sentent de viez temps 
<lb/> meffait devers moy ou devers les ducs, mes predecesseurs, dont 
<lb/> ilz n'ayent eu accord, qu'ilz me laissent 
<lb/> passer seurement, se non qu'ilz le me facent savoir. »</q> 
<lb/> Quant ceulx entendirent la parole, si prennent congié, et noncierent 
<lb/> aux bourgois le mandement du duc. Et ceulx mirent leur 
<lb/> conseil ensemble, et par les anciens trouverent qu'ilz ne avoient 
<lb/> oncques eu discort aux ducs de Lucembourc, ne a leurs complices, 
<lb/> et que, puis qu'il estoit si vaillans homs et si veritables, qu'ilz le 
<lb/> lerroient passer. Et lui remanderent ces paroles, et avec ce lui 
<lb/> envoierent moult de beaulx presens, tant d'avoine comme de pain, 
<lb/> de grant foison vins, de chars, de vollaille et foison de groz saumons. 
<lb/> Quant le duc Anthoine ouy la response et vit les grans presens, 
<lb/> si les mercia moult. Et leur dist qu'il estoit moult joyant 
<lb/> quant ceulx de la bonne ville vouloient estre ses amis, et que ilz 
<pb n="176"/>
<lb/> sceussent bien, se ilz avoient besoing de lui, il seroit leur amy a 
<lb/> tout son povoir. Et ceulx l'en mercierent. Et fist le duc donner 
<lb/> a ceulx qui avoient amenez les presens moult 
<lb/> de riches dons, autant ou plus que les presens qu'ilz avoient amenez 
<lb/> valoient, car il ne vouloit pas que ceulx de la ville pensassent qu'ilz 
<lb/> voulzist rien du leur. Si lui tournerent a grant vaillance, et ainsi 
<lb/> demoura ceste nuitiee. 
<lb/> En ceste partie dit l'ystoire que celle nuitie sejourna l'ost devant 
<lb/> Couloigne. Et fu moult bien rafreschy des biens de la ville, car 
<lb/> le duc les fist despartir tant que chascun en ot largement. Et le 
<lb/> lendemain, par matin, le duc entra en la ville, a deux cens hommes 
<lb/> d'armes. Et fist crier, sur la hart, que nul ne feust si hardiz qui 
<lb/> prensist en la cité rien sans paier. Et lors passa l'avant garde en 
<lb/> moult belle ordonnance. Et dirent bien ceulx de la cité que oncques 
<lb/> mais n'avoient veu gens d'armes en plus belle ordonnance. Et 
<lb/> après passa le sommage, et se logerent par de la la riviere, tout 
<lb/> au long de l'eaue, et fu bien heure de vespres avant que le sommage 
<lb/> feust passez. Celle nuit loga le duc en 
<lb/> la cité, o lui les haulx barons de l'arriere garde, ou on lui fist grant 
<lb/> honneur. Et donna a soupper aux dames de la ville et aux bourgois 
<lb/> et a pluseurs gentilz hommes, chevaliers et escuiers, qui demouroient 
<lb/> en la cité. Et après soupper commença la feste grant. Et, 
<lb/> au partir, sachiez qu'il n'y ot dame ne damoiselle a qui le duc ne 
<lb/> feist presenter bel joyel, selon ce qu'il lui sembloit que la personne 
<lb/> le vaulzist. Et aussi fist il a aucuns des bourgois et especialement 
<lb/> a tous les gentilz hommes, et acquist tellement l'amour d'eulx que 
<lb/> ilz voulzissent bien que il feust leurs sires. 
<lb/> Le landemain, par matin, passa la grosse bataille, et puis passa 
<lb/> l'arriere garde en belle ordonnance, et se logierent oultre le Rin. 
<lb/> Et prist le duc congié de ceulx de la ville, et moult les mercie de 
<lb/> l'onneur que ilz lui ont faicte. Et ceulx lui respondent tous d'une 
<lb/> voix: <q>« Noble duc, la cité et nous sommes du tout en vostre commandement, 
<lb/> plus que a seigneur marchissant que nous ayons. Et ne 
<lb/> nous espargniez de chose que nous puissions faire, 
<lb/> car nous en sommes tous prests, et ore et autresfoiz. »</q> Et 
<pb n="177"/>
<lb/> le duc les mercie moult humblement, et se part d'eulx et s'en vint 
<lb/> a sa tente. 
<lb/> Le lendemain, par matin, ainsi que le duc yssoit de sa messe 
<lb/> et qu'il faisoit tromper pour deslogier et que l'avant garde s'estoit 
<lb/> mise au chemin et le sommage, estes vous venus quatre chevaliers 
<lb/> de la cité, armez et montez comme saint George, excepté du bacinet, 
<lb/> qui descendent devant le logeiz au duc. Et <num>CCCC.</num> hommes d'armes 
<lb/> les suivoient, et cent arbalestriers. Les chevaliers saluerent le 
<lb/> duc et puis dirent: <q>« Tres noble et puissant duc, la noble et bonne 
<lb/> cité de Couloingne se recommande en vostre bonne grace. Et, chier 
<lb/> sire, pour le grant honneur et la grant noblesce qu'ilz ont veue en 
<lb/> vous, ilz desirent a estre voz bons amis et que vous les ayez pour 
<lb/> recommandez, et vous envoient quatre cens hommes d'armes et 
<lb/> cent arbalestriers d'estoffe, paiez pour <num>VIIJ.</num> mois, pour aler avecques 
<lb/> vous tout partout ou il vous plaira. 
<lb/> Par mon chief, dist le duc, grans mercis, beaulx seigneurs, et vous 
<lb/> soiez les tres bien venuz. Ceste courtoisie ne fait pas a reffuser, et 
<lb/> saichiez que je ne l'oublieray pas en temps et en lieu. Sire, dist 
<lb/> ly uns des chevaliers, il n'y a nul d'entre nous <num>IIIJ.</num> qui ne sache 
<lb/> tous les chemins de cy en Prusse, et en Esclavonnie, et en Craquo. 
<lb/> Se mestier est, nous vous y guiderons bien et seurement par tous 
<lb/> les destrois, passaiges et rivieres. »</q> A ce respondy le duc: <q>« Beaulx 
<lb/> seigneurs, cecy n'empire pas nostre affaire, et je n'y renonce pas 
<lb/> quant il sera temps. »</q> Atant les fait mettre en ordonnance et les 
<lb/> retint de sa banniere. 
<lb/> Atant se desloge l'avant garde et la grosse bataille et l'arriere 
<lb/> garde, et ont tant erré par leurs journees que ilz sont venuz en 
<lb/> Bavieres. Et estoit le duc Ostes de Baviere a une grosse cité appellee 
<lb/> Mirnuc, a tout grant gent, car il se doubtoit forment du roy 
<lb/> Solodus de Craquo qui estoit au siege devant Prange, ou il tenoit 
<lb/> le roy Fedric de Behaigne en grant misere; 
<lb/> car il avoit bien avec luy <num>IIIJxx</num> mil Sarrasins en sa compaignie. 
<lb/> Et se doubtoit le duc Ostes que, se le roy de Craquo avoit sublimé 
<lb/> a lui le roy Fedric, qu'il ne lui venist courir sus. Et pour tant il 
<lb/> avoit assemblé son conseil assavoir mon qu'il en pourroit faire. 
<pb n="178"/>
<lb/> Atant estes vous venu un ancien escuier qui estoit au duc Oste: 
<lb/> <q>« Monseigneur, par l'ame de moy, je vieng de devers les marches 
<lb/> de Mellumge, mais il s'avale pour venir icy les plus belles gens 
<lb/> d'armes que oncques mais je veisse, et ne scet on ou ilz veullent 
<lb/> traire, fors tant qu'ilz tyrent le droit chemin pour venir icy. Par 
<lb/> foy, dist le duc, je me donne merveille quelz gens ce sont. Se le 
<lb/> roy d'Ausaiz n'eust esté l'autrier desconfit devant Lucembourc, 
<lb/> je pensasse que ce feust il qui alast aidier le roy Fedric, son frere, 
<lb/> contre les Sarrasins. Et, par mon chief, se ce feust il, je alasse avecques 
<lb/> lui pour le secourir. Monseigneur, dist l'escuier, c'est bon de 
<lb/> envoier savoir quelz gens ce sont, ne se ilz 
<lb/> vous veullent se bien non. Damp escuier, dit le duc Oste, aler vous 
<lb/> y convient, puis que vous les avez veuz, car c'est droit. »</q> Et cil respont: 
<lb/> <q>« Par ma foy, j'en suiz tout prest et a Dieu vous commant. »</q> 
<lb/> Il se part et a tant erré qu'il appercoit l'ost ou fons d'une valee 
<lb/> sur une riviere, et percoit les cuisines fumoier, courir chevaulx et 
<lb/> courciers parmy la prayerie, les gentilz hommes par trouppeaulx. 
<lb/> Les uns saillent, les aucuns luttent, les autres gectent la pierre ou 
<lb/> la barre de fer ou la lance ou la darde. Les aucuns espreuvent leurs 
<lb/> braguemars ou leurs pieces ou leurs bacinez de trait, de ject, d'espees, 
<lb/> et d'autres pluseurs fors essays. Par mon chief, dist l'escuier, 
<lb/> vecy bonne contenance de gens d'armes; ilz ne sont pas apprentiz 
<lb/> de leur mestier. Telz gens font fort a ressoingnier et a doubter. 
<lb/> Lors regarde a dextre, sur une petite montaigne, et voit le guet 
<lb/> ou il ot bien <num>Vc.</num> hommes d'armes et voit les coureurs descouvrir 
<lb/> tout autour de l'ost. <q>« Par foy, dist l'escuier, 
<pb n="179"/>
<lb/> qui moult avoit veu en son temps, ce sont tout adroit gens d'armes 
<lb/> et de conqueste. »</q> Lors entre en l'ost et demande le logeis de cellui 
<lb/> qui a le gouvernement de l'ost, et tantost y fu menez. Quant il 
<lb/> vint devant Anthoine, si fu moult esbahiz de sa facon et de sa 
<lb/> fierté; non pour tant le salua moult courtoisement et puis lui 
<lb/> dist: <q>« Monseigneur, le duc Oste de Baviere si m'envoye par devers 
<lb/> vous savoir mon que vous querez en son pays et se vous lui voulez 
<lb/> se bien non; et aussi qui vous estes qui menez si noble compaignie 
<lb/> comme je voy cy assemblee, car il scet bien que vous n'alez 
<lb/> mie a tel route que vous n'aiez grant affaire. Amis, dist Anthoine, 
<lb/> dictes a vostre seigneur que nous ne voulons que bien a lui et à 
<lb/> son pays. Et lui pourrez dire que c'est le roy d'Ausaiz et Anthoine, 
<lb/> duc de Lucembourc, et Regnault, son frere, et pluseurs autres barons, 
<lb/> nobles, chevaliers et escuiers, qui en alons secourre 
<lb/> le roy Fedric de Bahaigne des Sarrasins. Sire, dist l'escuier, 
<lb/> Dieu vous doint faire bon voyage par sa saincte grace, et a 
<lb/> Dieu vous command. Je le voiz dire a monseigneur. Alez a la garde 
<lb/> de Dieu, »</q> dist Anthoine. 
<lb/> L'escuier se part et vint en la cité et recorda au duc tout ce que 
<lb/> vous avez ouy, et la facon et le gouvernement de l'ost, et dist: 
<lb/> <q>« Sire, certainement ce sont les gens que je veisse oncques qui plus 
<lb/> font a prisier et a doubter. Par mon chief, dist le duc, il muet ces 
<lb/> deux freres de grant honneur et de grant vaillance de venir de si 
<lb/> loingtain pays querir adventures et secourir le roy Fedric contre 
<lb/> les ennemis de Jhesucrist. Et je prommet a Jhesucrist que ce ne 
<lb/> sera pas sans moy, car il me sera tourné a grant hontaige se je n'y 
<lb/> aloye, posé encore qu'il est mon cousin et que ma terre marchist 
<lb/> si prez de mon royaume, et que les estrangiers le viennent secourir 
<lb/> de si longtaine marche. »</q> Et pour lors avoit fait ly ducs Ostes son 
<lb/> mandement et avoit bien de trois a quatre 
<lb/> mille combatans. Que vous feroye je long compte? L'ost se desloga 
<lb/> et passa par devant Murnuc. Et lors le duc Oste yssy a belle 
<lb/> compaignie de chevaliers et d'escuiers et s'en vint presenter au 
<lb/> roy et a Anthoine, lui et ses gens. Anthoine le receupt liement et 
<lb/> le conjoy moult vaillaument. Et ainsi chevaucha l'ost ensemble 
<pb n="180"/>
<lb/> bien six jours. Et cy se taïst l'ystoire d'eulx et parle du roy Fedric, 
<lb/> et ses gens, et du siege. 
<lb/> En ceste partie dit l'ystoire que la puissance du roy Solodus 
<lb/> de Craquo fu moult grande, et n'osoit pas bonnement a plain le 
<lb/> roy Fedric yssir. Non pour quant fist il mainte saillie sur les Sarrasins, 
<lb/> ou il les greva moult, et y ot mainte grosse escarmouche, 
<lb/> et presque tous les jours estoit la meslee a la barriere. Et avoit 
<lb/> en la cité cent bacinez de Hongres qui durement estoient bons 
<lb/> chevaucheurs, et yssoient moult souvent et estourmissoient l'ost 
<lb/> et portoient grant dommage. 
<lb/> Or advint une journee que Sarrasins vindrent 
<lb/> escarmouchier par un matin, et ceulx de la ville avalerent 
<lb/> le pont et ouvrirent portes et barrieres, et yssi le roy tous armez 
<lb/> a belle compaignie, et firent grant occision de payens et les rebouterent 
<lb/> jusques aux logés. Le roy de Craquo estoit armez et montez 
<lb/> sur un fort destrier, sa banniere au vent, acompaignié bien 
<lb/> de <num>XV</num> <abbr>mille.</abbr> Sarrasins, et s'en vint vers la bataille. La ot maint 
<lb/> coup pris et donné, et par force convint Bahaignoiz reculer jusques 
<lb/> aux barrieres. La ot grant mortalité de l'un costé et de l'autre, 
<lb/> car le roy Fedric resbaudissoit moult ses gens. Et apperceut le roy 
<lb/> Solodus qui faisoit grant dommage de ses gens. Lors broche le cheval 
<lb/> des esperons et estraint l'espee ou poing et va ferir le roy sarrasin 
<lb/> sur le heaume par telle vertu qu'il l'embrunche sur le col 
<lb/> du destrier, et par pou qu'il ne versa par terre, car il perdy tous 
<lb/> les deux estriers. Mais ses gens s'en apperceurent et le redrecerent 
<lb/> en estant. Et le roy Fedric fiert un payen 
<lb/> par telle force que il l'abat mort par terre. Le roy de Craquo fu 
<lb/> revenu a lui, et tenoit une archigaye a un fer trenchant et large, 
<lb/> et voit le roy Fedric qui moult dommage ses gens. Il s'approuche 
<lb/> de lui et escout l'archigaye et la laisse aler devers le roy Fedric 
<lb/> par telle vertu que il le perce de part en part. Et le roy, qui tost 
<lb/> senty la destrece de la mort, ne se pot plus tenir sur le destrier, 
<lb/> mais chey a terre a la renverse tout mort. Lors furent Bahaignons 
<lb/> moult doulens et rentrent en la cité et lievent le pont et ferment 
<lb/> la porte. Lors commenca grant la douleur parmy la ville. 
<lb/> Et le roy de Craquo fait prendre le corps du roy Fedric tout 
<lb/> mort et le fist ardoir devant la porte pour plus esbahir ceulx de 
<lb/> la cité de Prange. 
</p>
<pb n="181"/>
</div>
<div>
<head>Comment le roy Selodus fist ardoir le corps 
du roy Fedric de Bahaigne devant la porte de Prange.</head>
<p> 
<lb/> <hi rend="ital">Comment le roy Selodus fist ardoir le corps 
<lb/> du roy Fedric de Bahaigne devant la porte de Prange.</hi> 
<lb/> Quant ceulx de la cité sceurent la mort de leur roy, si furent 
<lb/> moult doulens et moult esbahiz et demainent moult grant douleur. 
<lb/> Mais, par especial, sur tous eulx, la pucelle Aiglentine menoit 
<lb/> tel dueil que c'estoit grant pitié a veoir, et disoit en ses regrez: 
<lb/> <q>« Hee, Vray Dieu, qui est ce qui me pouroit ores conforter, 
<lb/> quant je voy la mort de mon pere et la destruction de mon peuple 
<lb/> et de moy, ne je ne voy lieu dont secours 
<lb/> me puist venir, car j'ai ouy dire que mon oncle le roy d'Ausay, ou 
<lb/> je me fioye, a esté desconfiz devant Lucembourc. Vrais Dieux! 
<lb/> Or ne scay je mais ou attendre, fors en vostre tres saincte benigne 
<lb/> grace. Tres noble et excellente Vierge, Royne, Mere du Sauveur 
<lb/> de tout le monde, veulliez reconforter ceste povre orpheline et la 
<lb/> veulliez garder par vostre saincte pitié et par vostre misericorde, 
<lb/> que ces faulx Sarrasins n'aient ja puissance sur son corps. »</q> Lors 
<lb/> demaine la pucelle telle douleur que c'estoit grant pitié a veoir 
<lb/> et se deteurtoit et tiroit ses cheveulx, que de l'angoisse qu'elle 
<lb/> sentoit il n'a si dur cuer ou monde qui n'en eust eu pitié. Et ses 
<lb/> dames et ses damoiselles la reconfortoient le plus bel qu'elles le 
<lb/> savoient faire. Mais en son dueil n'avoit point de fin. 
<lb/> Et ceulx de la cité estoient tant esbahiz et desconfortez, tant 
<lb/> de la mort de leur roy comme de la doubte des Sarrasins, que ilz 
<lb/> ne savoient que faire d'eulx rendre, sauve 
<lb/> leurs vies, car le roy Selodus leur faisoit fort requerir et leur faisoit 
<lb/> monstrer comment ilz ne se povoient tenir, et que, se il les 
<lb/> prenoit par force, que ilz n'y auroient ja rancon, fors d'estre tous 
<lb/> ars en pouldre, dont la cité fu en grant balance de rendre. Mais il 
<lb/> y ot de moult preudommes chevaliers qui moult avoient amé le 
<lb/> roy et amoient la pucelle, sa fille, qui leur disoient: <q>« Fausse gent, 
<lb/> que voulez vous faire? Encore n'est pas revenu le messaige qui 
<lb/> est alez querre le secours au roy d'Ausaiz. Prenez cuer en vous, 
<lb/> car vous orrez par temps bonnes nouvelles. »</q> Quant ceulx les entendirent 
<lb/> ainsi parler, si respondirent au conseil des Sarrasins que ilz 
<lb/> ne se rendroient point et qu'ilz estoient tous confortez en contre 
<lb/> leur puissance. Quant Selodus le scot, si fu moult courrouciez et 
<lb/> jura ses dieux que tous seroient ars en pouldre. Mais en pou d'eure 
<pb n="182"/>
<lb/> Dieux labeure. Et aussi tel jure aucunesfoiz de son marchié qui 
<lb/> puis en laisse. Non pour tant aussi fist Selodus ainsi comme vous 
<lb/> orrez cy avant en la vraye histoire. 
<lb/> Le roy Selodus fut moult courroucié de la response, et fait escarmouchier 
<lb/> souvent et assaillir la cité et les descuere et griefve quanqu'il 
<lb/> puet, car il voit et appercoit que ceulx de dedens se deffendent 
<lb/> lentement; et, se ne feust la doubte et crainte des nobles du 
<lb/> pays qui la estoient, ilz se feussent rendus de fait. 
<lb/> Or vous diray du duc Anthoine et de son frere Regnault et du 
<lb/> roy d'Ausaiz et du duc Oste de Baviere, qui admenoient leur ost 
<lb/> bien hastivement, car bien avoient ouy dire la misere ou ilz estoient 
<lb/> en la cité, mais pas ne savoient la mort du roy Fedric. Un jeudy, 
<lb/> au soir, s'en vindrent logier sur une riviere, environ a une grosse 
<lb/> demie lieue de Prange. Et cellui soir fu commandé a un chevalier 
<lb/> du pays, qui estoit en leur compaignie, que il alast le lendemain 
<lb/> noncier leur venue en la cité. Et cil monta tout au plus matin a 
<lb/> cheval et s'adreca vers la ville. Mais le roy 
<lb/> Selodus avoit fait armer ses gens, et faisoit fort assaillir la cité, 
<lb/> car il avoit grant desir de la prendre, et faisoit moult asprement 
<lb/> assaillir, et ceulx de dedens se deffendoient moult laschement. 
<lb/> Bien s'en appercoivent Sarrasins et assaillent tant plus courageusement. 
<lb/> Et ja feust la besoingne mal tournée quant cellui chevalier 
<lb/> vint, qui bien apperceut l'assault et la feble deffense de ceulx 
<lb/> de dedens. 
<lb/> Il escheva l'assault et vint a une poterne. Ceulx de la garde 
<lb/> le congnurent bien et le laissierent entrer dedens. Et s'en court 
<lb/> par my les deffenses, criant: Seigneurs, deffendez vous, ayez bon 
<lb/> cuer. Vecy la fleur de chevalerie du monde qui vient a secours 
<lb/> avecques le roy d'Ausaiz, et les verrez tantost commencier la 
<pb n="183"/>
<lb/> bataille; ja Sarrasin n'en eschappera qui ne soit ou mort ou pris. 
<lb/> Et quant ceulx l'entendent, si gettent tous ensemble un cry hault 
<lb/> et grant, et se prindrent a deffendre par tele maniere que mal 
<lb/> soit du Sarrazin qui osast demourer ou pié 
<lb/> du mur. Et demoura ou fons des fossez grant foison de payens 
<lb/> mors et affolez. Et quant le roy Selodus appercoit qu'ilz avoient 
<lb/> repris si grant cuer, si en fut fort esmerveilliez, et moult en fu 
<lb/> doulent, ne il ne scet que penser, car il n'y a si hardy Sarrazin qui 
<lb/> osast approuchier, mais en vont tous reculant arriere. 
<lb/> Et quant le roy Selodus appercoit que ses gens reculoient ainsi, 
<lb/> si en fu moult doulent et ot grant merveille pour quelle cause ceulx 
<lb/> de dedens avoient reprins tel cuer. Mais par temps sera plus courrouciez 
<lb/> que devant, car le duc Anthoine chevauche, banniere desploiee, 
<lb/> en belle bataille. Et avoit fait laissier les logeiz tous droiz 
<lb/> et bien <num>Vc.</num> hommes d'armes pour les garder. Et estoit le roy d'Ausaiz 
<lb/> et le duc de Bavieres en l'arriere garde et Anthoine et Regnault 
<lb/> en la premiere bataille. La veissiez noble bachelerie et ces bannieres 
<lb/> venteler au vent, bacinez, harnaiz de jambes, l'or, l'azur et les 
<lb/> couleurs des bannieres et des pennons resplendir 
<lb/> contre le soleil. 
<lb/> Et tant errerent en ordonnance qu'ilz virent la cité que Sarrasins 
<lb/> assailloient. Et veoient les tentes et les trez et les paveillons, 
<lb/> ou il avoit grant foison de Sarrasins. Lors fist Anthoine arrester 
<lb/> ses gens, tant que l'arriere garde feust venue, et ordonna sur les 
<lb/> esles archiers et arbalestriers. Et lors furent apperceuz des Sarrasins, 
<lb/> qui le coururent dire au roy Selodus, en disant: <q>« Laissiez 
<lb/> l'assault, que a mal heure fut il encommenciez. Car sachiez que 
<lb/> veez cy tant de crestiens venir que tous les champs en sont couvers. »</q> 
<lb/> Quant le roy ouy ce, si fu moult courrouciez et fist laissier 
<lb/> l'assault. Et s'en vint au dehors de son logeiz et ordonne ses gens 
<lb/> et les batailles au mieux qu'il puet. Et Anthoine et Regnault font 
<lb/> sonner leurs trompettes, et fait sa bataille mouvoir tout le petit 
<lb/> pas. 
<lb/> Quant les deux osts s'entrevirent, la ot grant effroy, et a l'approuchier 
<lb/> fu la huee grant. La en y ot de telz qui voulzissent 
<lb/> bien estre dont ilz se furent partiz. A l'abaissier des 
<lb/> lances ot grant abbateiz, et, d'un costé et d'autre, de mors et de 
<lb/> navrez grant foison. Lors trayent les espees et fierent l'un sur 
<pb n="184"/>
<lb/> l'autre sans pitié. La ot maint Sarrasin mort et abatu par terre. 
<lb/> Moult bien si prouverent Poitevins et font grant occision des Sarrasins. 
<lb/> Mais le roy Selodus crie son enseigne a haulte voix, et joint 
<lb/> l'escu au pitz, et brandist le fust de lance et broche le destrier des 
<lb/> esperons; au doz le vont suivant <num>Xm.</num> Sarrasins. Et le roy baisse 
<lb/> la lance et fiert un crestien par telle vertu qu'il lui met fer et fust 
<lb/> et pennon tout par my le corps, et l'abbat mort a la terre. Et ses 
<lb/> gens le suivent au doz, qui moult vaillaument se porterent et 
<lb/> firent grant dommage de noz crestiens, et les ont reculez du gect 
<lb/> d'une lance. Lors crie le roy Selodus son enseigne, disant: <q>« Ferez, 
<lb/> seigneurs barons, la journee est a nous, ilz ne nous pevent eschapper. »</q> 
<lb/> Et Poitevins les reçoivent moult asprement. 
<lb/> Sachiez que la ot grant perte d'un costé et d'autre. 
<lb/> Atant esvous le duc Anthoine, l'espee ou poing. Quant il appercoit 
<lb/> ses gens reculer, par poy qu'il ne desue de dueil. Lors escrie 
<lb/> Lusegnen a haulte voix, et se boute entre les Sarrasins plus roidement 
<lb/> que fouldre ne chiet du ciel. Et fiert a dextre et a senestre, 
<lb/> et rompt et abat quanqu'il encontre; et ses gens le suivent au doz, 
<lb/> qui sont tous esbahiz de ce que ilz lui voient faire. La n'y ot si 
<lb/> hardy Sarrasin qui l'osast actendre, mais reculent vers leurs tentes. 
<lb/> Et le roy Selodus si escrie a sa gent: <q>« Avant, seigneurs barons, 
<lb/> deffendez vous. Se pour un seul homme vous en fuiez, ce sera 
<lb/> grant honte. »</q> La ralie sa gent et rent etal a Anthoine et aux Poictevins 
<lb/> moult bachelereusement. Atant es vous un admirault qui 
<lb/> se fiert en la bataille a <num>Xm.</num> payens. La renforce la meslee moult 
<lb/> obscure et moult horrible. La ot tant Sarrasins occiz que c'estoit 
<lb/> sans nombre, et mains crestiens y furent 
<lb/> bleciez. 
<lb/> Atant es vous l'arriere garde, que le roy d'Ausaiz et le duc Oste 
<lb/> de Baviere admenoient, qui se ferirent vigoureusement en la bataille. 
<lb/> La fu la douleur et l'occision grant, car moult bien endurerent 
<lb/> les faiz et d'un costé et d'autre. Atant es vous venuz Regnault 
<lb/> et Anthoine, qui se fierent d'accort entre les Sarrasins. Et font 
<lb/> telle occision qu'il n'y ot Sarrasin ne crestien qui ne s'en donnast 
<lb/> merveilleux coups que ilz donnoient. Et, en la parfin, il n'y ot si 
<lb/> hardy païen qui les ose attendre a coup, mais par tout ou ilz tournent, 
<pb n="185"/>
<lb/> ilz vont fuyant. Et tous les crestiens le font si bien que Sarrasins 
<lb/> eussent tourné le doz, ne feust le roy Selodus qui moult 
<lb/> vaillaument les tient ensemble. Et sachiez que il fist trop grant 
<lb/> dommage de crestiens, et ravigora ses gens par tel party qu'ilz 
<lb/> se deffendent asprement. 
<lb/> Mais quant Regnault appercoit le roy Selodus qui ainsi rent estal 
<lb/> et maintient la bataille si tres vaillaument 
<lb/> que on ne pourroit mieulx, si jure par Jhesucrist ou il mourra en 
<lb/> la paine ou il delivrera la place du Sarrasin. Lors tourne la targe 
<lb/> derriere le dos et broche le cheval par grant air, et s'en va a plain 
<lb/> cours vers le roy de Craquo. Et quant le roy le voit venir, si haulce 
<lb/> l'espee et le fiert sur le heaume de toute sa force un moult rude 
<lb/> coup. Mais l'espee glicha aval sur la senestre cuisse et le bleca un 
<lb/> petit, tant que le sang en couru jusques au talon. Et Regnault, 
<lb/> qui en fu moult doulent, lieve l'espee a deux mains et fiert le roy 
<lb/> Selodus par grant ayr sur le bacinet si grant coup qu'il fu si estonnez 
<lb/> que l'espee lui vola des mains et s'enclina sur le col du cheval, 
<lb/> et rompy par force la couroye du bacinet. Et Regnault le refiert 
<lb/> et le charge si de coups qu'il le convint voler par terre, et ot si 
<lb/> grant foule par dessus lui, car sa gent le vouloient rescourre, qu'il 
<lb/> fu mort et estaint entre les piez des chevaulx. 
<lb/> Et quant Sarrasins le sceurent, si tournerent en fuye. Et noz gens 
<lb/> les suivent et vont occiant par my les champs et par les buissons; 
<lb/> et sachiez qu'il en eschappa moult petit. Et ainsi fu la bataille 
<lb/> finee. 
<lb/> Et repairerent aux tentes des Sarrasins, et la se logent les deux 
<lb/> freres. Et le roy d'Ausaiz et le duc Oste se sont partiz a cent chevaliers, 
<lb/> et s'en vont vers la cité, ou ilz furent moult liement receuz, 
<lb/> car chascun avoit grant joye de la victoire. Et lors vindrent au 
<lb/> palays et descendirent, puis montent les degrez de la sale contremont. 
<lb/> Atant est Aiglentine venue a l'encontre de son oncle le roy 
<lb/> et du duc Oste de Bavieres. 
<lb/> Aiglentine, la pucelle, fu moult liee de la desconfiture des Sarrasins 
<lb/> et aussi de la victoire et venue de son oncle. Mais non contretant 
<lb/> elle avoit si grant douleur au cuer de la mort de son pere 
<lb/> qu'elle ne le povoit oublier. Mais quant elle approucha de son 
<lb/> oncle, si l'enclina et le bienviengna moult 
<lb/> doulcement en disant: <q>« Mon chier oncle, vous soiez le tres bien venus. 
<pb n="186"/>
<lb/> Mais, s'il eust pleu a Dieu que vous feussiez venu deux jours plus 
<lb/> tost, vous eussiez trouvé monseigneur mon pere en vie, que le 
<lb/> roy Selodus a mis mort, et puis a fait ardoir le corps, pour plus 
<lb/> despiter la foy catholique. »</q> Quant le roy l'entendy, si fu moult 
<lb/> doulent et jura Dieu et ses sains que autel feroit il du roy Selodus 
<lb/> et de tous les Sarrasins qu'il pourroit trouver, mors ne en vie. 
<lb/> Et lors fist on crier par la cité que de chascun hostel alast un homme 
<lb/> sur le champ pour assembler les Sarrasins mors sur une montaigne 
<lb/> et y portast on grant foison bois, et feust le roy Selodus mis tout 
<lb/> au dessus, et feussent tous couvers de bois, et feust le feu boutez 
<lb/> dedens, et feussent tous les payens ars et bruiz, et tous les crestiens 
<lb/> enseveliz et mis en terre saincte. Et lors le roy d'Ausaiz fist appareillier 
<lb/> pour faire l'obseque du roy Fedric, son frere, moult honnourablement, 
<lb/> ainsi comme vous pourrez cy 
<lb/> aprez ouir. 
</p>
</div>
<div>
<head>Comment le roy d'Ausaiz fist faire l'obseque du roy Fedric de Behaingne,, 
ou furent les IJ. freres et pluseurs autres barons.</head>
<p> 
<lb/> <hi rend="ital">Comment le roy d'Ausaiz fist faire l'obseque du roy Fedric de Behaingne, 
<lb/> ou furent les <num>IJ.</num> freres et pluseurs autres barons.</hi> 
<lb/> L'ystoire nous dit en ceste partie que moult fu le roy d'Ausaiz 
<lb/> doulent de la mort de son frere. Mais le dueil en convient passer 
<lb/> quant il plaist a Dieu. Il fist apprester pour faire l'obseque moult 
<lb/> honnourablement, et fut tout prest a la grant eglise. Et lors monta 
<lb/> a cheval, avec lui le duc Oste de Bavieres et pluseurs des barons 
<lb/> de Bahaigne. Et s'en vont tous vestuz de noir aux tentes qui furent 
<lb/> des Sarrasins, ou les deus freres estoient 
<lb/> logiez. Et orent fait venir le sommage et ceulx qui gardoient les 
<lb/> logeiz, et fait tendre a un des costez de l'ost. Et departissoient les 
<lb/> deux freres l'eschec a chascun, grans et petiz, qu'il n'y ot cellui 
<lb/> qui ne s'en tint a bien paiez. 
<lb/> Estes vous venuz le roy, le duc Oste et la baronnie, qui saluerent 
<lb/> les freres moult courtoisement, et les freres les receurent moult 
<lb/> amiablement. Adont compta le roy d'Ausais aux deux freres comment 
<pb n="187"/>
<lb/> le roy Fedric avoit esté mort en bataille et comment le roy 
<lb/> de Craquo avoit fait ardoir le corps ou despit de toute crestienté; 
<lb/> et pour ce avoit il fait ardoir le roy Selodus et tous les Sarrasins. 
<lb/> <q>« Par mon chief, dist Anthoine, sire roy, vous avez tres bien fait. »</q> 
<lb/> Et vrayement le roy Selodus fist grant mesprison et grant cruaulté, 
<lb/> car puis que uns homs est mort, c'est honte a son ennemy de le 
<lb/> plus touchier. <q>« Par ma foy, sire, dist le duc Oste, vous dictes verité. 
<lb/> Mais le roy d'Ausaiz est cy venus pour vous prier, et Regnault, 
<lb/> vostre frere, aussi, de venir a l'obseque du 
<lb/> roy Fedric, son frere, qui ja est tout prest de commencier; les 
<lb/> pseaulmes et vigilles furent dès ersoir dictes. »</q> Adont respondirent 
<lb/> les freres: <q>« Nous yrons voulentiers. »</q> Et lors montent a cheval a moult 
<lb/> belle compaignie, et vindrent en la cité ou dames et damoiselles, 
<lb/> chevaliers et escuiers, bourgois et gens de commun les regardoient 
<lb/> a merveille. Et fort estoient esbahiz du gipp de lyon que Anthoine 
<lb/> avoit sur la joe, mais moult prisoient le beau corps et les beaulx 
<lb/> membres de lui et de Regnault. Et bien disoient: <q>« Ces deux princes 
<lb/> sont bien tailliez de conquerir et tenir terre. »</q> En ce party vindrent 
<lb/> a l'eglise et descendirent. 
<lb/> Aiglentine estoit a l'entree de l'eglise, qui moult humblement 
<lb/> fist la reverence aux deux freres et les mercia humblement du 
<lb/> noble secours que fait lui avoient, car, après Dieu, ilz luy avoient 
<lb/> sauvé son honneur, sa vie et son pays. Et Anthoine lui respont 
<lb/> moult humblement: <q>« Damoiselle, nous n'avons fait fors 
<lb/> sans plus fors ce que nous devons, car tous bons crestiens 
<lb/> sont tenus de destruire les ennemis de Nostre Seigneur. »</q> Et 
<lb/> lors les deux freres prindrent la pucelle par les deux lez et l'adextrerent 
<lb/> en son siege. La estoit la pucelle noblement acompaignie 
<lb/> de dames et de damoiselles du pays. L'obseque fu fait et les chevaulx 
<lb/> offers ainsi comme il appertient a ung si noble roy comme 
<lb/> le roy Fedric estoit. Et après le service fait, les deux freres monterent 
<lb/> et leur mesgnie. Et le roy d'Ausaiz et le duc Oste de Bavieres 
<lb/> adestrerent la pucelle jusques au palais, et la descendirent, et monterent 
<lb/> ensemble en la sale. Le disner fu prest; ilz laverent et puis 
<lb/> s'assistrent et furent bien serviz. Après les nappes ostees, laverent, 
<lb/> et furent graces dictes. La damoiselle fu convoiee en sa chambre, 
<lb/> qui moult fut doulente de la mort de son pere. Et lors appella le 
<lb/> roy d'Ausaiz les barons du païs en disant ces paroles: 
<pb n="188"/>
<lb/> <q>« Seigneurs barons, dist le roy, il vous fault 
<lb/> entre vous adviser comment vous ayez un vaillant homme pour 
<lb/> gouverner le royaume de ma niepce, car terre qui est en gouvernement 
<lb/> de femme, c'est petit de chose. Or regardez qui y sera bon 
<lb/> au prouffit et honneur de ma niepce et au vostre. »</q> Dont respondy 
<lb/> ly uns pour tous les autres: <q>« Par foy, sire roy, nous ne savons homme 
<lb/> qui par devant vous s'en doye mesler, car se vostre niepce Aiglentine 
<lb/> estoit alee de vie a trespassement, la terre et le royaume de 
<lb/> Behaigne escherroit a vous; si que pour tant nous vous en chargons, 
<lb/> si en faictes a vostre guise, car c'est droit et raison. »</q> Et quant 
<lb/> le roy entendy ces paroles, si respondy: <q>« Par mon chief, pour le 
<lb/> plus brief, il faut ma niepce marier. Or lui querez un mary qui 
<lb/> soit digne de gouverner son royaume, car, quant a moy, j'ay assez 
<lb/> pays a gouverner, je ne quier pas a avoir la gouvernance de cestui. »</q> 
<lb/> Lors respondent les barons tout promptement: <q>« Sire roy, s'il 
<lb/> vous plaist que vostre niepce soit mariee, 
<lb/> si lui querez mary, car par dessus vous n'y a homme qui s'en meslast. »</q> 
<lb/> Et quant le roy l'entent, si leur respond: <q>« Beaulx seigneurs, 
<lb/> et nous y pourverrons a son prouffit et honneur et au vostre et bien 
<lb/> prouchainement, et je m'en voiz parler a elle pour ceste mesme 
<lb/> cause. »</q> Et les barons respondirent: <q>« Sire, Jhesucrist le vous vueille 
<lb/> merir. »</q> 
<lb/> Et atant se part le roy et vint en la chambre sa niepce, qui humblement 
<lb/> le receupt. Et le roy lui dist: <q>« Ma belle niepce, Dieu mercy, 
<lb/> voz besoingnes sont en bon party, et vostre pays est delivré du 
<lb/> dangier des Sarrasins par la puissance de Dieu et des deux freres 
<lb/> de Lusegnen. Or fault regarder comment vostre terre soit gouvernee 
<lb/> dores en avant a vostre honneur et prouffit et de voz gens. »</q> Et lors 
<lb/> lui respondy la pucelle: <q>« Tres chier oncle, je n'ay plus de confort 
<lb/> ne de conseil que vous. Si vous requier, pour Dieu et pour pitié, 
<lb/> que vous y veulliez pourveoir de remede, 
<lb/> car il est bien vray qu'a vous je doy obeir plus que a personne du 
<lb/> monde, et ainsi le vueil je faire. »</q> Dont ot le roy grant pitié et lui 
<lb/> respondy: <q>« Belle niepce, nous y avons ja pourveu; il vous fault 
<lb/> marier a un homme tel qui soit digne de vous gouverner, vous et 
<lb/> vostre pays, ainsi qu'il appertient et il n'est pas loing de cy, beaulx 
<lb/> et bons, nobles, preux, saiges et hardiz. Par foy, beaulx oncles, 
<lb/> dist la pucelle, ce sont grant foison de belles et bonnes taches, et 
<pb n="189"/>
<lb/> scay bien que vous ne me conseillerez pas voulentiers chose qui ne 
<lb/> feust a mon honneur, la ou vous le pensiez savoir ne considerer. 
<lb/> Mais, tres chier oncle, de moy si tost marier après la mort de mon 
<lb/> pere, je ne monstreroye pas que j'en eusse gaires de douleur de 
<lb/> sa mort. Et me semble que je me mefferoye trop et en seroye blasmee 
<lb/> moult durement en derriere; et tel me monstre belle chiere 
<lb/> qui en tendroit moins compte de moy. »</q> 
<lb/> A ce respondy le roy: <q>« Ma belle niepce, 
<lb/> grant chose a ou faire l'estuet, et de deux maulx on doit prendre 
<lb/> le plus petit, quant l'un en fault avoir. Il est bien vray, qui pourroit 
<lb/> bonnement, ce seroit bon pour honneur que vous actendissiez encore. 
<lb/> Mais quoy! Je vous suiz loing logiez, et ne puis cy gaires 
<lb/> demourer sans vostre tres grant dommage et le mien. Et aussi 
<lb/> fault il satisfaire les deux freres du noble secours que ilz vous ont 
<lb/> fait, du vostre et du mien. Et aucuns dient: <q>“ Plus de prouffit et 
<lb/> moins d'onnneur. ”</q> A dire qu'il conviengne que vous leur remunerez 
<lb/> la courtoisie qu'ilz vous ont faicte, la moitié de vostre royaume 
<lb/> ne souffiroit pas, a la paine et a la coustenge qu'ilz ont eue pour 
<lb/> vous. Et, d'autre part, belle niepce, sachiez que vous n'estes pas 
<lb/> trop bonne pour avoir si noble homme a mary comme Regnault 
<lb/> de Lusegnen, car il est bien digne d'avoir la plus grant dame du 
<lb/> monde, tant soit de noble ligne, tant de beauté, de bonté 
<lb/> et de haulte prouesce. »</q> 
<lb/> Quant la pucelle entendy le roy, son oncle, si fu toute honteuse. 
<lb/> Et voit bien qu'elle est en dangier et de son peuple et de pluseurs 
<lb/> autres choses. Si ne scot que respondre, fors tant qu'elle dit tout 
<lb/> en plourant: <q>« Tres chiers sires, je n'ay plus de confort que Dieu 
<lb/> et vous; faictes de moy et de mon royaume ce qu'il vous plaira. 
<lb/> Belle niepce, dist le roy, vous dictes bien. Et je vous jure par ma 
<lb/> foy que je ne feray chose que je ne face pour le mieulx. Or ne plourez 
<lb/> plus, car je vueil que vous vous delivrez de ceste besoingne, 
<lb/> car plus demourroit ceste baronnie, qui sont bien <num>XIJ.</num> mille combatans, 
<lb/> sur vostre pays, tant y aurez vous plus de dommage. »</q> Et 
<lb/> celle, qui bien scet qu'il a droit, lui a dit: <q>« Chiers oncles, faictes vostre 
<lb/> plaisir. »</q> 
<lb/> Lors vint le roy en la sale ou les deux freres estoient, et moult 
<lb/> de noble baronnie, tant du pays comme d'ailleurs. Et lors prist 
<lb/> le roy la parole et dist a Anthoine: <q>« Noble duc, plaise vous a entendre 
<pb n="190"/>
<lb/> a moy. Les barons de ce pays vous supplient, 
<lb/> et aussi faiz je, que il vous plaise que Regnault, vostre 
<lb/> frere, soit roy de Bahaingne et qu'il preingne pour moillier Aiglentine, 
<lb/> ma niepce. Et, chiers sires, veulliez lui prier que ce ne veulle 
<lb/> reffuser, car les barons de cest pays le desirent moult avoir a seigneur. »</q> 
<lb/> A ce respond Anthoine: <q>« Sire roy, ceste requeste est digne 
<lb/> d'estre octroyee, et dès cy si sera elle. Or faictes venir la damoiselle. »</q> 
<lb/> Et tantost le roy et le duc Oste l'alerent querre et lui firent poser 
<lb/> le noir et vestir des plus riches garnemens qu'elle eust, et de ses 
<lb/> plus riches joyaulx, esmaulx, fermaulx d'or a riches pierres, ceintures 
<lb/> et chappeaux. Et ses dames et damoiselles furent noblement 
<lb/> atournees, et les pluseurs orent les chiefs bien perlez et druz 
<lb/> croisiez. Le roy et le duc Oste adestroient la damoiselle et les autres 
<lb/> venoient après. Quant la compaignie entra en la sale, si fu toute 
<lb/> enluminee de richesse et de beauté. 
<lb/> Anthoine et tous les barons honnourerent moult la 
<lb/> pucelle, qui tant fut belle que merveilles. Et elle leur 
<lb/> fist tres humblement la reverence. Et lors prist le roy la parole, 
<lb/> et dist ainsi: <q>« Sire duc de Lucembourc, tenez nous noz convenances, 
<lb/> veez cy de quoy nous vous voulons tenir les vostres. Par mon chief, 
<lb/> dist le duc Anthoine, c'est raison. Or ca, dist le duc, Regnault, 
<lb/> beau frere, retenez ceste noble pucelle et l'onneur du noble royaume 
<lb/> de Bahaigne. »</q> Lors passe Regnault avant et dist en hault: <q>« Par 
<lb/> ma foy, beaulx freres, premierement je rens graces a Dieu, a vous 
<lb/> et au roy qui cy est, et a tous les barons de cest pays de ceste haulte 
<lb/> honneur, car, s'il n'y avoit seulement que la pucelle tout sans l'eritaige, 
<lb/> si ne la refuseroye je pas. Car, a l'aide de Dieu, j'ay espoir 
<lb/> de conquerir assez pays pour elle et pour moy, combien que je 
<lb/> prengne tout en bon gré. »</q> Lors respont Anthoine: <q>« Beaulx freres, 
<lb/> vous avez raison, car vous avez le royaume conquis d'avantaige. 
<lb/> Dieu, par sa grace, vous en doint conquerre 
<lb/> de l'autre sur les ennemis de Dieu. »</q> La fu mandé uns evesques, qui 
<lb/> les fianca. Et commenca la feste grant. Quant on le scot par la 
<lb/> ville, si orent grant joye, et fu toute la ville tendue a couvert de 
<lb/> riches draps et fist on grant appareil comme pour une telle feste. 
<lb/> Et fu ordonné que les nopces se feroient sur le champ ou maistre 
<lb/> pavillon. 
<lb/> Ensement demoura jusques au tiers jour; et fist on faire mainte 
<pb n="191"/>
<lb/> riche robe, tant pour l'espousee comme pour ses dames et damoiselles, 
<lb/> et aussi pour les freres et pour les barons du pays et estrangiers. 
<lb/> Et la nuit que on devoit espouser le lendemain, mena on 
<lb/> la pucelle et avecques elle ses dames et ses damoiselles au maistre 
<lb/> pavillon. Et fist on tendre riches tentes tout environ pour les dames. 
<lb/> Et le roy d'Ausaiz et le duc Oste de Baviere se logierent avec leur 
<lb/> baronnie environ les tentes des dames, et Anthoine et Regnault, 
<lb/> d'autre partie. Et fist on celle nuit faire 
<lb/> bon guet comme se les ennemis feussent ou pays ou tout prez de 
<lb/> la. Et celle nuit commenca la feste grant et notable. Et fut le soupper 
<lb/> moult nobles, et moult noblement appareillié. Et après soupper, 
<lb/> quant il fut temps, chascun s'en ala reposer jusques au lendemain 
<lb/> a matin. 
</p>
</div>
<div>
<head>Comment les nopces furent faictes de Regnault et d'Esglentine et fu 
couronné du royaume de Behaigne.</head>
<p> 
<lb/> <hi rend="ital">Comment les nopces furent faictes de Regnault et d'Esglentine et fu 
<lb/> couronné du royaume de Behaigne.</hi> 
<lb/> En ceste partie dist l'ystoire que l'aube du jour apparut, et fut 
<lb/> la matinee belle et clere et luisy le souleil. L'espousee fu noblement 
<lb/> appareilliee et fut menee au lieu ou la messe se 
<lb/> devoit dire. Et furent espousez et la messe dicte moult 
<lb/> solennelment, et fu ramenee ou maistre paveillon. Le disner fu 
<lb/> prest, ilz ont lavé et sont assiz a table. Or ne vous feroye je long 
<lb/> traictié de ce; ilz furent richement servis et de moult de manieres 
<lb/> de mez. Quant ilz orent disné, si furent les nappes ostees et ont 
<lb/> lavé, et furent les tables levees et graces dictes. Et lors alerent les 
<lb/> dames en leurs retraiz, et chevaliers s'alerent armer, mesmes Anthoine, 
<lb/> pour faire a son frere honneur. 
<lb/> Les dames sont montez es hourdeiz. Lors veissiez chevaliers 
<lb/> venir sur les rens, et commencierent les joustes moult belles. Mais 
<lb/> sachiez qu'il n'y ot chevalier qui se peust tenir a Anthoine ne a 
<lb/> Regnault. Et quant ilz virent que les joustes affeblissoient par 
<lb/> eulx, si se partirent des rens et se vindrent desarmer. Moult bien 
<lb/> s'en apperceut le roy et le duc Oste et l'autre baronnie. La jouste 
<lb/> dura long temps, et assez tost après failli et fu temps et heure de 
<lb/> soupper. La jouste departy et soupperent. 
<lb/> Et aprez soupper commencerent menestriers a corner et dansa on 
<pb n="192"/>
<lb/> grant temps. Et quant il fut heure, on mena l'espousee couchier 
<lb/> en un moult riche lit. Puis vint Regnault et se coucha avecques la 
<lb/> pucelle. Le lit fu beney et se part chascun. Les uns dancent et 
<lb/> chantent et festient. Les autres comptent de beaulx comptes et 
<lb/> se soulacent pour passer le temps. Les autres s'en vont dormir. 
<lb/> Et Regnault et la pucelle furent couchiez l'un avec l'autre. Et 
<lb/> moult se humilioit la pucelle envers lui et lui disoit: <q>« Monseigneur, 
<lb/> se ne feust la grace de Nostre Seigneur et la puissance de monseigneur 
<lb/> vostre frere et de vous, ceste povre orpheline estoit desolee 
<lb/> et perdue, lui et son pays, et cheue en grant adversité entre les 
<lb/> mains des Sarrasins. Mais l'aide de Dieu et la vostre m'en a gectee, 
<lb/> dont je vous mercie, quant vous avez daigné prendre pour moillier 
<lb/> si mendite pucelle que je suis. »</q> Et quant Regnault oït qu'elle 
<lb/> se humilie ainsi, si lui respont. <q>« Par ma foy, ma doulce 
<lb/> amour, vous avez trop plus fait pour moy que je n'ay 
<lb/> pour vous, quant vous me avez fait le don de vostre noble corps 
<lb/> et herite de vostre noble royaume, et avecques moy n'avez rien 
<lb/> prins que mon corps. »</q> Dont respond la pucelle: <q>« Par ma foy, monseigneur, 
<lb/> le corps de vous vault mieulx que <num>X.</num> royaulmes et fait 
<lb/> plus a priser, quant a mon gré. »</q> De leurs paroles ne vous vueil 
<lb/> plus tenir compte ne raison, mais tant vous dy que celle nuit de eulx 
<lb/> <num>IJ.</num> fu engendrez un filz fiers et puissans, et ot a nom Olliphars. 
<lb/> Et quant il fu grans et il ot puissance, il fist grant guerre aux 
<lb/> Frisons et les sousmist a lui, et toute la Basse Marche de Houllande 
<lb/> et de Zellande, et conquist Scone, Dennermurche et Noruuoit. 
<lb/> Le lendemain, par matin, se leva chascun. La dame fu menee 
<pb n="193"/>
<lb/> a la messe. Et après la messe revindrent ou paveillon. Et ainsi 
<lb/> que ilz orent lavé et que ilz se deurent asseoir au disner, atant 
<lb/> esvous venus deux chevaliers de la duchié de Lucembourc qui 
<lb/> apportoient a Anthoine lettres de par sa moillier 
<lb/> Crestienne, duchesse, et vindrent devant le duc Anthoine 
<lb/> et le saluerent de par sa moillier, en lui disant: <q>« Monseigneur, vous 
<lb/> devez avoir grant joye, car ma dame vous a apporté le plus bel 
<lb/> enfant masle qui oncques feust veuz en nul pays. Beaulx seigneurs, 
<lb/> dist Anthoine, louez en soit Dieux, et vous soiez les tres bien venuz. »</q> 
<lb/> Et puis a pris les lettres. 
<lb/> L'ystoire dit que le duc Anthoine fu moult joyeux de ces bonnes 
<lb/> nouvelles, et aussi fu Regnault, son frere. Le duc lysi les lettres 
<lb/> et trouva dedens que les deux chevaliers lui disoient verité. Lors 
<lb/> les acolla tous deux moult liement et leur fist donner de moult 
<lb/> riches dons. Lors s'assist on au disner. Et après disner recommenca 
<lb/> la feste, et ensement dura la feste <num>VIIJ.</num> jours, puis repairerent en 
<lb/> la cité. Et lors prist congié le roy d'Ausaiz et Anthoine et le duc 
<lb/> Oste et tous les barons, du roy Regnault et de la royne Aiglentine, 
<lb/> qui furent moult doulens de leur departie. Et ot en convenant 
<lb/> le duc Anthoine au roy Regnault, son frere, que se payens 
<lb/> lui faisoient guerre, que il le lui feist assavoir, 
<lb/> et il le vendroit secourir a noble compaignie de barons. Et le 
<lb/> roy Regnault l'en mercie. Lors s'entrebaisent les freres et se 
<lb/> departent. 
<lb/> Tant chevauchent les osts ensemble qu'ilz vindrent a Munuc en 
<lb/> Bavieres, et se logierent en la prayerie devant la ville. Et les festoia 
<lb/> le duc Ostes trois jours, et au quart se partirent et prindrent 
<lb/> congié du duc Oste, et chevaucherent tant que ilz approucherent 
<lb/> Couloigne a une journee prez. Lors vindrent les quatre chevaliers 
<lb/> qui gouvernoient les gens d'armes et les arbalestriers que ceulx 
<lb/> de Couloigne avoient envoiez a Anthoine et lui dirent: <q>« Monseigneur, 
<lb/> c'est bon que nous en voisons devant a la ville pour appareillier 
<lb/> vostre passaige. Par foy, beaulx seigneurs, dist Anthoine, il 
<lb/> me plait bien. »</q> 
<lb/> Atant se partent les <num>IIIJ.</num> chevaliers et avec eulx leur mesgnie, 
<lb/> et chevaucherent tant qu'ilz vindrent en la cité de Couloigne, la 
<lb/> ou ilz furent liement receuz. Et leur enquesterent les grans bourgoys 
<lb/> et les maistres de la cité comment ilz 
<pb n="194"/>
<lb/> avoient exploictié en leur voyage. Et ceulx leur compterent toute 
<lb/> la pure verité et la grant puissance et la valeur des deux freres, 
<lb/> et comment Renault estoit roy de Behaigne. Quant ceulx de Couloigne 
<lb/> entendirent ces paroles, si dirent qu'ilz estoient bien eureux 
<lb/> d'avoir acquis l'amour de telz deux princes. Et lors font faire grant 
<lb/> appareil pour recevoir le duc Anthoine et le roy d'Ausaiz et leurs 
<lb/> gens. 
<lb/> Tant chevaucha l'ost que ilz arriverent a Couloigne et vindrent 
<lb/> les bourgois encontre eulx a belle compaignie, et firent passer oultre 
<lb/> la ville ceulx qui venoient pour tendre les logeiz de l'avant garde; 
<lb/> et la grosse bataille et le sommage firent logier par deca. Atant 
<lb/> encontrerent le duc Anthoine et le roy d'Ausaiz et leur firent grant 
<lb/> reverence. Et leur prierent tant qu'ilz vindrent logier en la ville 
<lb/> a grant foison de nobles hommes, et les festoierent honnourablement. 
<lb/> Et donna Anthoine aux dames et aux bourgois 
<lb/> et aux gentilz hommes de la ville qui avoient esté 
<lb/> avecques lui, a soupper, et le lendemain a disner. Et ce jour 
<lb/> passa le Rin le remenant de l'ost. Et le lendemain, par matin, 
<lb/> prist Anthoine congié de ceulx de la ville, et les mercia moult de 
<lb/> ce que ilz lui avoient fait. Et lui dirent que se ilz avoient besoing 
<lb/> de lui, que il les conforteroit a son povoir; et ceulx l'en mercierent 
<lb/> moult. Et atant se party Anthoine et se desloga l'ost. Et errerent 
<lb/> tant par leurs journees que ilz vindrent, a un soir, logier es prez 
<lb/> dessoubz Lucembourc. 
<lb/> La duchesse Crestienne fu moult lie quant elle scot la venue du 
<lb/> duc Anthoine, son mary, et yssy de la ville a belle compaignie de 
<lb/> dames et de damoiselles et de nobles du pays. Et toute la bourgoisie 
<lb/> venoit a pié contre lui, et le clergié a croix et a gonfanons 
<lb/> et a eaue benoite; et l'encontrerent a demie lieue de la ville. La 
<lb/> fut grant la joye que le duc et la duchesse s'entrefirent. Et 
<lb/> tout le menu peuple crioit: <q>« Noël, »</q> et louent Jhesucrist 
<pb n="195"/>
<lb/> de la revenue de leur seigneur. Lors se loga l'ost devant la 
<lb/> ville. Et Anthoine et le roy d'Ausaiz et les plus haulx barons se 
<lb/> logierent dedens la ville. Et fu la feste grant; et demoura le roy 
<lb/> d'Ausaiz six jours, et le festoya le duc Anthoine moult richement. 
<lb/> Et lui rendy toutes ses obligacions et lui quitta tout, excepté de 
<lb/> la prieuré fonder pour les mors, pour l'amour du roy Regnault, 
<lb/> son frere; et le roy l'en mercia moult doulcement. 
<lb/> Et se party du Lucembourc et vint en son pays d'Ausaiz, 
<lb/> ou il fu moult liement receuz. Et le duc Anthoine demoura avecques 
<lb/> sa moillier. Et ot la dame cellui an un filz qui fut appellez 
<lb/> Lohiers, et delivra toute l'Ardenne des robeurs, et fonda Yvvois 
<lb/> et Saint Vy, et fist le pont de Maisieres sur Meuse, et si fist fonder 
<lb/> Wart, et fist le chastel de Donchery sur Meuse et pluseurs forteresses, 
<lb/> et delivra le pays jusques en Guerle et jusques en la Basse 
<lb/> Marche de Houllande. Et firent moult de 
<lb/> beaulx fais d'armes entre lui et le roy Olliphart de Bahaigne, qui 
<lb/> estoit son cousin germain, et filz du roy Regnault. Et depuis, ot 
<lb/> le roy d'Ausaiz a faire au conte de Fribourc et au duc d'Ostriche, 
<lb/> et manda a Anthoine qu'il lui venist aidier; et il si fist et print 
<lb/> par force le conte de Fribourc, et passa en Ostriche, et desconfist 
<lb/> le duc en bataille, et lui fist faire paix au roy d'Ausaiz, a sa grant 
<lb/> honneur. Et ot Bertran, le filz au duc Anthoine, a moillier Mellide, 
<lb/> la fille au roy d'Ausaiz, et fu roy d'Ausaiz après le trespassement 
<lb/> du roy. Et la duchié de Lussembourc demoura a Lohier après le 
<lb/> decez du duc Anthoine, son pere. Mais de ceste matiere ne vous 
<lb/> ay plus entencion de parler quant a ore, mais retourneray a Remond 
<lb/> et a Melusigne et a leurs autres enfans. 
<pb n="196"/>
<lb/> En ceste partie dit l'ystoire que Remond, par son vassellage, 
<lb/> conquist moult grant pays, et lui fist maint baron hommage 
<lb/> jusques en Bretaigne. Et ot Melusigne, les deux 
<lb/> ans après, deux filz, de quoy le premier ot a nom Fromont, et ama 
<lb/> moult l'eglise, car bien le monstra a la fin, car il fu rendu moine 
<lb/> a Malieres, dont il advint puis ung grant et horrible meschief, 
<lb/> ainsi com vous orrez cy avant en l'ystoire. Et ly autre filz qu'elle 
<lb/> ot, l'an ensuivant, ot a nom Thierry, et fu moult bachelereux. 
<lb/> Icy vous lerray a parler des deux enfans et vous parleray de 
<pb n="197"/>
<lb/> Gieffroy au grant dent, qui fu le plus fier et le plus courageux et 
<lb/> le plus hardy de tous les autres. Car sachiez que cellui Gieffroy 
<lb/> ne resoingna oncques homme, et maintient l'ystoire et la vraye 
<lb/> cronique que cellui Gieffroy se combaty a ung chevalier fae ou au 
<lb/> mauvais esperit es prez dessoubz Luseignen, et si comme vous 
<lb/> orrez cy après en la vraye hystoire. Gieffroy fu grant et parcreux 
<lb/> pour lors, et ouy nouvelles qu'il avoit en Yrlande un peuple qui 
<lb/> pas ne vouloit obeir en ce qu'ilz devoient a son pere. Lors jura 
<lb/> Gieffroy la dent Dieu qu'il les feroit venir 
<lb/> a raison. Il prist congié de son pere, qui moult en fu doulent, et 
<lb/> enmena jusques a <num>Vc.</num> hommes d'armes et cent arbalestiers, et 
<lb/> s'en vint en Yllande, et enquist ou les desobeissans estoient, et 
<lb/> ceulx qui tenoient la partie de Remond lui enseignerent les forteresses 
<lb/> des diz desobeissans. Et lors s'armerent et se presenterent 
<lb/> a Gieffroy et lui dirent qu'ilz lui aideroient a destruire ses ennemis. 
<lb/> <q>« Par Dieu, seigneurs, dist Gieffroy, vous estes bonnes gens et loyaulx, 
<lb/> et je vous mercie de vostre bonne voulenté, mais il n'est besoing 
<lb/> quant a present, car j'ay assez gens sans vous traveillier pour 
<lb/> acomplir mon affaire, au plaisir de Dieu. Par foy, sire, font ceulx, 
<lb/> vous avez plus affaire que vous ne pensez, car voz ennemis sont 
<lb/> fors et de merveilleux et fier couraige, et sont tous cousins, et du 
<lb/> plus grant sang de cest pays. Ne vous chault, dist Gieffroy, j'en 
<lb/> cheviray bien. Sachiez que il n'y a si grant, se il ne veult obeir 
<lb/> a mon mandement, que je ne face mourir 
<lb/> de male mort. Et aussi, seigneurs, se je voy que il soit besoing, je 
<lb/> vous manderay querre. »</q> Et ceulx respondent: <q>« Et nous serons tous 
<lb/> prestz maintenant ou quant il vous plaira. Beaulx seigneurs, dist 
<lb/> Gieffroy, ce fait bien a mercier. »</q> 
<lb/> Lors prent congié de eulx et se met a chemin envers une forteresse 
<lb/> qui est appellee Sion. Et estoit dedens uns des ennemis 
<lb/> Gieffroy qui estoit nommez Glaudes de Sion et estoit lui <num>IIJe.</num> de 
<lb/> freres. Moult furent les <num>IIJ.</num> freres fiers et escoux et orguilleux, et 
<pb n="198"/>
<lb/> vouloient suppediter tous leurs voisins et estre seigneurs de tous. 
<lb/> Gieffroy envoya devers les freres, en disant comment ilz venissent 
<lb/> faire obeissance a Remond son pere. Et ceulx dirent au messaige: 
<lb/> <q>« Pour Remond ne pour homme de par lui, ne feroient ilz rien, et 
<lb/> qu'il n'y retournast plus, car il feroit que folz. Par foy, dist le message, 
<lb/> je vous promet que je m'en garderay bien, si non que je 
<lb/> vous amaine le medicin qui vous destrempera un tel electuaire 
<lb/> que vous en serez tous penduz par la gorge. »</q> De 
<lb/> ce mot furent les freres moult courrouciez. Et sachiez, 
<lb/> se le messaige n'eust si tost hasté le cheval, qu'il estoit mort sans 
<lb/> remede, car ilz estoient felz et crueulx, et ne craingnoient Dieu ne 
<lb/> homme. Et le messagier retourna a Gieffroy, et lui compte l'orgueil 
<lb/> et le bobant des <num>IIJ.</num> freres. <q>« Par mon chief, dit Gieffroy, grant vent 
<lb/> chiet pour pou de pluie. Je les payeray bien de leurs gaiges. »</q> 
<lb/> L'ystoire dit que quant Gieffroy ot oye l'orguilleuse responce 
<lb/> des trois freres, que, sans plus dire, s'en vint logier a demie lieue 
<lb/> prez de la forteresse. Et quant il ot ses gens logiez et ordonnez, il 
<lb/> s'arma de toutes pieces et print o lui un escuier qui savoit tout 
<lb/> le pays, et le fist monter sur un riche courcier a l'avantaige, et 
<lb/> commanda a sa gent que ilz ne se meussent tant que ilz auroient 
<lb/> nouvelles de lui; ilz lui dirent que non feroient ilz. 
<lb/> Lors se part Gieffroy entre lui et l'escuier. Mais la ot ung chevalier 
<lb/> qui l'ot nourry et doctriné, qui bien congnoissoit son fier couraige et 
<lb/> comment il ne ressoingnoit nulle rien du monde. Cellui 
<lb/> chevalier fu nommé Phillibert de Montmoret, et estoit moult 
<lb/> vaillans homs de la main et qui moult avoit esté en foison de bonnes 
<lb/> places. Cellui chevalier amoit tant Gieffroy que plus ne povoit. 
<lb/> Cellui chevalier se party, lui <num>Xe.</num> de chevaliers, tous armez, et suivoit 
<lb/> Gieffroy de loing tant que oncques n'en perdy la veue. Et 
<lb/> Gieffroy chevaucha tant qu'il appercoit le fort de Sion qui seoit 
<lb/> du costé de la ou il estoit, sur une haulte roche. <q>« Par foy, dist Gieffroy, 
<lb/> se la forteresse est aussi forte de l'autre costé comme de cestuy 
<lb/> cy, elle me fera grant ennuy avant qu'elle soit prise. Il me 
<lb/> fault savoir se elle est aussi forte par dela. »</q> Et lors prindrent a environner 
<lb/> la forteresse tout le couvert d'un petit bois qui illec estoit, 
<lb/> et vindrent a la coste de la montaigne, et s'avalerent aval en une 
<pb n="199"/>
<lb/> moult belle praierie. Et tousjours Phillibert le suivoit le couvert, 
<lb/> ne oncques n'en perdy la veue, et faisoit ses gens esconser ou bois. 
<lb/> Et Gieffroy chevaucha tant, lui et son escuier, qu'il ot environné 
<lb/> la forteresse. Et regarda bien que au 
<lb/> costé de devers le pont c'estoit le plus feble, et lui sembla bien que 
<lb/> par la pourroit elle bien estre prinse d'assault. Car les murs estoient 
<lb/> bas, et n'estoient point les tours guerlandees; mais il ot sur la 
<lb/> porte une grosse tour et assez haulte, et estoit bien couronnee, et 
<lb/> monstroit grant deffense ou lez febles et bas murs estoient. Mais 
<lb/> Gieffroy avisoit de venir pourveu de manteaulx et de cloies pour 
<lb/> les pierres de faiz. 
<lb/> Et ainsi qu'il s'amusoit en ce pensant, il entra en une estroicte 
<lb/> charriere qui remontoit la montaigne, a revenir autour de la forteresse, 
<lb/> pour repairer a son logeiz. Phillibert l'apperceut bien et 
<lb/> qu'il vouloit repairier, et s'en vint a ses gens, et les remena assez 
<lb/> prez du chemin par ou ilz estoient venus, et les fist embuschier 
<lb/> ou bois, car il vouloit laissier repasser Gieffroy, et s'en vouloit 
<lb/> venir aux logeiz après lui. Et ainsi qu'il regardoit quant Gieffroy 
<lb/> ystroit du cavain, si apperceut une route de gens de cheval qui 
<lb/> entroient en la carriere par ou Gieffroy 
<lb/> venoit; et estoit la carriere si estroicte qu'a paines si povoient 
<lb/> entrencontrer deux hommes de front, et aucunesfoiz, quant les 
<lb/> chevaulx estoient grans, il en failloit retourner l'un. Si ne scot 
<lb/> Phillibert que penser, et arresta grant piece sur ce propos, car il 
<lb/> craingnoit tant Gieffroy que il n'osoit aler avant. Icy me tairay 
<lb/> un pou de lui et vous diray de Gieffroy et comment il lui prist de 
<lb/> ce fait. 
<lb/> En ceste partie dit l'ystoire que ou millieu de la montaigne 
<lb/> Gieffroy encontra la route des gens de cheval, et estoient de <num>XVJ.</num> 
<lb/> a <num>XVIIJ.</num>, que uns que autres; de quoy il en y avoit jusques a <num>XIIIJ.</num> 
<lb/> bien armez et richement; et qui me demanderoit quelx gens c'estoient, 
<lb/> je diroye que c'estoit l'un des freres Glaude de Sion qui 
<lb/> venoit devers son frere, pour ce qu'il l'avoit mandé pour lui conseillier 
<lb/> du mandement que il avoit eu de Gieffroy, car il avoit 
<lb/> entendu que Gieffroy estoit crueulx a merveilles. Et lors que Gieffroy 
<lb/> ot encontré le premier de la route, si lui dist 
<pb n="200"/>
<lb/> que il retournast et feist retourner ses compaignons tant 
<lb/> que il eut passee la montaigne. <q>« Par foy, dist cil qui fu fier et escoux, 
<lb/> damp musart, avant fauldra bien que nous saichons qui vous 
<lb/> estes, que nous retournissions pour vous. Par foy, dist Gieffroy 
<lb/> au grant dent, et vous le saurez et puis retournerez vous malgré 
<lb/> que vous en ayez. Je sui Gieffroy de Luseignen. Or retournez 
<lb/> tantost, ou, par la dent Dieu, je vous feray retourner a force de 
<lb/> cops. »</q> 
<lb/> Quant Giron, le frere Glaude de Sion, entendy que c'estoit Gieffroy 
<lb/> au grant dent, si leur escrie: <q>« Avant, seigneurs barons. Par ma 
<lb/> foy, s'il nous eschappe, ce sera grant honte a nous tous. Mal nous 
<lb/> est venuz demander servitute en nostre pays. »</q> Et quant Gieffroy 
<lb/> entent ceste parole, si trait l'espee sans plus dire, et fiert le premier 
<lb/> sur le chief que il l'envoye tout estourdy par terre. Puis passe du 
<lb/> costé du cheval de cellui qui gesoit en la charriere, tellement qu'il 
<lb/> le froisse et desrompt tout le corps, et fiert l'autre d'estot par 
<lb/> my le piz et le rue mort juz du cheval. Et 
<lb/> puis leur escrie: <q>« Par ma foy, faulx traitours, vous ne me povez 
<lb/> eschapper. Vous retournerez en vostre pute estraine. »</q> Et lors passe 
<lb/> par de coste le cheval de l'autre qui gesoit mort, et vint au tiers. 
<lb/> Et cil qui estoit grant et fort, trait l'espee et fiert Gieffroy sur le 
<lb/> bacinet de toute sa force. Mais le bacinet fut dur, et l'espee glissa 
<lb/> aval de grant randon. Mais oncques ne empira Gieffroy ne son 
<lb/> harnoiz de la vaillissance d'un denier. Et Gieffroy empoingne l'espee 
<lb/> a deux mains et le fiert sur la coiffe d'acier si grant coup qu'elle 
<lb/> ne le pot garantir, mais lui embat l'espee jusques a la cervelle et 
<lb/> le rue mort. Quant Giron appercoit ce meschief, si fu moult ayrez, 
<lb/> car il ne povoit advenir a Gieffroy fors que un au coup, et voit 
<lb/> que il n'en y avoit mais que deux devant lui; si ot grant paour, 
<lb/> car il appercoit Gieffroy de grant puissance et de grant hardement 
<lb/> plain. Si escrie aux derreniers: <q>« Retournez et puiez appertement 
<lb/> la montaigne, tant que nous soyons au large ou nous 
<lb/> nous puissions deffendre, car, en ce party, ce deable 
<lb/> nous occiroit tous. »</q> Et ceulx retournent tout court et montent la 
<lb/> montaigne appertement, et Gieffroy après, l'espee ou poing; et 
<lb/> son escuier fait retourner les chevaulx des trois qui avoient esté 
<lb/> abatuz, dont les deux estoient mors. 
<lb/> Or diray de Phillibert de Montmoret, qui estoit approuchiez du 
<pb n="201"/>
<lb/> cavain, et oït la noise; si appelle sa gent, et ceulx vindrent a lui. 
<lb/> Et Giron et sa gent yssent de la montaigne, et Gieffroy après, 
<lb/> l'espee ou poing. Et quant ceulx l'appercoivent, si lui courent 
<lb/> sus de tous costez. Et il se deffent comme preux et vaillans, et son 
<lb/> escuier si porte tres vaillaument, et fut moult forte la bataille. 
<lb/> Or vous vueil dire de cellui que Gieffroy avoit abatu le premier. 
<lb/> Quant il apperceut que Giron estoit retournez par la force de Gieffroy, 
<lb/> et il voit ses deux compaignons mors emprès lui, si fut moult 
<lb/> doulent. Il trouva son cheval assez prez de lui, si monta sus a 
<lb/> grant peine, et s'en va, quan qu'il puet esperonner, vers Sion. Et 
<lb/> quant il vint, si trouva Glaude a la porte, 
<lb/> o lui de ses gens. Et quant il le vit, il le congnut bien et le voit 
<lb/> tout senglant et toillié de sang. Si lui demanda qui ainsi l'avoit 
<lb/> attourné. Et cil lui compte comment ilz avoient encontré Gieffroy 
<lb/> tout seul, et le dommage que il leur avoit fait, et comment il avoit 
<lb/> convenu Giron, son frere, remonter le cavain par force, et que 
<lb/> encore dure la bataille. Quant Glaude l'ouy, si fu moult doulens 
<lb/> et tantost s'en va armer et fait armer ses gens. 
<lb/> Moult fu Glaudes doulent quant il ouy les nouvelles de la villenie 
<lb/> et du dommage que Gieffroy ot fait a Giron, son frere, et 
<lb/> comment encores se combatent par dessus le cavain. Lors s'arma 
<lb/> et fist armer sa gent, et monta a cheval jusques a <num>VIJxx.</num> hommes 
<lb/> d'armes. Et laissa Clarembaut, son frere, ou fort, a <num>LX.</num> bacinez, pour 
<lb/> le garder, et s'esploitte Glaude tant comme il puet, de venir a 
<lb/> temps a la bataille. Mais pour neant s'en paine, car Phillibert et 
<lb/> ses <num>X.</num> chevaliers furent venus a la bataille, 
<lb/> et orent tellement besoingnié que tous les hommes Giron furent 
<lb/> mors et Giron pris. Adont jura Gieffroy qu'il le feroit pendre. 
<lb/> Atant esvous l'escuier Gieffroy qui estoit rentrez ou cavain pour 
<pb n="202"/>
<lb/> aler querir une trop belle espee qu'il avoit veu gesir par terre, 
<lb/> d'un des chevaliers que Gieffroy y avoit occis. Et la ouy la noise 
<lb/> et le bruit des chevaulx et des gens d'armes que Glaudes admenoit. 
<lb/> Si retourne tout court a Gieffroy et lui a dit: <q>« Monseigneur, 
<lb/> je vous jure que j'ai aui grant bruit de gens qui cy viennent. »</q> 
<lb/> Quant Gieffroy l'ouy, si fist Giron lier ou boys a un arbre, et le 
<lb/> fist garder a ung chevalier, et s'en vint, atout ses hommes, a l'entree 
<lb/> du cavain, et la attendent l'adventure. Mais Phillibert s'en 
<lb/> va courant sur la montaigne et regarde ou fons de la charriere, 
<lb/> et voit Glaude et ses hommes qui tous viennent a malvenir. Lors 
<lb/> retourne a ses gens et dist a Gieffroy: <q>« Sire, il n'y a que de bien 
<lb/> tenir cest pas, veez ca venir voz ennemis. »</q> Et Gieffroy respont: 
<lb/> <q>« Or ne vous en doubtez, car il sera bien 
<lb/> deffenduz. »</q> Lors appelle l'escuier qui estoit venus avec lui et lui 
<lb/> dist: <q>« Courez a l'ost et me faictes venir mes compaignons le plus 
<lb/> hastivement que vous pourrez. »</q> Et cil s'en part et broche le cheval 
<lb/> des esperons, et s'en va vers l'ost grant aleure. Et quant il y vint, 
<lb/> si leur escria et dist: <q>« Beaulx seigneurs, or tost a cheval. Gieffroy 
<lb/> se combat a ses ennemis et a grant besoin de aide. »</q> Et ceulx se 
<lb/> arment et montent a cheval, qui mieulx mieulx, et s'en vont après 
<lb/> l'escuier qui les guide le plus droit qu'il puet, vers le lieu ou il 
<lb/> pense a trouver Gieffroy. 
<lb/> Or dist l'ystoire que Gieffroy et Phillibert et leurs chevaliers 
<lb/> estoient a l'entree du passage. Atant evous Glaude et sa route 
<lb/> qui venoient a effort par my la charriere et bien cuidoient monter 
<lb/> la montaigne a leur deviz. Mais Gieffroy estoit a l'entree du pas, 
<lb/> qui moult asprement leur deffent le passage. 
<lb/> Et sachiez qu'il n'y ot si hardy qu'il ne feist reculer, car il y ot 
<lb/> deux de ses chevaliers qui estoient descenduz a pié, les lances 
<lb/> es poins, qui se tenoient ou cavain coste a coste de Gieffroy, et 
<lb/> donnoient aux gens de Glaude de grans poux de lances, et en y 
<lb/> ot pluseurs de mors. Phillibert estoit descenduz lui <num>IIIJe</num>, et s'estoit 
<lb/> mis sur la douve du cavain, par dessus, et faisoit assembler pierres, 
<lb/> et gectoit par telle vigueur contre la valee que il n'y ot si fort, 
<lb/> s'il est actaint sur la couppe du bacinet a plain coup, qui ne soit 
<pb n="203"/>
<lb/> tous estourdiz ou ruez du cheval par terre. Et sachiez qu'il en y 
<lb/> ot plus de <num>XX.</num> mors. 
<lb/> Atant esvous l'escuier qui admenoit l'ost. Et quant Gieffroy 
<lb/> le scot, si lui fist mener <num>IIJc.</num> hommes d'armes par le chemin qu'ilz 
<lb/> estoient alez au matin, et venir au devant du pas, que Glaudes ne 
<lb/> ses gens ne peussent rentrer en la forteresse. Et l'escuier se part, 
<lb/> et s'en va grant aleure, et devale en la praierie, et passe par devant 
<lb/> la forteresse. Et quant Clarembaut les voit, 
<lb/> si cuida que ce feust aucun secours qui leur venist, car il ne cuidoit 
<lb/> pas qu'il eust ou pays, de leurs ennemis a telle puissance. Et ceulx 
<lb/> s'en venoient tout le beau pas, sans faire semblant que ilz leur voulzissent 
<lb/> se bien non. Et Clarembaut, qui cuida que ce feussent amis, 
<lb/> fist abaissier le pont, et ouvry la porte, et vint, lui <num>XIJe</num>, tous armez, 
<lb/> sur le pont. Et l'escuier et sa route, quant ilz voient le pont abatu 
<lb/> et la porte ouverte, si se traient le chemin le plus prez qu'ils porent. 
<lb/> Et quant vint au passer devant la porte, Clerembaut leur escrie: 
<lb/> <q>« Quel gent estes vous? »</q> Et ceulx respondent: <q>« Nous sommes bonnes 
<lb/> gens. »</q> Et en approuchant du pont, environ <num>XX.</num> chevaulx et lui, 
<lb/> demandent: <q>« Ou est Glaudes de Sion? Nous voulons parler a lui. »</q> 
<lb/> Et Clerembaut les approuche en disant: <q>« Il revendra par temps. 
<lb/> Il est alez combatre Gieffroy au grant dent, nostre ennemy, que 
<lb/> lui et Giron, nostre frere, ont encloz en celle montaigne que vous 
<lb/> veez la. Et sachiez que Gieffroy ne leur 
<lb/> puet eschapper, et feust de fin acier trempez, qu'il ne soit mort 
<lb/> ou affollez. Par foy, dist l'escuier, ce sont bonnes nouvelles. »</q> Et 
<lb/> s'approuche, lui <num>XXe</num>, de plus en plus, en disant: <q>« A il assez gens? 
<lb/> Lui yrons nous aidier? Par foy, dist Clerembaut, grans mercis, 
<lb/> car je cuide que il n'en est nul besoing. »</q> 
<lb/> L'ystoire nous tesmoingne que tant s'approucha l'escuier de 
<lb/> Clerembaut par belles paroles, qu'il se vit prez du pont. Lors escrie 
<lb/> a sa gent: <q>« Avant, seigneurs! La forteresse est gaignie. »</q> Et quant 
<lb/> Clerembaut ouy ce mot, si cuida reculer pour lever le pont, mais 
<lb/> lui <num>XXe</num> se ferirent si roiddement par my lui et ses gens que tout 
<lb/> tumba par terre, et entrerent en la porte, et mirent tantost deux 
<lb/> lances es chanaux de la porte colleisse. Et adont plus de cent mirent 
<lb/> pié a terre, et vindrent sur le pont, et entrent en la porte, et vont 
<lb/> hault et bas par my la forteresse, et furent pris Clerembaut et tous 
<lb/> les autres qui estoient en la forteresse, et furent tous liez en une 
<pb n="204"/>
<lb/> belle chambre, et les firent garder a <num>XL.</num> 
<lb/> hommes d'armes. Lors orent conseil que ilz manderoient a Gieffroy 
<lb/> cest fait, et se tendroient encloz en la forteresse pour savoir 
<lb/> se Glaudes y revendroit a garant; et ainsi le firent. Lors dist l'escuier 
<lb/> que il mesmes yroit noncier a Gieffroy ceste adventure. Et 
<lb/> lors se party et s'en vint, au ferir de l'esperon, a Gieffroy, et lui 
<lb/> compte ceste adventure. Et Gieffroy, quant il scot ceste nouvelle, 
<lb/> si fu moult liez, et tantost le fist chevalier, et lui bailla cent hommes 
<lb/> d'armes, et lui commanda qu'il s'en revoist sur le pas et qu'il garde 
<lb/> bien que Glaude ne preingne autre chemin que cellui de la forteresse, 
<lb/> car, s'il eschappoit, il pourroit par aventure encores faire 
<lb/> moult d'ennuy avant que on le peust ratrapper, et que mieulx 
<lb/> le valoit enclorre ens ou cavain et le prendre par force la dedens. 
<lb/> <q>« Sire, dist le nouvel chevalier, or ne vous en doubtez, car se il nous 
<lb/> eschappe se il ne scet voler; mais que je y puisse venir a temps 
<lb/> je vous donne ma teste. »</q>
<lb/> Et atant se part et devale la montaigne 
<lb/> a cent hommes d'armes. Et Gieffroy est au pertuiz ou il combat 
<lb/> a force d'espee ses ennemis. Et bien <num>XL.</num> chevaliers estoient descenduz 
<lb/> a pié sur la montaigne et gettoient des pierres contreval, 
<lb/> si dru que, malgré que Glaudes en eust, il le convint retourner a 
<lb/> grant peine, lui et sa gent. Et Gieffroy et ses hommes entrent ou 
<lb/> cavain et les enchassent au doz, mais a grant paine porent passer 
<lb/> par my les mors qui avoient esté occiz du gett de pierres. 
<lb/> Or diray du nouvel chevalier qui ja estoit venuz a l'entree du 
<lb/> cavain, lui et sa route. Mais quant il ouy la freinte, il appensa tantost 
<lb/> que Glaudes retournoit, et prist le couvert de la montaigne 
<lb/> et leur laissa le chemin de la forteresse. 
<lb/> L'ystoire dit que Glaudes s'esploicta moult fort pour yssir du 
<lb/> cavain pour venir a temps a sauvetté ens ou fort de Sion. Mais de 
<lb/> ce que fol pense remaint la plus grant part a la foiz. Il s'esploicta 
<lb/> tant qu'il yssi du cavain, et vint au large. Lors n'y attendy 
<lb/> ne per ne compaignon, mais s'en vint a course 
<lb/> de cheval vers le fort. Et quant il vint prez, si s'escrie en hault: 
<lb/> <q>« Ouvrez la porte. »</q> Et ceulx si firent. Et il passe le pont et vint dedens, 
<lb/> et vint descendre ou lieu ou il avoit acoustumé de descendre, 
<lb/> avant ce qu'il se apperceust qu'il eust perdu sa forteresse. Et 
<lb/> tantost qu'il fu descenduz, il fu saisi de tous costez et liez fermement. 
<pb n="205"/>
<lb/> Lors fu moult esbahiz, car il ne voit autour de lui homme que il 
<lb/> congnoisse. <q>« Qu'est ce? »</q> dist il. <q>« Quel deable sont mes gens devenuz?
<lb/> Par mon chief, Glaudes, dist un chevalier qui bien le congnoissoit, 
<lb/> tantost serez logiez avec eulx. »</q>
<lb/> Lors fu menez en la chambre ou Clerembaut, son frere, estoit, 
<lb/> et tous les autres prisonniers. Lors, quant il les appercoit liez et 
<lb/> gardez en ce party, si fu moult doulent. Et quant Clerembaut le 
<lb/> voit, si lui a dit: <q>« Haa, Glaude, beau frere, nous sommes par vostre 
<lb/> orgueil cheuz en grant chetivité, et me doubte bien que nous n'en 
<lb/> eschapperons ja sans perdre les vies, car trop est Gieffroy crueulx. »</q>
<lb/> Et Glaudes lui respont: <q>« Puis que fortune nous 
<lb/> a a ce admenez, il nous en convient attendre ce qui en 
<lb/> advendra. »</q>
<lb/> Atant esvous Gieffroy, qui entre en la forteresse, et avoit tout 
<lb/> que mort que prins le demourant des gens Glaude. Et fu admené 
<lb/> Giron, leur frere, et mis en la chambre avec les autres. Lors entra 
<lb/> Gieffroy dedens et aussi tost que il vit Glaude, si lui a dit: <q>« Comment, 
<lb/> dist il, faulx traitre, avez vous esté si hardy de dommager 
<lb/> ne faire molester le pays ne les gens de monseigneur mon pere, vous 
<lb/> qui devez estre son homme? Par mon chief, je vous en paieray 
<lb/> bien, car sachiez que je vous feray pendre devant Valbruyant, 
<lb/> voyant vostre cousin Garnier, qui est traistre comme vous envers 
<lb/> monseigneur mon pere. »</q> Et quant Glaude oy ce salut, sachiez qu'il 
<lb/> ne lui plot que un petit. Mais quant le peuple du pays scot que 
<lb/> Sion et Glaude estoient pris, et ses deux freres, et leurs gens, lors 
<lb/> veissiez venir plaintes de roberies et de moult d'autres mauvais 
<lb/> cas sur Glaude et sur ses gens. Et trouva on leans plus de cent 
<lb/> prisonniers, que des bonnes gens du pays, 
<lb/> que de marchans estranges, qui avoient esté desrobez, et les vouloit 
<lb/> encores raenconner. Par la ne passoit nul qui ne feust ruez 
<lb/> jus. Et quant Gieffroy oy ces nouvelles, si fist tantost lever unes 
<lb/> fourches sur le costé de la montaigne, et fist pendre toutes les gens 
<lb/> Glaude, excepté lui et ses deux freres. Et commanda la forteresse 
<lb/> a un chevalier du pays qui moult estoit vaillant homme et preudhoms. 
<lb/> Et lui commanda sur sa vie de gouverner la loyaument 
<lb/> et tenir justice. Et cellui lui enconvenanca et lui tint, car il gouverna 
<lb/> loyaument et bien. 
<lb/> Gieffroy se party au matin et prist le chemin de Valbruyant, 
<pb n="206"/>
<lb/> et enmaine Glaude et ses deux freres, qui grant paour avoient de 
<lb/> la mort, et ilz orent droit, si comme vous orrez cy après en l'ystoire 
<lb/> ensuivant. 
<lb/> En ceste partie dit l'ystoire que Gieffroy et sa gent chevauchierent 
<lb/> tant, a banniere desploiee, qu'ilz vindrent devant Valbruyant, 
<lb/> et furent les tentes tendues et se loga chascun. 
<lb/> Gieffroy fist tantost lever unes fourches devant la porte 
<lb/> du chastel et y fist pendre Glaude et ses deux freres, et manda a 
<lb/> ceulx de dedens que, se ilz ne se rendoient a sa voulenté, qu'il les 
<lb/> feroit tous pendre, se il les prenoit par force. 
<lb/> Et quant Garnier de Valbruyant ouy ces nouvelles, si dist a 
<lb/> sa femme: <q>« Dame, dist il, contre l'effort de ce deable ne me puiz je 
<lb/> tenir. Je me partiray de cy et m'en yray a Montfrin, a Girart, mon 
<lb/> nepveu, et a mes autres amis, pour avoir avis comment nous pourrions 
<lb/> exploictier ne se nous pourrions avoir traictié de paix avec 
<lb/> Gieffroy. »</q> La dame, qui fu saige et subtive, lui dist: <q>« Alez, de par 
<lb/> Dieu, et gardez que vous ne soiez pris. Et ne vous partez point de 
<lb/> Montfrin jusques a tant que vous orrez nouvelles de moy, car, 
<lb/> avec l'aide de Dieu, je pense que je vous pourchasseray bon traictié 
<lb/> a Gieffroy. Et vous savez que, se vous m'eussiez creue, vous 
<lb/> ne vous feussiez ja embesoingniez d'avoir 
<lb/> fait ce que Glaude et ses freres vous ont enhorté, combien que 
<lb/> encores n'avez vous fait chose de quoy vous ayez enfraint vostre 
<lb/> foy envers vostre seigneur droitturier Remond de Lusegnen. »</q>Et 
<lb/> Garnier lui respond: <q>« Ma chiere seur, faictes le mieulx que vous 
<lb/> pourrez, car, je me fie en vous et vous croiroy du tout en tout. »</q>
<lb/> Et atant se part par une faulse poterne, monte sur un appert coursier, 
<lb/> et prent le couvert des fossez, et passe joint a joint des logeiz, 
<lb/> que oncques ne fu congneuz, mais cuidierent que ce feust un de 
<lb/> leurs chevaliers qui se alast esbatre, car il aloit tout le petit trot. 
<lb/> Mais quant il fu un pou esloingniez, si fiert le cheval des esperons 
<lb/> tant comme il puet, et le cheval l'emporte moult raidement. Et 
<lb/> sachiez qu'il avoit si grant paour d'estre advisez qu'il ne savoit 
<lb/> son sens. Et loua Jhesucrist quant il se trouva a l'entree de la forest 
<lb/> qui bien duroit deux lieues, et prent son chemin vers Montfrin 
<lb/> quanqu'il puet randonner. 
<lb/> L'ystoire nous tesmoingne que tant chevaucha 
<lb/> Garnier de Valbruyant qu'il vint a Montfrin, ou il trouva Girart, 
<pb n="207"/>
<lb/> son nepveu, et lui compta cest affaire, et comment Gieffroy 
<lb/> au grant dent avoit prins Glaude, leur cousin, et ses freres, et 
<lb/> fait pendre toutes leurs gens devant le chastel de Sion, et avoit 
<lb/> fait admener les <num>IIJ.</num> freres devant Valbruyant, et les avoit fait 
<lb/> pendre devant le chastel, et comment il s'estoit partiz pour doubte 
<lb/> que il ne feust prins dedens la forteresse. <q>« Par foy, dist Girart, beaulx 
<lb/> oncles, vous avez fait que saiges, car, a ce qu'on m'a dit, cellui 
<lb/> Gieffroy est chevalier de hault et puissant affaire, et si est terriblement 
<lb/> crueulx. Il fait trop durement a doubter. Mal nous vint 
<lb/> quant oncques nous aliasmes a Glaude, car nous savions bien que 
<lb/> lui et ses freres estoient tous de mauvaise vie, et que nul ne passoit 
<lb/> par leur terre qui ne feust desrobez. Jhesucrist nous en veulle par 
<lb/> sa grace gecter a nostre honneur. Beaulx oncles, il fault avoir adviz 
<lb/> sur ce fait. Il est bon que nous le mandons 
<lb/> a noz amis et parens et a tous ceulx qui ont esté de ceste fole aliance. »</q> 
<lb/> Et Garnier respont: <q>« C'est verité. »</q> Et lors le manderent a tous. 
<lb/> Et chascun d'eulx s'appareille pour venir devers Montfrin, pour 
<lb/> avoir conseil comment on pourroit ouvrer de cestui fait, ne se ilz 
<lb/> pourroient trouver voye comment ilz se peussent excuser devers 
<lb/> Gieffroy. 
<lb/> Cy se taira l'ystoire un petit d'eulx et parlera de la dame de 
<lb/> Valbruiant, qui moult fu saige et soubtive, et moult vaillant dame; 
<lb/> et avoit tousjours blasmé son mary de ce qu'il s'estoit oncques 
<lb/> consenty a Glaude ne a ses freres. Celle dame avoit une fille, la 
<lb/> quelle povoit bien avoir environ de <num>VIIJ.</num> a <num>IX.</num> ans, qui moult estoit 
<lb/> belle et gracieuse, et ung filz, qui en avoit environ <num>X.</num>, et moult 
<lb/> estoit beaulx et bien doctrinez. La dame monta sur un riche palleffroy, 
<lb/> et fist monter ses deux enfans et conduire par les frains par 
<lb/> deux gentilz hommes anciens. Et fist monter 
<lb/> avec elle jusques a six damoiselles, et fist ouvrir la porte. Et 
<lb/> la trouva le nouvel chevalier qui apportoit le mandement de Gieffroy, 
<lb/> et le bienviengna moult, et cil lui fist grant reverence, qui 
<lb/> moult savoit de bien et d'onneur. Et lors la dame lui dist moult 
<lb/> attrempeement: <q>« Sire chevalier, monseigneur n'est pas ceans, et 
<lb/> pour tant vueil je aler par devers monseigneur nostre maistre, 
<lb/> pour savoir que c'est qu'il lui plaist, car il me semble qu'il soit cy 
<lb/> venus comme par maniere de faire guerre. Et ne croy pas que ce 
<lb/> soit a monseigneur ne a nulz de ceulx de ceste forteresce, car ja 
<pb n="208"/>
<lb/> ne plaise a Dieu que monseigneur ne nul de ses gens ait fait chose 
<lb/> qui puisse desplaire a Gieffroy ne a monseigneur son pere; et se 
<lb/> par aventure aucuns hayneux a monseigneur avoient informé 
<lb/> Gieffroy d'autre chose que de raison, je lui vouldroye supplier 
<lb/> humblement et requerre que il lui pleust a ouïr monseigneur en 
<lb/> ses excusances. »</q> Et quant le nouvel chevalier l'ouy 
<lb/> parler si saigement, si lui respondy: <q>« En bonne foy, ma 
<lb/> dame, ceste requeste est raisonnable et je vous menray devers 
<lb/> monseigneur, et croy que vous le trouverez tres aimable et aurez 
<lb/> bon traittié a lui, combien qu'il soit bien informez contre Garnier 
<lb/> moult durement. Mais je croy que, a vostre requeste, fera une 
<lb/> partie de vostre peticion. »</q> Et atant se partent et vont vers les logeiz. 
<lb/> L'ystoire dit que tant ont erré entre la dame et sa mesnie et le 
<lb/> nouvel chevalier, qu'ilz sont venuz a la tente Gieffroy, et la descendirent. 
<lb/> Et quant Gieffroy scot la venue de la dame, si yssi de 
<lb/> la tente et vint a l'encontre. Et celle qui moult bien fu enseignie, 
<lb/> tenoit ses deux enfans par les mains, et s'agenoilla, elle et ses 
<lb/> enfans, devant Gieffroy, et lui fist moult humblement la reverence. 
<lb/> Et Gieffroy s'encline vers elle et la lieve moult humblement et 
<lb/> lui dist: <q>« Madame, vous soiez la tres bien venue. Monseigneur, 
<lb/> dist elle, et vous le tres bien trouvez. »</q> Et les deux enfans le saluent 
<lb/> moult doulcement, et Gieffroy les a tous 
<lb/> deux dreciez, et leur rent leur salut. Et lors prist la dame la parole 
<lb/> et faigny comme s'elle ne sceust pas qu'il feust venus la pour maltalent, 
<lb/> et dist ainsi: <q>« Mon tres chier seigneur, monseigneur mon 
<lb/> mary n'est pas, quant a present, en ceste contree. Et pour ce suiz 
<lb/> je venuz par devers vous pour vous prier qu'il vous plaise a faire 
<lb/> a monseigneur et a moy tant d'onneur qu'il vous plaise a venir 
<lb/> logier en vostre forteresse, et admener tant de gens qu'il vous 
<lb/> plaira, car, monseigneur, par ma foy, il y a assez de quoy vous 
<lb/> tenir bien aise, Dieu mercy; et sachiez que moy et ma mesnie vous 
<lb/> recevront tres voulentiers et liement, comme nous le devons faire 
<lb/> au filz de nostre droit seigneur naturel. »</q>
<lb/> Quant Gieffroy entendy ceste parole, si fu moult esbahiz comment 
<lb/> elle lui osoit faire ceste requeste, veu et consideré ce de quoy on 
<lb/> l'avoit informé contre Guernier de Valbruyant, son mary. Non 
<lb/> pourtant respondy: <q>« Par mon chief, ma 
<lb/> belle dame, je vous mercie de la grant courtoisie que vous m'offrez, 
<pb n="209"/>
<lb/> mais ceste requeste ne vous doy je pas accorder, car on m'a 
<lb/> donné a entendre que vostre mary ne l'a pas desservy envers 
<lb/> monseigneur mon pere ne envers moy, combien, ma belle dame, 
<lb/> que je vueil bien que vous sachiez que je ne suiz mie venus par 
<lb/> de ca pour guerroier dames ne damoiselles, Dieux m'en gart. Et 
<lb/> soiez toute seure que a vous ne a voz gens ne a vostre forteresse, 
<lb/> je ne souffreray rien a meffaire ou cas que vostre mary n'y soit. »</q> 
<lb/> Et celle respond: <q>« Monseigneur, tres grans mercis. Mais je vous 
<lb/> requier qu'il vous plaise a moy dire la cause pourquoy vous avez 
<lb/> indignacion contre monseigneur mon mary, car je suiz toute seure 
<lb/> qu'il ne fist oncques rien, la ou il ne moy l'ayons peu savoir, qui 
<lb/> par raison peust estre a vostre desplaisance. Et croy, monseigneur, 
<lb/> se il vous plaist a ouïr monseigneur mon mary en ses excusacions, 
<lb/> que vous trouverez que ceulx qui vous 
<lb/> ont informé au contraire de lui n'ont pas dit verité; et, monseigneur, 
<lb/> je me faiz forte sur ma vie que vous le trouverez ainsi. »</q> 
<lb/> En ceste partie dist l'ystoire que, quant Gieffroy ouy la dame 
<lb/> ainsi parler, il pensa un pou et puis respondy: <q>« Par foy, dame, 
<lb/> s'il se puet excuser qu'il n'ait pas erré contre son serement ne faussé 
<lb/> ne enfraint l'ommage que il doit, j'en seray tous liez, et seray cellui 
<lb/> qui voulentiers le recevray en ses excusacions, lui et ses complices. 
<lb/> Et viengnent seurement. Je lui donne sauf alant et sauf venant 
<lb/> de cy a huit jours, lui <num>LXme</num>. Et la cause pourquoy je le faiz, c'est 
<lb/> pour l'amour de vous et de voz enfans. Monseigneur, dist la dame, 
<lb/> Dieu, par sa grace, le vous veulle merir. »</q> Et atant print congié 
<lb/> et vint a Valbruiant, et laissa la ses enfans. Et fist monter jusques 
a <num>X.</num> chevaliers et escuyers et <num>IIJ.</num> damoiselles, et s'en part. Et
<lb/> chevaucha 
<lb/> tant qu'elle vint a Montfrin ou elle fu liement receue. Et 
<lb/> la estoient venus, tous les aliez de Glaude 
<lb/> qui bien estoient <num>XL.</num> gentilz hommes. Et la dame leur compte comment 
<lb/> Guernier, son mary, a <num>VIIJ.</num> jours sauf alant et sauf venant 
<lb/> de Gieffroy, pour lui <num>LXme</num>, et s'il se puet excuser, Gieffroy l'orra 
<lb/> tres voulentiers et lui fera toute raison. <q>« Par foy, dist ung ancien 
<lb/> chevalier, donques aurons nous bon traictié a lui, car il n'est homme 
<lb/> qui puist dire que nous ayons de riens mespris. Se Glaude, qui 
<lb/> estoit nostre cousin, nous avoit requis d'avoir aide de nous, s'il 
<lb/> en avoit besoing, et nous lui eussions en convenant de lui aidier, 
<lb/> nous n'avons de riens meffait, ne Gieffroy ne autre ne puet pas 
<pb n="210"/>
<lb/> dire que nous en meissions oncques bacinet sur teste, ne en yssissions 
<lb/> un seul pas de nostre hostel pour lui conforter contre Gieffroy. 
<lb/> Cela ne sera ja sceu ne trouvé. Donques alons seurement, 
<lb/> et m'en laissiez convenir, car je ne m'esmaye pas que nous n'ayons 
<lb/> bon traictié a lui. »</q>Et a cest propos s'affermerent tous les prouchains 
<lb/> et lors prindrent journee de faire leur appareil 
<lb/> de y aler le tiers jour aprez. Et lors se party la dame, et 
<lb/> erra tant qu'elle vint a Valbruyant. Et lors fist chargier pain et 
<lb/> vin, poulaille, foings, avoines, et envoier a Gieffroy, qui oncques 
<lb/> n'en retint rien, mais bien souffry que qui en voult avoir pour 
<lb/> son argent, en eust. Et manda la dame a Gieffroy la journee que 
<lb/> Garnier et son lignage devoient venir devers lui. 
<lb/> En ceste partie dit l'ystoire que Garnier de Valbruyant et Girart, 
<lb/> son nepveu, attendoient leur lignaige a Montfrin; et eulx venuz, 
<lb/> ilz monterent a cheval et cheminerent tant qu'ilz vindrent a Valbruyant, 
<lb/> ou ilz furent bien receuz. Et le landemain manderent a 
<lb/> Gieffroy qu'ilz estoient tous prestz de venir par devers lui pour 
<lb/> eulx excuser, et Gieffroy leur remanda qu'il estoit tous prest de 
<lb/> eulx ouïr. 
<lb/> Et lors partirent du chastel a belle compaignie, et vindrent aux 
<lb/> logés et descendirent devant la tente Gieffroy, et lui vindrent faire 
<lb/> la reverence moult honnourablement. Et lors prist la parole le 
<lb/> ancien chevalier dont je vous ay dessus parlé, 
<lb/> en disant a Gieffroy: <q>« Tres chiers sires, nous sommes cy 
<lb/> venus par devers vous pour la cause qu'on vous a donné a entendre 
<lb/> que vous estiez informez contre nous, et vous a on rapporté que 
<lb/> nous estions consentans de la mauvaistié que Glaude de Sion, 
<lb/> qui estoit nostre cousin, vouloit et avoit commencié a faire devers 
<lb/> nostre droit seigneur naturel monseigneur vostre pere. Dont, sire, 
<lb/> il est bien verité que Glaude, avant qu'il eust fait ceste fole entreprise 
<lb/> ne encommencié, nous assembla et nous dist: <q>“ Beaulx seigneurs, 
<lb/> vous estes tous de mon lignaige, et je du vostre; c'est bien 
<lb/> raisons que nous nous entramons comme cousins et amis. ”</q> Par foy, 
<lb/> Glaudes, deismes nous, c'est verité; mais pourquoy le dictes vous? 
<lb/> Et il respondy moult couvertement: <q>“ Beaulx seigneurs, je le vous 
<lb/> diray. Je me doubte que je n'aye bien briefment une forte guerre 
<lb/> et grosse et a forte partie a faire; si vueil savoir se vous me vouldrez 
<lb/> aidier ou non. ”</q> Et nous lui demandasmes a qui. Et il nous 
<pb n="211"/>
<lb/> respondy que nous le saurions assez a temps et qu'il 
<lb/> n'estoit pas amis qui a son prouchain failloit a son 
<lb/> besoing. Lors lui deismes nous: <q>“ Glaude, nous voulons bien que vous 
<lb/> sachiez qu'il n'a si grant lignaige en cest pays ne marchissant, s'il 
<lb/> se prent a vous, que nous ne vous aidons vostre droit a soustenir. ”</q> 
<lb/> Et sur ce s'en party. Et ot pluseurs rumeurs ou il ot pou de droit, 
<lb/> en aucuns desquelx nous lui aidasmes a en yssir a son honneur, 
<lb/> Mais, chiers sires, depuis qu'il commenca a desobeir a monseigneur 
<lb/> vostre pere, qui estoit son seigneur naturel et le nostre, 
<lb/> nous n'en doubtons ne Dieu ne homme que nul de nous meist sur 
<lb/> son corps piece de harnoiz, ne yssist de son hostel pour lui ne pour 
<lb/> son fait; ne ce ne sera sceu ne trouvé; et s'il est autrement, si 
<lb/> nous faictes pugnir selon raison, car nous n'en voulons ja grace, 
<lb/> mais droit. Donques, s'il n'y a autre cause que aucuns ait sur nous 
<lb/> adevinee par envie ou par haine, je dy que par droit vous ne nous 
<lb/> devez vouloir nul mal, nous qui sommes hommes et vrais subgiez 
<lb/> et obeissans de nostre droit seigneur naturel Remond de 
<lb/> Lusegnen, car, se aucun nous vouloit molester ou 
<lb/> injurier, si nous devriez vous garantir. Et de cestui fait je ne vous 
<lb/> sauroye plus que dire, car nous ne savons entre nous tous adviser 
<lb/> que nous eussions oncques fait chose qui peust tourner a vostre 
<lb/> desplaisir. Si vous requerons et prions tous que vous ne veulliez 
<lb/> informer que de raison. »</q>
<lb/> Quant Gieffroy ot oye l'escusacion de l'ancien chevalier pour 
<lb/> lui et pour les autres, si traist son conseil ensemble et leur dist: 
<lb/> <q>« Beaulx seigneurs, que vous semble de ce fait? Il me semble que 
<lb/> ces gens se excusent bonnement. Par foy, sire, ce dirent ilz tous 
<lb/> de commun, c'est verité; ne nous ne leur saurions que demander, 
<lb/> fors que vous leur faciez jurer sur Sainctes Evvangiles, se le siege 
<lb/> eust esté devant Sion, s'ilz eussent aidié ne conforté Glaude et 
<lb/> ses freres contre vous; et se ilz jurent que si, ilz sont voz ennemis; 
<lb/> et se non, vous ne leur devez porter nul maltalent. Et aprez, les 
<lb/> faictes jurer, se vous les eussiez mandez au siege, se ilz vous feussent 
<lb/> venuz servir contre voz ennemis. »</q> A 
<lb/> ce point furent tous ceulx du conseil d'accort. Et fu Garnier appellé 
<lb/> et tous les autres, et leur fu ce fait recordé. Et ilz dirent qu'ilz le 
<lb/> jureroient bien et voulentiers. Et jurerent les deux poins dessus 
<lb/> diz, et par tant orent accord et Gieffroy. Et ala par le pays, visitant 
<pb n="212"/>
<lb/> les fors et les villes. En ce party vacqua par my la terre deux 
<lb/> mois, et puis prist congié aux barons, et laissa bons gouverneurs 
<lb/> ou pays, et se parti et s'en vint grant erre a Lusegnen, ou il fu moult 
<lb/> bien festoiez de Remond, son pere, et de Melusigne, sa mere, et 
<lb/> de toute la baronnie, pour ce qu'ilz avoient sceu comment il avoit 
<lb/> fait pleissier tous leurs ennemis. 
<lb/> Et pour lors estoit venus de Chippre un chevalier de Poictou qui 
<lb/> estoit du lignage de ceulx du Tors, qui avoit rapporté nouvelles 
<lb/> comment le galaffre de Bandas et le grant Carmen avoient couru 
<lb/> en Armenie et fait grant dommage au roy Guion; et aussi comment 
<lb/> le roy Uriien avoit ouy nouvelles qu'ilz avoient entencion de lui 
<lb/> venir faire guerre ou royaume de Chippre. Et faisoit 
<lb/> le roy son amas de gens d'armes et de navire pour 
<lb/> eulx combatre par mer ou en leur pays mesmes, s'il ne les trouvoit 
<lb/> sur la mer, car il n'avoit pas entencion de les laissier arriver en son 
<lb/> pays. Et quant Gieffroy scot ceste nouvelle, si jura Dieu que ce 
<lb/> ne seroit pas sans lui, et que trop avoit gardé l'ostel. Et dist a 
<lb/> Remond et a sa mere que ilz lui voulzissent faire finance pour 
<lb/> aler aidier a ses freres contre les Sarrasins. Et ilz lui accorderent 
<lb/> par si que il leur jura que dedens un an il retourneroit par devers 
<lb/> eulx. 
<lb/> Moult fu Gieffroy joyeulx quant il ot l'accort de son pere et de 
<lb/> sa mere d'aler secourir ses freres contre les Sarrasins. Il pria au 
<lb/> chevalier qui estoit venuz de Chippre qu'il voulzist y retourner 
<lb/> aveques lui, et il lui en meriroit bien. <q>« Par mon chief, dist le chevalier, 
<lb/> on m'a dit que a vostre prouesse ne se puet comparer corps 
<lb/> de chevalier, mais je yray avec vous pour veoir que vous ferez 
<lb/> plus du roy Uriien, vostre frere, et de Guion, le roy d'Armenie, 
<lb/> car ces deux congnoiz je assez. Par foy, 
<lb/> sire chevalier, dist Gieffroy, c'est petite chose de mon fait envers la 
<lb/> puissance de mes deux seigneurs et freres, mais je vous mercie 
<lb/> de ce que si liberaument m'avez accordé de venir avec moy, et je 
<lb/> le vous meriray bien, se Dieu plaist. »</q> 
<pb n="213"/>
<lb/> Lors fait son mandement, et fist tant qu'il ot bien <num>XIIIJc.</num> bacinez 
et bien <num>IIIJc.</num> arbalestriers, et les fist traire vers la Rochelle, ou
<lb/> Melusigne 
<lb/> et Remond estoient, qui y avoient fait arriver moult bel navire 
<lb/> et bien pourveoir et advitaillier de tout ce qui y estoit neccessaire. 
<lb/> Et lors prist Gieffroy congié de son pere et de sa mere et entra en 
<lb/> mer, et furent les voiles levez et se commanderent a Dieu, puis 
<lb/> s'esquippent en la mer, et en pou de heure ot on perdu la veue 
<lb/> d'eulx. Moult s'en vont roiddement singlant par my la marine. 
<lb/> Mais cy se taist l'ystoire de Gieffroy et de ses gens et parle du 
<lb/> gallaffre de Bandas et du soudant de Barbarie, qui fu nepveu du 
<lb/> soudant qui fu mort en la bataille soubz le cap Saint 
<lb/> Andrieu, au dessoubz de la Montaigne Noire. 
<lb/> L'ystoire dit que le gallaffre de Bandas et le soudant de Barbarie 
<lb/> et le roy Anthenor d'Anthioche et l'admiral de Cordes, ces 
<lb/> quatre avoient fait leur serement que jamais ne fineroient jusques 
<lb/> a temps qu'ilz auroient destruit le roy Uriien de Chippre et le roy 
<lb/> Guion d'Armenie, son frere. Et avoient bien mis ensemble jusques 
<lb/> a six vins mil Sarrazins, et avoient leur navire tout prest. Et orent 
<lb/> entencion de arriver premierement en Armenie, et destruire premiers 
<lb/> l'ille de Rodes et puis le royaume d'Armenie, et puis passer 
<lb/> en Chippre et tout destruire et mettre a mort. Et avoient juré 
<lb/> que ilz feroient le roy Uriien mourir en croix crucifié, et sa femme 
<lb/> ardoir et ses enfans, mais, comme dit le saige: <q>« Fol pense et Dieu 
<lb/> ordonne. »</q> 
<lb/> Pour l'eure avoit entre eulx pluseurs espies tant d'Armenie comme 
<lb/> de l'isle de Rodes; et la en ot une qui estoit proprement au grant 
<lb/> maistre de Rodes, qui sembloit Sarrasin si bien 
<lb/> que jamais nul ne l'advisast pour autre, et si savoit leur 
<lb/> langaige comme s'il feust nez du pays. Cellui scot tout le secret 
<lb/> des Sarrasins, et se party d'eulx et vint a Baruth et trouva une 
<lb/> barge qui s'en vouloit aler en Turquie querir marchandise; il se 
<lb/> mist avec eulx. Et quant ilz porent avoir vent, ilz se vont desancrer 
<lb/> et tant vont singlant par mer qu'ilz virent l'isle de Rodes 
<lb/> et l'approuchierent pour avoir le rafreschissement. Et l'espie leur 
<lb/> dist qu'il vouloit aler en la ville un petit. Et ceulx lui dirent, s'il 
<lb/> ne revenoit tost, qu'ilz ne l'attendroient gaires. <q>« Ne vous en doubtez, 
<pb n="214"/>
<lb/> dist il, je revendray tantost. »</q> Et atant se part d'eulx et vint 
<lb/> en la ville ou il fu bien congneu; et le plus tost qu'il pot, se vint 
<lb/> comparoir devant le grant maistre, qui lui fist moult bonne chiere, 
<lb/> et cellui lui compte ces nouvelles. Quant le maistre les ot oyes, si 
<lb/> lui demanda: <q>« Est ce verités? »</q> Cellui respond: <q>« Sire, par ma foy, 
<lb/> oïl. Je les ay veuz. »</q> Et lors le maistre escripsi ce fait au roy d'Armenie 
<lb/> et au roy Uriien de Chippre, qui tantost rescripsi au maistre 
<lb/> et au roy Guion, son frere, comment ilz se meissent 
<lb/> en mer a toute leur puissance, et attendissent sur le 
<lb/> costé du port de Japhe, car il se trairoit vers la, pour ce que il 
<lb/> savoit bien que le gallaffre de Bandas et ses complices se mettroient 
<lb/> en mer a ce costé. 
<lb/> Quant le roy Guion ouy ces nouvelles, si se mist en mer a tout 
<lb/> bien six mille Ermins armez, et bien mille arbalestriers, et s'en 
<lb/> vint a Rodes, ou il trouva le grant maistre au port. Et quant le 
<lb/> maistre le vit, si ot grant joye, et lors entra en mer a bien <num>IIIJm.</num> 
<lb/> hommes d'armes, que freres chevaliers que freres sergens d'armes, 
<lb/> que autres estrangiers, qui aloient querant les adventures. Et ot 
<lb/> bien de <num>VJc.</num> a <num>VIJc.</num> que archiers que arbalestriers. Moult fu belle la 
<lb/> flotte, quant tout fu ensemble, car ilz furent <num>Xm.</num> hommes d'armes 
<lb/> et environ <num>XVIJc.</num> que archiers que arbalestriers. Et sachiez que il 
<lb/> les faisoit moult bel veoir, car ces bannieres venteloient sur ces 
<lb/> vaisseaulx, et l'or et l'azur et les couleurs et les bacinez et autres 
<lb/> harnoiz reluisoient au soleil. Ilz s'esquippent en mer et tindrent 
<lb/> le chemin du port de Japhe, ou Sarrasins 
<lb/> avoient fait traire leur navire, ainsi comme le roy Uriien leur ot 
<lb/> mandé. Et cy se taist l'ystoire d'eulx et parle du roy Uriien. 
<lb/> L'ystoire nous dit que le roy Uriien avoit fait son armee parmy 
<lb/> le pays de Chippre et les avoit fait entrer en la mer au port de 
<lb/> Limacon. Et estoit la royne Hermine ou chastel, avec elle ses 
<lb/> dames et ses damoiselles et Hervy, son filz, qui avoit <num>V.</num> ans, et 
<lb/> ceulx qui devoient garder le port et le pays. Le roy ot prins congié 
<lb/> et estoit entrez en mer. Et pour l'eure il avoit bien <num>XIIIJm.</num> combatans, 
<lb/> que arbalestriers que gens d'armes. Et lors furent les voiles 
<pb n="215"/>
<lb/> levees, et s'esquippent du port, et s'en vont singlant de tel force 
<lb/> que la royne, qui fu en la maistre tour, en perdy tost la veue. 
<lb/> Et sachiez que le tiers jour après, Gieffroy au grant dent arriva 
<lb/> soubz le Limacon, mais le maistre du port ne le laissa pas entrer 
<lb/> dedens. Non pourtant fu moult esbahiz quant il appercoit sur les 
<lb/> vaisseaux les armes de Lusignen et es bannieres, si ne scot que 
<lb/> penser. Mais tantost vint au chastel et 
<lb/> annonca a la royne cest affaire. Et celle, qui fu moult saige, lui 
<lb/> dist: <q>« Alez savoir que c'est; car, se il n'y a trahison, il n'y puet 
<lb/> avoir que bien, et alez parler a eulx et savoir mon que c'est, et 
<lb/> ayez voz gens tous prests sur le port, s'ilz vouloient arriver par 
<lb/> force, que ilz en feussent contrediz. »</q> Et cil si fist le commandement 
<lb/> de la royne, et vint aux barrieres entre les deux tours du cloz, 
<lb/> et leur demanda en hault que ilz queroient. Et lors dist le chevalier 
<lb/> qui autreffoiz avoit esté en Chippre: <q>« Laissiez nous entrer; 
<lb/> c'est un des freres du roy Uriien qui lui vient a secours contre les 
<lb/> Sarrasins. »</q> Quant le maistre du port oy le chevalier, si le recongnut 
<lb/> et lui dist: <q>« Sire, le roy s'est partiz trois jours a, et s'en va a tout 
<lb/> moult noble armee envers le port de Japhes, car il ne veult pas 
<lb/> que Sarrasins arrivent en son pays. Mais dictes a son frere que il 
<lb/> et vous a tout <num>XX.</num> ou <num>XXX.</num> ou <num>XL.</num> chevaliers de vostre compaignie, 
<lb/> venez devers ma dame la royne, qui moult sera liee de vostre compaignie 
<lb/> et de vostre venue. »</q> Et cil le dist a 
<lb/> Gieffroy, qui tantost entra en une galleote, et vindrent a la chayenne, 
<lb/> qui leur fu ouverte, et entrerent ens. Et trouverent grant foison 
<lb/> de bonne gent qui moult honnourablement receurent Gieffroy et 
<lb/> sa compaignie, et moult se donnoient merveille de son grant et 
<lb/> de sa fierté. Et dient que ces freres conquerront moult: <q>« Je croy 
<lb/> que cestuy cy ne repassera jamais en son pays tant qu'il aura 
<lb/> conquesté quelque terre que ce soit par deca. »</q> 
<lb/> Et en ce parlant ilz vindrent ou la royne estoit, qui les attendoit, 
<lb/> qui par la main tenoit son filz Hervieu. Et a l'approuchier 
<lb/> de Gieffroy, elle s'enclina tout jus a terre. Et aussi fist Gieffroy 
<lb/> et la dreca en l'embracant moult doulcement, et la baisa. Et après 
<lb/> lui dist: <q>« Ma dame ma seur, Dieu vous doint joye de quan que vostre 
<lb/> cuer desire. »</q> Et celle le bienviengna en monstrant grant signe d'amour. 
<lb/> Et lors Gieffroy prist Hervieu, son nepveu, qui estoit a un 
<lb/> genoil devant lui, et le leva entre ses bras en 
<pb n="216"/>
<lb/> lui disant: <q>« Beau nepveu, Dieux vous octroit bon admendement. »</q> 
<lb/> Et l'enfant lui respont: <q>« Grans mercis, beaulx oncles. »</q> Que vous 
<lb/> feroy je long compte? Gieffroy fu bien festoiez, et fu le port ouvert, 
<lb/> et sa navire mise dedens, et bien rafreschiz. Et lors dist Gieffroy 
<lb/> a la royne sa seur: <q>« Madame, je m'en vueil aler aprez monseigneur 
<lb/> mon frere, faictes moy avoir quelque bon maronnier qui bien sache 
<lb/> la contree de ceste mer, par quoy je ne faille pas a trouver mon 
<lb/> frere, et je vous en pry tant comme je puis ne scay. »</q> 
<lb/> A ce respondy la royne: <q>« Mon chier frere, a ce ne fauldrez vous 
<lb/> pas, car, par m'ame, je vouldroye qu'il m'eust cousté mil besans 
<lb/> pour tous perilz eschever, et vous et vostre navire feussiez ensemble 
<lb/> avec le monseigneur, car je scay bien que de vostre venue il aura 
<lb/> grant joye, comme droiz est. »</q> Et lors <supplied resp="#editor">elle appela</supplied> le maistre des 
<lb/> portz et lui dist: <q>« Alez, si me faictes armer une petite galleote 
<lb/> de <num>XVJ.</num> rammes, et me querez le meilleur 
<lb/> maronnier et le plus sage patron de galee qui nous soit demourez 
<lb/> par deca, pour conduire mon frere devers monseigneur. »</q> Et cil 
<lb/> respond: <q>« Par ma foy, ma dame, j'ay un rampin tout prest et tout 
<lb/> armé et advitaillié. Il ne fault fors mouvoir. »</q> Lors fut Gieffroy moult 
<lb/> lie, et prent congié de sa seur et de son nepveu et de la compaignie, 
<lb/> et s'en vint ou hable, et entra en son vaissel. Le rampin fu 
<lb/> devant, les voiles sont levees, ilz se empaingnent en mer et s'en 
<lb/> vont si raidement que tantost en perdirent ceulx du port la veue, 
<lb/> et la royne et ceulx qui avec lui estoient en la maistre tour. Or 
<lb/> les conduise Dieux, car ilz auront bon besoing a nostre baronnie. 
<lb/> Ne demeurra pas quatre jours, ainsi comme vous orrez cy avant 
<lb/> en l'ystoire, que le roy Uriien et son navire exploittierent tant 
<lb/> qu'ilz virent le port de Japhes et le gros navire qui y estoit. Et 
<lb/> estoit le gallaffre venus, et avoit tout fait traire ens es vaisseaux; 
<lb/> et le soudant de Barbarie et le roy Anthenor 
<lb/> d'Anthioches et l'admiral de Cordes orent fait l'appareil; et 
<lb/> n'y avoit a monter que les chiefs et les grans seigneurs. Et orent 
<lb/> en conseil que le roy d'Anthioche et l'admiral de Cordes tendroient 
<lb/> l'avant garde et tendroient le chemin de Rodes et y prendroient 
<lb/> terre et la destruiroient, et le gallaffre et le soudant les suivroient; 
<pb n="217"/>
<lb/> par quoy, s'ilz avoient a faire, qu'ilz les secourroient. 
<lb/> Et ainsi fu fait, et se partirent le roy et l'admiral a 
<lb/> <num>XL.</num> mil payens, et tournent leur chemin vers Rodes, que oncques 
<lb/> le roy Uriien ne les apperceut. Et n'orent pas erré plus de demy 
<lb/> journee qu'ils apperceurent le roy Guion et le navire de Rodes, 
<lb/> et les crestiens les apperceurent aussi. La veissiez grant effroy 
<lb/> quant ilz orent l'un l'autre avisé au cler et qu'ilz s'entrecongnurent. 
<lb/> Lors les crestiens se mirent en bonne ordonnance. La commenca 
<lb/> grant effroy de canons et d'arbalestres, d'archiers, de gect 
<lb/> de pierres et de coups de canons. Et quant vint a l'aborder, la 
<lb/> veissiez gett de lances et de dardes d'archigayes. 
<lb/> Lors se vont abourder ensemble. La veissiez fiere occision 
<lb/> et fiere meslee, et y ot a ce poindre <num>VJ.</num> nefs de Sarrasins peries et 
<lb/> effondrees, et moult le firent bien les crestiens et vaillaument. 
<lb/> Mais moult fu grande la force des Sarrasins, et orent moult crestiens 
<lb/> a souffrir et a porter, et eussent esté noz gens desconfiz se 
<lb/> Dieu, par sa grace, n'eust celle part admené Gieffroy et sa navire, 
<lb/> ainsi comme vous orrez cy après en la vraye histoire. 
<lb/> L'ystoire dit que Gieffroy et sa gent singloient par la mer a voile 
<lb/> tendue et a force de vent qu'ilz orent a fin souhait, et approucherent 
<lb/> fort la bataille. Le rampin qui les conduisoit se approucha 
<lb/> de si prez qu'il les veoit a l'ueil. Lors vire et dist le patron a noz 
<lb/> gens, et premierement a Gieffroy dist que chascun feust tous prests, 
<lb/> car ilz avoient veu grant gent, et croy que ce sont noz gens et 
<lb/> Sarrasins qui se combatent; or vous mettez en ordonnance, et 
<lb/> nous yrons veoir quelles gens ce sont. <q>« Or alez, dist 
<lb/> Gieffroy, mais, qui qu'ilz soient, je aideray a la plus 
<lb/> feble partie, voire se ce ne sont mes freres. »</q> Et lors part le rampin, 
<lb/> et vint jusques prez de la bataille, et oyent ceulx de dedens le 
<lb/> rampin hault crier: <q>« Cordes et Anthioche, »</q> et d'autre part: <q>« Lusegnen 
<lb/> et Saint Jehan de Rodes. »</q> Lors vindrent dire a Gieffroy: <q>« Sire 
<lb/> ce sont d'un costé Sarrasins, et d'autre costé, crestiens qui crient 
<lb/> Lusegnen et Saint Jehan de Rodes. Mais certainement ce n'est pas 
<lb/> le roy Uriien monseigneur, mais croy que ce soit le roy Guion 
<lb/> d'Armenie, son frere, et le grant maistre de Rodes qui ont encontré 
<pb n="218"/>
<lb/> Sarrasins sur la mer. Or tost, dist Gieffroy, a eulx tost et 
<lb/> appertement. »</q> 
<lb/> Et ceulx tirent bonnes voiles a mont, et le vent s'y fiert, et en 
<lb/> vont aussi tost comme un quarrel d'arbalestre, et se fierent ens 
<lb/> ou navire des Sarrasins par tel maniere qu'ilz ne sont pas ensemble 
<lb/> quatre vaisseaux d'une flote. Et crient Lusegnen a haute 
<lb/> voix. De quoy Ermins et ceulx de Rodes cuidierent que ce feust 
<lb/> le roy Uriien qui venist de Chippre. Et lors 
<lb/> recueillent grant cuer et se ravigorent fort. Et l'admirault et le 
<lb/> roy rassemblent leurs gens ensemble, et courent sus a crestiens de 
<lb/> grant force. Mais Gieffroy et ses gens qui estoient frez et nouveaulx, 
<lb/> leur coururent sus par telle maniere qu'il sembloit qu'ilz feussent 
<lb/> tous forsennez. Le vaissel ou Gieffroy estoit s'aborda au vaissel 
<lb/> ou le roy Anthenor d'Anthioche estoit, et s'entragrappent de bons 
<lb/> grappins de fer. Lors sault Gieffroy dedens le vaissel du roy et 
<lb/> commence a faire grant occision de Sarrasins, et ses gens entre, 
<lb/> d'autre part, et se combatent si vaillaument qu'il n'y ot Sarrasin 
<lb/> qui osast monstrer deffense. Et en sailly pluseurs en la mer, qui 
<lb/> cuidoient saillir ou vaissel de l'admiral de Cordes qui estoit moult 
<lb/> prez de eulx, que le roy Guion assailloit par grant puissance. Et 
<lb/> toutesfoiz le roy d'Anthioche se sauva ou vaissel de l'admiral, et 
<lb/> fu tantost son vaissel pris et ce de bon qui estoit dedens, et puis 
<lb/> effondré en la mer. Et le rampin s'acostoit 
<lb/> des groz vaisseaulx et en perca jusques a quatre; de quoy ceulx 
<lb/> de dedens ne s'apperceurent oncques tant que ilz se treuvent tous 
<lb/> plains d'eaue, et les esconvint perir en la mer. Que vous en vouldroit 
<lb/> la chose proloingnier? La bataille fu forte et horrible et l'occision 
<lb/> moult hideuse, et furent les Sarrasins moult au bas, et y 
<lb/> ot mais pou de deffense. 
<lb/> Moult fu la bataille forte et dure, mais sur tous le fist Gieffroy 
<lb/> puissaument et les Poictevins qui estoient o lui venus. Et moult 
<lb/> s'esmerveilloient les Ermins et le roy Guion et le maistre de Rodes 
<lb/> qui ilz estoient et pour quoy ilz crioient Lusegnen. Mais il n'estoit 
<lb/> pas temps de le enquester quant alors. Le roy Anthenor et l'admiral 
<pb n="219"/>
<lb/> de Cordes virent bien que la desconfiture tournoit sur eulx, 
<lb/> car ilz avoient ja perdu plus de deux pars de leur navire; si firent 
<lb/> sentir au remenant comment ilz se retraissent vers le port de Japhes 
<lb/> pour avoir le secours. Et ilz s'estoient ja mis en 
<lb/> un vaissel d'avantaige, et prindrent le large de la mer, 
<lb/> et tyrent les voiles amont, et se partent de la bataille. Et quant 
<lb/> les autres Sarrasins les appercoivent, si s'en va après qui pot; mais 
<lb/> les Ermins et ceulx de Rodes en retindrent la plus grant partie, 
<lb/> qui tous furent mors et gettez a bort. 
<lb/> Mais quant Gieffroy apperceut partir le roy d'Anthioche et l'admiral 
<lb/> de Cordes, si fait tirer bonnes voiles amont et s'esquippe 
<lb/> après, et tout son navire. Et les suit si asprement qu'en pou d'eure 
<lb/> ot esloingnié Ermins et le maistre de Rodes. Lors, quant le patron 
<lb/> du rampin l'appercoit, si s'escrie en hault a ses gens: <q>« Après, seigneurs, 
<lb/> car se Gieffroy perissoit son chemin, qu'il ne trouvast 
<lb/> monseigneur son frere, je n'oseroye reparrier devers ma dame. »</q> Et 
<lb/> lors le roy Guion congnut le patron et lui demanda qui ces gens 
<lb/> estoient qui leur avoient fait si grant secours. <q>« Par foy, sire, dist 
<lb/> le patron, c'est Gieffroy au grant dent, qui est vostre frere et frere 
<lb/> du roy Uriien. »</q> Quant le roy Guion l'entent, si s'escrie a haulte 
<lb/> voix: <q>« Levez ces voiles et vous hastez d'aler 
<lb/> après mon frere, car se je le pers, jamais n'auray joye ou cuer. »</q> 
<lb/> Et ceulx lievent les voilles et en vont après grant aleure. Mais le 
<lb/> rampin s'en va devant si raidement que en pou de temps il ot 
<lb/> attaint Gieffroy, qui estoit moult prez des Sarrasins, qui moult 
<lb/> approuchoient le port de Japhes. Cy vous laisseray a parler d'eulx 
<lb/> et vous diray du roy Uriien, qui ja estoit venus sur le port, et avoit 
<lb/> bouté le feu ou navire, mais payens le rescourrent au plus bel qu'ilz 
<lb/> porent. Mais ilz n'y sceurent mettre tel remede qu'il n'y eust ars 
<lb/> plus de <num>X.</num> vaisseaulx, que petis que grans. Et fu l'ost moult fort 
<lb/> estourmy. 
</p>
</div>
<div>
<head>Comment le roy d'Anthioche et l'admiral de 
Cordes et Gieffroy se vindrent ferir ou havre ensemble pelle melle</head>
<p> 
<lb/> <hi rend="ital">Comment le roy d'Anthioche et l'admiral de 
<lb/> Cordes et Gieffroy se vindrent ferir ou havre ensemble pelle melle</hi> 
<lb/> En ceste partie dit l'ystoire que tant suivy Gieffroy au grant 
<lb/> dent le roy et l'admiral que ilz approucherent fort du port de Japhe 
<lb/> et se ferirent dedens, et Gieffroy et son navire après, que oncques 
<pb n="220"/>
<lb/> n'y voult laissier a entrer, pour chose que on lui monstrast la multitude 
<lb/> du peuple sarrasin qui estoit ja entré ou navire sur le port. 
<lb/> Et tantost commenca Gieffroy la bataille aspre et fiere. Et de fait 
<lb/> le roy Anthenor et l'admiral de Cordes se firent mettre a terre en 
<lb/> un petit batel et vindrent a Japhe, ou ilz trouverent le gallaffre 
<lb/> de Bandas et le soudant de Barbarie, qui furent moult esbahiz 
<lb/> de ce que ilz estoient retournez, et leur demanderent pour quoy. 
<lb/> Et ceulx leur comptent toute l'adventure, et comment le roy 
<lb/> Guion d'Armenie et le maistre de Rodes estoient desconfiz, si ne 
<lb/> feust un chevalier tous forcenez qui y survint a tout un pou de 
<lb/> gent et crie: <q>« Lusignen! et n'est nul qui a 
<lb/> lui se puist tenir. Veez le la ou il se combat a voz gens, et s'est 
<lb/> feru ou havre emmy les plus druz, et quanqu'il attaint est destruit 
<lb/> et mis a fin. »</q> Quant le soudant l'entendy, si n'ot talent de rire, 
<lb/> mais dist: <q>« Par Mahon, on m'a dit de pieca que j'auroye, moy et 
<lb/> pluseurs autres de nostre loy, moult a faire par les hoirs de Lusegnen. 
<lb/> Mais qui pourroit tant faire que il les peust tenir par deca 
<lb/> a terre, et noz gens feussent hors du navire, ilz seroient destruit a 
<lb/> pou de peine. Par mon chief, dist le gallaffre, vous dictes verité; 
<lb/> et puis qui les auroit desconfiz par deca, la terre par dela seroit 
<lb/> legiere a conquester. Par foy, dist le soudant, vous dictes verité. 
<lb/> Or faisons traire noz gens hors des vaisseaux, et les laissons arriver 
<lb/> paisiblement. Mais pour neant en parlent, car ilz yssent moult 
<lb/> appertement, sans ce que il leur feust commandé, car Gieffroy 
<lb/> les assailloit par telle vigour que, au costé ou il estoit, mal soit de 
<lb/> cellui qui demourast en vaissel, que tost ne se traisist a terre. »</q> 
<lb/> Et Gieffroy fait yssir toutes ses gens après, 
<lb/> et les enchasse jusques a la ville de Japhe; et tous ceulx qui furent 
<lb/> attains furent ruez mors par terre. Et les fuyans entrerent en la 
<lb/> ville criant: <q>« Trahy! Trahy! »</q> Lors furent les portes fermees et vint 
<lb/> chascun a sa garde. Lors repaira Gieffroy au navire et commande 
<lb/> a traire ses chevaulx hors, car bien afferme que jamais ne s'en 
<lb/> partira, pour en mourir en la paine, tant qu'il y aura fait telle enseigne 
<lb/> que on congnoisse ens ou pays qu'il y ait esté. 
<lb/> L'ystoire dist que endementres que Gieffroy fist traire ses chevaulx 
<lb/> hors, que le rampin advisa les bannieres et les pennons du 
<lb/> roy Uriien qui fort escarmouchoit le navire des Sarrasins, qui riens 
<lb/> ne savoient que Gieffroy feust arrivez sur terre, car ilz avoient 
<pb n="221"/>
<lb/> prins le large et le parfont du port. Et le roy et l'admiral s'estoient 
<lb/> arrivez dessoubz a l'estroit, qui estoit bien aaisiez a prendre terre, 
<lb/> voire petit de navire. Et lors le rampin encontra le roy Guion 
<lb/> et ses gens qui lui demandent nouvelles de Gieffroy. <q>« Par mon 
<lb/> chief, dist le patron, veez le la ou il a prins terre sur les ennemis, 
<lb/> et les a fait par force entrer dedens Jasphes. 
<lb/> Alez prendre terre avecques lui, car il a pou de gent se Sarrasins 
<lb/> ont prins terre. Et veez la le roy Uriien qui escarmouche leur 
<lb/> navire, a qui je voiz noncier vostre adventure et la venue de Gieffroy, 
<lb/> son frere et le vostre. Par foy, dist le roy Guion, ce fait a 
<lb/> creanter. »</q> Et lors se fiert ou havre. Et le rampin s'esploita tant 
<lb/> qu'il vint au roy Uriien, et le salue haultement, et lui compte 
<lb/> toute l'adventure, ainsi comme vous l'avez ouye, dont il gracie 
<lb/> Nostre Seigneur. Et lors escrie a sa gent: <q>« Avant, seigneurs barons! 
<lb/> Pensez de bien faire, car noz ennemis ne pevent eschapper que ilz 
<lb/> ne soient ou mors ou pris. »</q> Et lors se vindrent ferir ou navire si 
<lb/> raidement que les Sarrasins furent tous esbahiz et yssirent qui 
<lb/> mieulx mieulx, des vaisseaux, et s'en vont vers Jasphe. Et quant 
<lb/> le gallaffre et le soudant virent leurs gens qui estoient traiz a terre, 
<lb/> ilz manderent par druchemant au roy Uriien trieves trois jours, 
<lb/> et qu'il venist prendre place et se logast et rafrechesist ses gens, 
<lb/> et au quart jour il lui livreroit bataille. Et quant le roy 
<lb/> Uriien l'ouy, si l'accorda, et le fist signifier au roy 
<lb/> Guion son frere et a Gieffroy. Et estoit ja le roy Guion traiz a terre 
<lb/> avec Gieffroy, et se faisoient grant joye l'un a l'autre, et se logierent 
<lb/> au mieulx qu'ilz porent. Et le roy Uriien fist sa gent traire 
<lb/> a terre, et fist tendre son logeiz sur la marine, au devant de son 
<lb/> navire. Et fist venir logier ses freres et le maistre de Rodes emprès 
<lb/> lui, et leur navire trait avecques la soue. Et lors commenca la joye 
<lb/> grant entre les freres. Et fut leur ost nombré environ <num>XXIJm.</num> que 
<lb/> arbalestiers, que archiers, que gens d'armes. 
<lb/> L'ystoire dit que les freres se rafreschirent et leurs gens et s'entrefirent 
<lb/> grant joye les trois jours durans. Mais durant ce terme, 
<lb/> le soudant de Damas, qui scot la venue des crestiens, manda au 
<lb/> gallaffre et a ses gens qu'ilz ne combatissent pas sans lui, et que ilz 
<lb/> repreinssent encore trois jours trieves, et ainsi le firent, et le roy 
<lb/> Uriien leur accorda. Et en ce terme les fist le soudant de Damas 
<lb/> deslogier de nuit, et vindrent logier en la praierie soubz Damas, 
<pb n="222"/>
<lb/> pour les crestiens traire plus avant ou pays, 
<lb/> car il avoit entencion que jamais pié n'en eschappast. Et avoit bien 
<lb/> le soudant de Damas assemblé <num>LXm.</num> payens, et les autres estoient 
<lb/> bien <num>IIIJxx.</num> mille, et noz gens, que Dieu veulle conforter, n'estoient 
<lb/> sur tout que <num>XXIJm.</num>. Mais quant ilz sceurent que Sarrasins s'estoient 
<lb/> partiz, si furent moult doulent, car bien cuidoient qu'ilz s'en feussent 
<lb/> fouiz. Mais pour neant s'en doubtent, car avant le tiers jour 
<lb/> ilz les auront en barbe, et leur donront tant a faire qu'ilz en seront 
<lb/> tous embesoingniez. 
<lb/> Atant esvous un drucemant sur un dromedaire, qui descend a 
<lb/> la tente des freres, et les salua moult saigement. Et les freres lui 
<lb/> respondent a son salut. Et cil les regarde tous trois moult longuement 
<lb/> avant qu'il parlast, et moult se donne merveille de la grant 
<lb/> fierté d'eulx trois et enseur que tous de Gieffroy qui fu plus grant 
<lb/> et plus fourny des autres sans comparoison. Et voit la dent qui 
<lb/> lui passe la levre plus d'un grant poux esquachie. Si en fu si esbahiz 
<lb/> qu'a peine pot il parler. Mais non pour tant dist il au roy Uriien: 
<lb/> <q>« Sire roy de Chippre, le gallaffre de Bandas et le soudant de Damas 
<lb/> et le soudant de Barbarie et le roy Anthenor 
<lb/> d'Anthioche et l'admiral de Cordes et le roy de Damiette vous 
<lb/> mandent qu'ilz sont tous prestz de vous livrer bataille, et vous 
<lb/> attendent es prez soubz Damas, en belles tentes et en beaulx paveillons, 
<lb/> et vous mandent que vous povez seurement venir logier 
<lb/> devant eulx et prendre place telle qu'il vous plaira, et vous donnent 
<lb/> trieves trois jours depuis ce que vous serez logiez. Et cependant, 
<lb/> d'un commun accort, vous adviserez la place ou la bataille 
<lb/> se fera; et, par adventure, quant vous aurez veue leur puissance, 
<lb/> vous trouverez aucun amiable traictié a messeigneurs, car a leur 
<lb/> force ne povez vous contrester. »</q> 
<lb/> Quant Gieffroy au grant dent l'ouy dire ceste parole, si lui a 
<lb/> dit: <q>« Va t en a tes roys, et a tes soudans, et a ton gallaffre, et leur 
<pb n="223"/>
<lb/> dy que s'il n'y avoit que moy et mes gens, si les yroye je combatre, 
<lb/> et leur dy que de leurs trieves n'avons nous que faire. Et dès ce 
<lb/> que tu vendras a eulx, si leur dy que je les deffie, et tantost toy 
<lb/> party decy, je feray assaillir Japhe et mettray tout en 
<lb/> feu et en flambe. Et tout quanque je trouveray dedens 
<lb/> de Sarrasins, je les feray tous mourir. Et leur dy, a ton passer a 
<lb/> Japhes, qu'ilz se pourvoient, car je les yray presentement assaillir. »</q> 
<lb/> Quant le druceman ouy ceste response, si fu tous esbahiz. Il vint, 
<lb/> sans plus dire, a son dromadaire et monte, car il avoit si grant paour 
<lb/> de la fierté qu'il avoit veue en Gieffroy que tousjours regardoit 
<lb/> derriere lui, de paour que Gieffroy ne le suivist, et dist a lui mesmes: 
<lb/> <q>« Par Mahon, se tous les autres feussent telz, noz gens receussent 
<lb/> grant perte avant ce que ilz feussent desconfiz. »</q> Il vint a Jasphes et 
<lb/> leur dist comment Gieffroy au grant dent les vendroit assaillir 
<lb/> tantost et qu'il avoit juré qu'il mettroit tout a l'espee quanqu'il 
<lb/> y trouveroit. Lors les veissiez moult esbahiz; et sachiez qu'il s'en 
<lb/> fui plus de la moitié de ceulx de la ville vers Damas, et emporterent 
<lb/> leur finance. Et Gieffroy fait sonner ses trompettes et armer sa 
<lb/> gent, et s'en va pour assaillir la ville, qu'onques ne le voult laissier 
<lb/> pour le roy Uriien ne pour le roy Guion, 
<lb/> ses freres, et jura que il y monstrera telles enseignes que l'en congnoistra 
<lb/> bien qu'il aura esté en Surie. Mais cy se taist l'ystoire de 
<lb/> lui et parle du druceman qui erra tant qu'il vint aux logeis des 
<lb/> Sarrasins devant Damas. 
<lb/> En ceste partie dit l'ystoire que tant chevaucha le druceman 
<lb/> son dromadaire qu'il vint en l'ost devant Damas, et trouva <supplied resp="#editor">a</supplied> la 
<lb/> tente du gallaffre les <num>IJ.</num> soudans et le roy Anthenor d'Anthioche 
<lb/> et l'admiral de Cordes et le roy Gallaffrin de Damiette et pluseurs 
<lb/> autres, qui lui ont demandé quelx nouvelles des crestiens. Et le 
<lb/> druceman leur respond: <q>« Par mon chief, j'ay bien fait vostre message; 
<lb/> mais, quant je leur ay dit que, quant ilz auroient veu vostre puissance, 
<lb/> que ilz feroient traictié a vous, et que a vous ne voz gens 
<lb/> ne se pourroient ilz tenir, lors l'un d'eulx, qui a ung grant dent 
<lb/> qui lui yst de la bouche devant, n'attendy pas que le roy de Chippre 
<lb/> respondist. <q>“ Va, dist il, dire a tes roys et a tes soudans que de leur 
<lb/> trieves n'avons nous que faire, ”</q> et s'ilz n'y 
<lb/> avoit que lui et ses gens, si vous combatroit il, et me dist que je 
<lb/> vous deisse, tantost que je vendroye a vous, qu'il vous rendoit 
<pb n="224"/>
<lb/> voz trieves et que vous vous gardissiez de lui, et qu'en despit de 
<lb/> vous, il yroit assaillir Japhes et qu'il mettroit le feu par tout et 
<lb/> mettroit tout a l'espee, et aussi que je leur deisse au passer; si fiz 
<lb/> je. Et sachiez que plus de la moitié de ceulx de la ville s'en sont 
<lb/> venus aprez moy. Et sachiez que j'ouy ses trompettes sonner pour 
<lb/> aler assaillir. Et comment cuidiez vous que ce soit grant hideur 
<lb/> de veoir le maintien et la fierté du roy Uriien et du roy Guion, son 
<lb/> frere, et de leurs gens? Saichiez que, au semblant qu'ilz monstrent, 
<lb/> il leur semble que vous ne les doiez oser attendre; et especialment 
<lb/> cellui au grant dent n'a paour fors de ce que vous et voz gens ne 
<lb/> vous enfuiez avant qu'ilz puissent venir a vous. »</q> Et quant le soudant 
<lb/> de Damas l'entent, si commence a sousrire et lui respondy: <q>« Par 
<lb/> Mahon, a ce que je puis veoir de vostre hardement, vous serez le 
<lb/> premier qui assemblera a la bataille a 
<lb/> cellui au grant dent. Moy, dist le druceman, a l'eure et au jour que 
<lb/> je l'approucheray, que je puisse, qu'il n'ait une grosse riviere ou 
<lb/> les tours et les murs de Damas ou de quelque autre lieu fort, me puist 
<lb/> Mahon confondre! »</q> Et lors se prist chascun a rire de ce mot. Mais 
<lb/> telz s'en rist qui puis ce en eust plouré s'il eust peu. 
<lb/> Or vous diray de Gieffroy, qui fist assaillir Japhe et la prist par 
<lb/> force, et mist tout a l'espee quanqu'il pot trouver de Sarrasins, et 
<lb/> fist vuider l'avoir et les garnisons et porter en l'ost et es vaisseaux 
<lb/> et puis fist bouter le feu par tout; puis repaira aux logeiz et requist 
<lb/> a ses freres qu'ilz lui baillassent le maistre de Rodes et ses gens 
<lb/> pour faire l'avant garde. Et ceulx lui accorderent, de quoy le maistre 
<lb/> de Rodes fu moult liez. Et celle nuit se reposerent jusques au 
<lb/> matin. 
<lb/> Lendemain, par matin, si comme l'ystoire le tesmoingne, après 
<lb/> la messe ouye, l'avant garde se desloga, et puis la grosse bataille, 
<lb/> et puis le sommage, et après vint l'arriere garde; et fu grant noblesse 
<lb/> de veoir l'ost. Lors vint un espie a Gieffroy qui lui dist: 
<lb/> <q>« Sire, a demie lieue de cy a environ mille 
<lb/> Sarrasins qui s'en vont ferir a Baruth pour garder le port et la 
<lb/> ville. »</q> Et Gieffroy lui demande: <q>« Me sauras tu bien conduire la? 
<lb/> Par foy, sire, dist l'espie, ouil. »</q> Lors dist Gieffroy au maistre de 
<lb/> Rodes qu'il conduisist l'avant garde et qu'il boutast le feu par tout, 
<pb n="225"/>
<lb/> par quoy il les peust retrouver par la trace de la fumee. Et le maistre 
<lb/> dist que si feroit il. Et lors se part Gieffroy, et l'espie va devant, et 
<lb/> appercoit les Sarrasins qui avaloient d'un tertre. Et lors lui monstre 
<lb/> l'espie, et Gieffroy en fu moult liez, et fait haster ses gens. Et quant 
<lb/> il les ot ratains, si leur escrie: <q>« Par Dieu, gloutons, vous ne me povez 
<lb/> eschapper. »</q> Et lors se fiert entre eulx et abat le premier qu'il attaint 
<lb/> par terre; puis tire l'espee et commence a faire merveille d'armes, 
<lb/> et ses gens d'autre costé. Mais Sarrasins furent pou, si ne porent 
<lb/> endurer le fais et tournerent en fuye devers Baruth et noz gens 
<lb/> aprez. 
<lb/> Quant les Sarrasins de Baruth virent venir les fuians, si les 
<lb/> congnurent, et avalerent le pont et euvrent la barriere et la porte, 
<lb/> et les fuians entrent dedens. Mais Gieffroy 
<lb/> les suivoit si asprement qu'il entra pelle melle dedens la ville, 
<lb/> a bien <num>Vc.</num> hommes, avec les Sarrasins. Lorsqu'il fu en la porte, si 
<lb/> la commande a garder tant que ses hommes feussent venuz. Et lors 
<lb/> commenca la bataille forte et fiere, mais neantmoins Sarrazins ne 
<lb/> porent durer, et s'en fuirent vers la porte de Triples, qu'ilz firent 
<lb/> ouvrir. Et lors qui ot bon cheval, il ne l'oublia pas, mais fiert des 
<lb/> esperons quan qu'il puet devers Triples, et les aucuns qui furent 
<lb/> mieulx montez devers Damas; et Gieffroy et ses gens mectent tout 
<lb/> a l'espee et delivrent toute la ville des Sarrasins, que mal soit du 
<lb/> pié qui y demourast qui ne feust mort, si non ceulx qui s'en vont 
<lb/> fuiant. Lors fait Geffroy les mors gecter en la mer, et advise la ville, 
<lb/> qui fu forte a merveilles, et le chastel qui siet sur la mer, et le 
<lb/> beau cloz garni de grosses tours pour mettre le navire. Lors dist 
<lb/> par ses bons dieux que cestui port vouldroit il retenir pour lui, et 
<lb/> y laissa <num>VIJxx.</num> arbalestriers et <num>IJc.</num> hommes d'armes de ses gens, et 
<lb/> y sejourna toute celle nuit. Et le lendemain 
<lb/> prist congié de ses gens et s'en va après l'ost au train de la fumiere, 
<lb/> ainsi comme il avoit dit au grant maistre de Rodes, qui moult 
<lb/> avoit grant doubte que Gieffroy n'eust aucun empeschement, et 
<lb/> aussi avoient ses freres a qui il l'avoit fait assavoir. Mais pour 
<lb/> neant s'en doubtent, car sempres le verront. Mais cy se taist l'ystoire 
<lb/> de eulx et de Gieffroy et parle des fuians de Japhe qui sont 
<lb/> venus a l'ost du gallaffre et du soudant devant Damas. 
<pb n="226"/>
<lb/> Cy nous dit la vraye histoire que les exilliez qui furent partiz 
<lb/> de la destruction du port de Japhe vindrent devant l'ost a Damas, 
<lb/> a la tente du soudant, ou le gallaffre et les autres roys et admiraux 
<lb/> estoient, et leur comptent moult piteusement la destruction de 
<lb/> Japhe, et comment crestiens ont tout mis a l'espee et arse la ville. 
<lb/> Quant les Sarrasins l'entendirent, si furent moult doulent. <q>« Par 
<lb/> Mahon, dist le soudant de Damas, moult sont ces crestiens dure 
<lb/> gent et qui pou ressoingnent la mort. Or voient ilz et scevent bien 
<lb/> que encontre le grant peuple que nous 
<lb/> avons ilz ne pevent avoir victoire et si font semblant que ilz ne 
<lb/> nous resoingnent ne que se nous feussions aussi pou de gens comme 
<lb/> ilz sont. Par Mahon, dist le soudant de Barbarie, se ilz estoient tous 
<lb/> cuiz, et il feust acoustumé de mengier telle char, il n'en y a pas 
<lb/> assez pour nous repaistre. Et par ma loy, s'il n'y avoit que moy et 
<lb/> ma gent, si n'en repasseront il ja pié dela la mer. »</q> Quant le drucemant 
<lb/> l'ouy, si ne se pot tenir de respondre, mais lui dist en hault: 
<lb/> <q>« Sire soudant, se vous aviez veu le roy Uriien et le roy Guion, et 
<lb/> leur fiere contenance, et le maintieng de leurs gens, et la grant, 
<lb/> horrible et resoingneuse fierté de cellui au grant dent, son frere, 
<lb/> il ne vous tendroit ja cure de les envahir comme vous dictes. Et 
<lb/> sachiez bien, ains que la besoingne soit departie, vous n'en aurez 
<lb/> pas si bon marchié comme vous en faictes maintenant. Et si ay 
<lb/> tousjours ouy dire que tel menace a la foiz qui a grant paour et 
<lb/> qui puis est batus. »</q> Et quant le soudant de Damas ouy les mos 
<lb/> du druceman, si commence a rire et lui a dit: <q>« Par Mahon, beau sire, 
<lb/> il a en vous grant hardement; a ce que je 
<lb/> voy de vous, vous vouldrez estre ou premier front de la bataille 
<lb/> pour encontrer cellui a la grant dent. »</q> Et cellui lui respond: <q>« Par 
<lb/> ma loy, sire soudant, se il n'est encontrez d'autre que de moy, il 
<lb/> puet venir seurement, car je lui tourneray tous jours les talons devers 
<lb/> lui d'une grosse lieue ou de deux loing. »</q> 
<lb/> Et lors commenca la risee grant entre eux, mais ains qu'il feust 
<pb n="227"/>
<lb/> vespres, orent autres nouvelles dont ilz n'avoient talent de rire. 
<lb/> Car les fuyans de Baruth sont venus aux paveillons et ont compté 
<lb/> la perte de Baruth, et comment Gieffroy au grant dent les a chaciez 
<lb/> hors par force, et le remenant occiz. <q>« Et par Mahon, sire soudant, 
<lb/> sachiez qu'il n'a pas voulenté de fuir, car il a tres bien garnie Baruth 
<lb/> de vivres, de gens et d'arteillerie, et s'en vient grant erre par deca; 
<lb/> et ne voit on que feux et flambe par my le pays, et sont tous les 
<lb/> chemins chargiez de Sarrasins et de Turs mors. »</q> Quant le soudant 
<lb/> de Damas l'entent, si fu moult doulens. <q>« Par Mahon, dist il, je croy 
<lb/> que cellui au grant dent a le deable ou corps. 
<lb/> Adont, dist le soudant de Barbarie, je me doubte qu'il ne m'aviengne 
<lb/> ce que on m'a dit. Et qu'est ce? »</q> dist le soudant de Damas. 
<lb/> <q>« Par mon chief, dist cil de Barbarie, on m'a dit que je seray destruit 
<lb/> par les hoirs de Lusegnen, et pluseurs autres, et nostre loy moult 
<lb/> affeblie. »</q> Et lors n'y ot si hardy Sarrazin qui n'en tremblast de paour. 
<lb/> Et cy se taist l'ystoire d'eulx et parle de Gieffroy. 
<lb/> En ceste partie dit l'ystoire que Gieffroy au grant dent erra tant 
<lb/> qu'il trouva l'avant garde ou le grant maistre de Rodes estoit, 
<lb/> qui lui fist moult grant feste et fu moult joyeux de sa venue, et 
<lb/> lui demanda comment il avoit exploictié. Et il lui compta comment 
<lb/> il avoit gaignié Baruth et garnie de sa gent. La nouvelle en fu tost 
<lb/> sceue par my l'ost. Et quant le roy Uriien le scot, si dist au roy 
<lb/> Guion, son frere: <q>« Par mon chief, dist il, moult est Gieffroy homme 
<lb/> de grant travail et de haulte puissance; il fera encore, se Dieux 
<lb/> lui donne vie, moult de biens. Par foy, dist 
<lb/> le roy Guion, mon frere, vous dictes verité. »</q> 
<lb/> Moult longuement vont les deux freres, parlant ensemble de 
<lb/> Gieffroy. Et tant chemina l'ost que ilz vindrent a un soir logier 
<lb/> sur une petite riviere, a cinq lieues de Damas. Et vindrent leurs 
<lb/> espies, qui leur distrent la contenance des Sarrasins. Lors orent noz 
<lb/> gens conseil que le landemain se logeroit l'ost a une lieue des Sarrasins, 
<lb/> sur une petite riviere, et laisseroient Damas a la main dextre. 
<lb/> Et ainsi fu ordonné et fait. Et le landemain, par matin, se desloga 
<lb/> l'ost. Et fu deffendu que nul ne feust si hardy qui boutast feu en 
<lb/> son logeiz ne ailleurs, a celle fin que Sarrasins ne sceussent leur 
<lb/> venue ne apperceussent aucunement. Et tant cheminerent qu'il 
<lb/> vindrent ou lieu, et se logierent tous ensemble; et firent celle nuit 
<lb/> moult noble guet au costé devers leurs ennemis, et souppa on 
<pb n="228"/>
<lb/> parmy l'ost, et couchierent tous armez la nuitie. Et un pou après 
<lb/> minuit, Gieffroy monta a cheval, avec lui mille combatans, et prist 
<lb/> une guide qui bien savoit le pays, et s'en 
<lb/> va vers l'ost des Sarrasins tout le couvert. Et avoit assez prez un 
<lb/> pou de bois qui duroit environ demie lieue; et la s'embuscha et 
<lb/> manda en l'ost qu'ilz feussent tous prests comme pour recueillir 
<lb/> leurs ennemis. 
<lb/> L'ystoire nous tesmoingne que Gieffroy monta, au point du 
<lb/> jour, a cheval, a deux cens combatans; et commanda a ceulx de 
<lb/> l'embusche que, pour chose qu'ilz veissent, qu'ilz ne se desbuchassent 
<lb/> tant qu'ilz verront ressortir ceulx qui l'enchaceront, car il 
<lb/> s'en va estourmir l'ost. Et ceulx dirent que ilz feroient son commandement. 
<lb/> Atant se part Gieffroy et vint sur une petite montaigne, 
<lb/> entre le point du jour et soleil levant, et voit l'ost tout 
<lb/> quoy, et n'y oït on rien, ne que s'il n'y eust nullui. Lors fut moult 
<lb/> doulent quant il ne scot plus tost leur couvine, car, se ses freres et 
<lb/> leurs gens feussent la, ilz eussent eu grant marchié de Sarrasins. 
<lb/> Mais il jure Dieu, puis qu'il est si près d'eulx, qu'il leur fera sentir 
<lb/> sa venue. Lors dist a ses gens: <q>« Chevauchons et gardez que vous ne 
<lb/> faictes frainte que je le vous diray. »</q> Et 
<lb/> ceulx dirent que non feroient ilz. Et lors chevauchent ensemble 
<lb/> tout coyement et entrent en l'ost, et voient qu'ilz dorment de tous 
<lb/> costez. Gieffroy voit et appercoit le grant peuple qu'ilz estoient. Si 
<lb/> dist: <q>« Par foy, se c'estoient gens de fait, ilz feroient moult a doubter. »</q> 
<lb/> Lors chevauchent ensemble tant qu'ilz vindrent aussi comme 
<lb/> ou millieu de l'ost, sans eulx riens meffaire. Et lors advise Gieffroy 
<lb/> une moult riche tente. Et cuidoient bien que ce feust la tente du 
<lb/> gallaffre ou de l'un des soudans. Lors dist a ses gens: <q>« Or est temps 
<lb/> d'esveillier ceste mastinaille, qui ont trop dormy. Or avant, enfans, 
<lb/> pensez de tout quanque vous encontrerez mettre a l'espee. »</q> Et lors 
<lb/> s'en viennent a l'entree de la tente, et entrent ens <num>X.</num> chevaliers 
<lb/> de Poictou qui estoient descenduz, et tirent bonnes espees et fierent 
<lb/> par my testes et par my bras. La commence la noise. En celle tente 
<lb/> estoit logié le roy Gallafrin de Damiette, qui sailli de son lit, et 
<lb/> bien s'en cuida fuir par derriere. Mais Gieffroy l'advisa et lui donna 
<lb/> si grant coup de l'espee, qui fu pesante et 
<lb/> trenchoit comme un raseoir, que il le fendy jusques en la cervelle, 
<lb/> et le Sarrasin chiet mort. Mal soit il du Turc qui de la tente eschappast. 
<pb n="229"/>
<lb/> Les dix chevaliers yssent hors et remontent a cheval. Lors 
<lb/> crient Lusegnen a haulte voix et s'en retournent par ou ilz estoient 
<lb/> venuz, tuant et abatant quanqu'ilz encontrent en leur voye. 
<lb/> L'ost s'estourmy; chascun se court armer. La nouvelle est venue 
<lb/> jusques a la tente du soudant de Damas, qui demande quelle noise 
<lb/> c'estoit que il ouoit la hors. Et un Sarrasin, qui venoit de celle 
<lb/> part et avoit la dextre partie de toute la teste tranchie, tellement 
<lb/> que l'oreille lui pendoit sur l'espaule, lui dist: <q>« Sire, ce sont deables 
<lb/> qui sont entrez en vostre ost, qui tuent et abatent tout quanqu'ilz 
<lb/> treuvent en chemin. Ilz vous ont ja occiz vostre cousin le roy Gallaffrin 
<lb/> de Damiette. Ilz crient Lusegnen a haulte voix. Quant le 
<lb/> soudant l'entent, si fait sonner ses trompettes, et s'arment par my 
<lb/> l'ost. Le soudant fiert après, a <num>Xm.</num> Sarrasins. Et Gieffroy 
<lb/> s'en va atout ses gens par my l'ost, faisant grant occision 
<lb/> et grant dommage de Sarrasins; ilz furent desarmez, si ne 
<lb/> porent durer. Et sachiez que, avant qu'ilz partissent de l'ost, ilz 
<lb/> en mirent, que mors que navrez, plus de <num>VIIJm.</num>. Et quant ilz furent 
<lb/> hors des logés, si en vont tout le pas, et le soudant après moult 
<lb/> hastivement. »</q> 
<lb/> Moult fu le soudant de Damas doulent quant il appercoit l'occision 
<lb/> que crestiens ont faicte de ses gens. Il jure Mahon et Appolin 
<lb/> qu'il s'en vengera temprement et dist que jamais n'aura pitié de 
<lb/> crestien que tous ne soient mors. Lors yssy des logeis a <num>Xm.</num> Sarrasins 
<lb/> et sieut Gieffroy et sa gent moult asprement, et après lui viennent 
<lb/> Sarrasins qui mieulx mieulx. Gieffroy en commande a fuir ses 
<lb/> gens vers l'ost. Et il se boute ou boys avec ceulx qui estoient demourez, 
<lb/> pour eulx ordonner. Et le soudant chace moult despourveement 
<lb/> et a force de chevaulx, et passe par devant le bois ou 
<lb/> l'embusche estoit. Et les fuyans envoient en l'avant garde pour eulx 
<lb/> adviser de ce fait. Et le maistre de Rodes estoit ja 
<lb/> montez, et estoient dessoubz sa banniere en belle bataille 
<lb/> au dehors de l'ost, et estoient bien <num>VIIJm.</num> combatans, par my les 
<lb/> arbalestriers, quant il percoit noz gens qui venoient et le soudant 
<lb/> atout ses Sarrasins qui les achacoient a desroy. Si leur vint a l'encontre 
<lb/> et les recoipt en sa bataille, et les fait mettre en arroy. Lors 
<lb/> s'en vont a l'encontre du soudant, les lances baissiees. La ot fiere 
<pb n="230"/>
<lb/> assemblee, car en pou d'eure furent Sarrasins desconfiz, car si bien 
<lb/> les recueillent crestiens que pou en y ot qui n'abatist le sien aux 
<lb/> lances baissier. La crient Rodes et Lusegnen. Et quant le soudant 
<lb/> voit sa perte, si recule tout le pas en rassemblant sa gent et en 
<lb/> attendant les autres qui venoient. Et atant en rassembla bien <num>Xm.</num>. 
<lb/> Mais Gieffroy sailly de l'embusche et commence a ferir, il et ses 
<lb/> gens, sur ceulx qui le suivoient le soudant sans ordonnance, qu'en 
<lb/> pou d'eure en ot mis <num>IIJm.</num> mors par le chemin. Lors s'en refuient 
<lb/> pluseurs devers l'ost et trouverent le gallafre et le soudant de Barbarie 
<lb/> et le roy Anthenor et l'admiral de 
<lb/> Cordes, qui leur demandent dont ilz venoient. Et ilz dirent qu'ilz 
<lb/> venoient de la bataille ou le soudant de Damas estoit desconfiz. 
<lb/> Dont ilz furent moult desconfortez et ne sceurent que faire. Mais 
<lb/> tousjours venoient Sarrasins raffuiant, qui disoient comme les 
<lb/> premiers. Or vueil je repairier a la bataille. 
<lb/> La bataille fu moult horrible et moult crueuse, et bien s'i porta 
<lb/> le soudant de Damas depuis qu'il ot raliez ses gens. Atant esvous 
<lb/> Gieffroy qui leur court sus d'un costé, et le maistre de Rodes de 
<lb/> l'autre. La ot maint Sarrasin occiz et mort et renversé par terre. 
<lb/> Que vous feroye je long compte? Ilz se sentent assailliz de tous 
<lb/> costez; si ne se porent plus tenir, et se commencent a desfouchier. 
<lb/> Et quant le soudant appercoit la perte, si yst de la bataille et 
<lb/> tourne la targe derriere le doz, et fiert le cheval des esperons, et 
<lb/> s'en va grant aleure vers l'ost des payens. Et Gieffroy estoit a ce 
<lb/> costé, qui bien l'en apperceut aler, et bien voit a son riche 
<lb/> harnoiz qu'il convient que ce soit uns des grans seigneurs 
<lb/> sarrasins. Lors broche le cheval des esperons après le soudant 
<lb/> et lui escrie: <q>« Tourne devers moy, ou tu es mort. Mais j'auroye 
<lb/> grant vergoingne se je te feroye par derriere. Et toutesfoiz, se tu 
<lb/> ne tournes, faire le me convient. »</q> Quant le soudant ouy ce mot, si 
<lb/> hurte le cheval des esperons plus fort que devant. Et le cheval en 
<lb/> va si raidement qu'il semble que ce soit fouldre qui descende du 
<lb/> ciel, et Gieffroy aprez grant aleure et est moult doulent de ce qu'il 
<lb/> ne le puet actaindre, et toutesfoiz il commence fort a approuchier. 
<lb/> Et lui escrie: <q>« Sarrasin, tu es faulx et recreuz, quant tu es si bien 
<lb/> montez et si noblement armez, qui t'en fuiz pour un homme seul. 
<lb/> Tourne, ou je t'occiray en fuiant, combien que je le face moult a 
<lb/> envis. »</q> 
<pb n="231"/>
<lb/> Lors, quant le soudant ouy dire a Gieffroy qu'il fuioit pour un 
<lb/> homme seul, si ot grant vergoingne. Et se voit a la corniere du 
<lb/> bois prez de son ost, ou propre lieu ou 
<lb/> Gieffroy avoit assise l'embusche la matinee. Lors arreste le cheval 
<lb/> et tourne devers Gieffroy et joint la targe au piz et met la lance 
<lb/> sur fautre, et demanda a Gieffroy qui venoit de grant randon: 
<lb/> <q>« Dy, va, crestien, qui es tu, qui si hastivement viens après moy? 
<lb/> Par Mahon, tu porras bien avoir fait ton dampnement. »</q> Et Gieffroy 
<lb/> lui respond: <q>« Si pense je a estre venus pour le tien. Mais puis 
<lb/> que mon nom veulz savoir, je le te diray, car pour toy ne le celeray 
<lb/> je pas. Je suiz Gieffroy au grant dent, frere du roy Uriien de Chippre 
<lb/> et de Guion, roy d'Armenie. Et tu, qui es? Par Mahon, dist le 
<lb/> soudant, et tu le sauras. Je sui le soudant de Damas. Et saiches que 
<lb/> je ne feusse pas si liez qui me eust donné cent mille besans d'or 
<lb/> que de toy avoir trouvé si a mon aise. Car tu ne me pues eschapper. 
<lb/> Je te deffy de par Mahon, mon dieu. Par mon chief, dist Gieffroy, 
<lb/> toy ne ton dieu ne prise pas un chief d'ail pourry. Car 
<lb/> ja me trouveras de plus prez a ta pute estraine, se 
<lb/> Dieu plaist. »</q> 
<lb/> Or dist l'ystoire que les deux barons, qui furent de noble cuer 
<lb/> et de haulte puissance, s'esloingnent l'un de l'autre, et joingnent 
<lb/> les targes contre leurs pitz, et brandissent leurs lances, et estraingnent 
<lb/> les costez, et s'embronchent les chiefs es heaumes, comme 
<lb/> vassaulx duiz du mestier d'armes, et laissent courre les chevaulx 
<lb/> tant comme ilz pevent. Et se viennent ferir des fers des lances aguz 
<lb/> et trenchans sur le comble des escuz par telle maniere qu'il n'y ot 
<lb/> nerf ne aiz qui ne feust perciez de part en part, tant que les fers 
<lb/> des lances vindrent joindre sur les pieces d'acier, de si grant force 
<lb/> que il n'y ot si bon cheval qui ne chancellast et ploiast l'eschine, 
<lb/> et la lance du soudent vola en pieces. Ce ne fist pas celle de Gieffroy, 
<lb/> car elle estoit d'un gros plancon de chesne fort, et il emploia 
<lb/> toute sa force a bien ferir, et oncques ne pot empirer la piece d'acier. 
<lb/> Mais le soudant fu tellement attaint qu'il 
<lb/> convint le maistre et le cheval voler par terre, et fut tellement estourdy 
<lb/> qu'il ne voit ne ot ne entent. Lors cuida Gieffroy descendre 
<pb n="232"/>
<lb/> pour savoir en quel point il estoit. Mais il appercoit venir bien <num>LX.</num> 
<lb/> Sarrasins, qui lui escrient: <q>« Par foy, faulx crestien, vostre fin est 
<lb/> venue. »</q> Et quant Gieffroy les entent, si broche le cheval des esperons 
<lb/> et brandist la lance. Le premier qu'il attaint fait voler mort 
<lb/> par terre. Et ains que la lance lui faulzist, il en aterra jusques a 
<lb/> <num>VIIJ.</num>. Et ceulx l'assaillent de tous costés. Et il print l'espee et la 
<lb/> tint empoignie, et la veist on vaillance de cuer d'omme en deffendant 
<lb/> sa vie, et abatre Sarrasins tant que tout autour de lui est 
<lb/> la place toute vermeille de sang. Et ils lui gettent lances et dars, 
<lb/> et se peinent moult de lui aterrer. Et lors le soudant se redrece 
<lb/> en piez, tous estourdiz, comme s'il feust levez de dormir en seursault. 
<lb/> Et voit son cheval d'encoste lui, si remonte en regardant la 
<lb/> bataille, et bien advise Gieffroy qui faisoit grant 
<lb/> occision de ses Sarrasins. Et estoit Gieffroy navrez en pluseurs 
<lb/> lieux. Lors s'escrie le soudant: <q>« Avant, frant Sarrasins. Par 
<lb/> Mahon, s'il nous eschappe, je n'auray jamais le cuer joyeux. Qui 
<lb/> cestui pourroit avoir affiné, le remenant ne feroit que un pou a 
<lb/> doubter. »</q> Lors fu Gieffroy assailliz de tous costez, et il se deffent 
<lb/> hardi comme lyon, que mal soit du Sarrasin qui a coup l'oze attendre, 
<lb/> mais lui gettent de loing lances et dars, et lui traient sang 
<lb/> en pluseurs lieux. Mais il ne semble pas qu'il lui en soit a riens, 
<lb/> ains leur court sus comme le loup familleux fait a la brebis. <q>« Par 
<lb/> Mahon, dist le soudant, ce n'est pas uns homs, mais est un mauffez 
<lb/> ou c'est le dieu des crestiens qui cy est venus pour destruire 
<lb/> nostre loy. »</q> En ceste adventure fut Gieffroy bien deux heures. 
<lb/> En ceste peine et en ce peril fu Gieffroy tant que la survint le 
<lb/> nouvel chevalier qui avecques lui avoit esté en Yrlande, lequel 
<lb/> l'avoit bien veu partir de la bataille après 
le soudant. Si l'avoit suivy a <num>IJc.</num> bacinez, car il l'amoit moult
<lb/> durement. 
<lb/> Et lors qu'il approuche du bois, si appercoit la bataille et 
<lb/> voit le soudant qui moult se penoit de dommagier Gieffroy. Lors 
<lb/> escrie a sa gent: <q>« Avant, seigneurs bacheliers, veez la Gieffroy qui 
<lb/> se combat tous seulz a la gent Mahommet. Qui ore ne lui aidera, 
<lb/> honny soit il de Dieu! »</q> Et ceulx lui respondent: <q>« Mal ont Sarrasins 
<lb/> acointié sa venue. »</q> Lors brochent les chevaulx tous ensemble et 
<lb/> viennent a la bataille. Mais sitost que le soudant appercoit le 
<pb n="233"/>
<lb/> secours, si broche le cheval des esperons et s'en va vers l'ost, et 
<lb/> laisse ses gens en celle adventure, qui fut telle que onques puis 
<lb/> n'en vit pié en vie, car tantost furent occiz. 
<lb/> Quant Gieffroy voit le nouvel chevalier qui si bien l'avoit secouru, 
<lb/> si l'en mercie moult. Et lui dist: <q>« Mon ami, telles roses fait il bon 
<lb/> mettre en son chappel. Le seigneur qui a son hostel garny de tele 
<lb/> fleur de chevalerie et de gentillece, amant et craingnant honneur, 
<lb/> doit et puet seurement reposer. Sire, dit le 
<lb/> nouvel chevalier, je n'ay fait chose dont vous me doyez point de 
<lb/> guerredon. Car tout preudomme se doit prendre garde de l'onneur 
<lb/> et du prouffit de son maistre ou de son seigneur; et dont, puis que 
<lb/> c'est chose deue, il n'y chiet point de guerredon. Mais partons nous 
<lb/> de cy, car il est bien temps de reposer. Car vous avez fait journee 
<lb/> assez qui bien doit souffire, et aussi nous sommes pou de gent et 
<lb/> prez de noz ennemis, qui ont grant puissance, et si avez besoing 
<lb/> et mestier que voz plaies soient visitees, et aussi il me semble qu'il 
<lb/> vault mieulx que nous repairons vers l'ost de nostre voulenté que 
<lb/> par force nous y convenist repairier, car il n'est mie doubte qui 
<lb/> retourne fuyant en chace de ses ennemis, qu'il n'y puet avoir se 
<lb/> blasme non, combien que on dit qu'il vault mieulx fuir que mauvaisement 
<lb/> attendre. »</q> Gieffroy sent bien qu'il a droit. Si lui a respondu: 
<lb/> <q>« Beau sire, nous ferons a vostre conseil a ceste foiz. »</q> Et atant se 
<lb/> partent de la place et s'en vont vers leurs logeiz, et treuvent tous 
<lb/> les champs jonchez de Sarrasins mors. Et 
<lb/> sachiez que payens perdirent celle matinee plus de <num>XXVm.</num> Sarrasins 
<lb/> qui furent mors par armes et de paour des faiz d'armes que on 
<lb/> rapporta en leur ost que crestiens faisoient, et s'enfuy bien prez 
<lb/> de <num>XLm.</num>. Et sachiez que les deux soudans et le gallaffre et le roy 
<lb/> Anthenor et l'admiral de Cordes ne trouverent de <num>VIJxx</num> mille qui 
<lb/> y furent au soir que <num>IIIJxx</num> mille, dont ilz furent moult esbahiz. 
<lb/> Or diray de Gieffroy, qui repaire en l'ost, ou il fut moult festoiez 
<lb/> de ses freres et de la baronnie. Et furent ses plaies tentees, mais 
<lb/> les mires dirent qu'il n'y avoit chose par quoy il se laissast aarmer, 
<lb/> dont ilz louerent Dieu. Or vous diray du soudant. 
<lb/> L'ystoire dit, quant le soudant se fu party de la bataille, qu'il 
<lb/> erra tant qu'il vint en l'ost, qu'il trouva tout esbahy, car ilz cuidoient 
<lb/> qu'il feust mort. Lors, quant ilz le virent, si lui firent moult 
<lb/> grant joye et lui demandent comment il avoit exploictié. <q>« Par Mahon, 
<pb n="234"/>
<lb/> dist le soudant, assez petitement, car mes gens 
<lb/> sont tous mors. Et sachiez que je m'en venoye coyement de la 
<lb/> bataille et cuidoie venir querre le secours, mais le deable au grant 
<lb/> dent m'apperceut, et me convint jouster a lui. Mais sachiez que je 
<lb/> ne senty oncques si rude coup comme de lui. Car sachiez qu'il rua 
<lb/> moy et mon cheval par terre si durement que je n'oy ne entendy, 
<lb/> et juz long temps a la terre tous estourdiz. Mais Mahon, qui pas ne 
<lb/> me vouloit perdre, m'envoya secours de <num>LX.</num> Sarrasins, qui moult 
<lb/> fort assaillirent Gieffroy, qui lors se deffendi moult vaillaument et 
<lb/> fist grant occision de noz gens. Et, d'autre part, il fut moult fort navrez 
<lb/> en pluseurs lieux, ne sa deffense, je croy, ne lui eust eu mestier, 
<lb/> mais deables y admenerent bien <num>IJc.</num> crestiens, qui toutes noz gens 
<lb/> mirent a destruction. Et quant je vy ce, je me party coyement de 
<lb/> la bataille. Par mon chief, dist le gallaffre, il vous est bien cheu 
<lb/> d'estre ainsi eschappé des mains d'un tel ennemy. »</q> 
<lb/> Et tous les autres dirent que c'estoit voir. Le soudant se 
<lb/> desarma, et se reposerent les deux osts cellui jour et le landemain, 
<lb/> sans courir l'un sur l'autre. 
<lb/> En ceste partie dit l'ystoire que le tiers jour, par matin, firent 
<lb/> noz gens armer toute leur ost, et ordenerent leur bataille, et laissierent 
<lb/> garde aux logeiz, et aussi pour les navrez garder, dont il 
<lb/> en y ot aucuns, mais non gaires. Et s'en vont cheminant, les bannieres 
<lb/> au vent et la bataille rengie. En l'avant garde estoit Gieffroy et 
<lb/> le maistre de Rodes et leurs gens, avec bons arbalestiers sur les 
<lb/> esles. Et en la grosse bataille estoit ly roys Uriiens, et en l'arriere 
<pb n="235"/>
<lb/> garde estoit le roy Guion. Et tant s'exploictent qu'ilz voient l'ost 
<lb/> des Sarrasins. 
<lb/> Lors oyssiez la, se vous y feussiez, grant effroy. Sarrasins crient 
<lb/> a l'arme. Mais avant que ilz se peussent estre armez ne ordonnez, 
<lb/> Gieffroy et le maistre de Rodes et leurs gens se fierent es logeis, 
<lb/> et y ot grant occision. Et reculerent les deux soudans et le gallaffre 
<lb/> et le roy Anthenor d'Anthioche et l'admiral 
<lb/> de Cordes tout hors de leurs logeiz et la ordonnerent leurs batailles. 
<lb/> Et noz gens passent tout par my leurs tentes sans y arrester ne 
<lb/> prendre ne pillier chose qui y feust, car ainsi fu crié sur la hart. 
<lb/> Ilz virent leurs ennemis rengiez sur les champs, si leur vont courir 
<lb/> sus. La ot grant et horrible mortalité es batailles assembler. Bien 
<lb/> assaillent crestiens et bien se deffendent Sarrasins. La ot grant noise 
<lb/> et grant triboulement. L'un crie Damas, l'autre Barbarie, l'autre 
<lb/> Bandas, l'autre Anthioche, et aucuns crient Cordes, et noz gens 
<lb/> crient Luseignen. La ot maint mort renversé l'un sur l'autre. Les 
<lb/> batailles sont assemblees tout en une ambrouche. La font les trois 
<lb/> freres tant d'armes que tous ceulx qui les voient en sont esbahiz. 
<lb/> Le soudant de Damas et le soudant de Barbarie appercoivent les 
<lb/> trois freres qui font grant occision de leurs gens, si leur vont courir 
<lb/> sus a <num>XXm.</num> payens. La renforca la bataille forte et horrible. La 
<lb/> souffrirent crestiens grans faiz, et sont reculez 
<lb/> le long d'une lance. Et quant les trois freres et le maistre de Rodes 
<lb/> le voient, si en sont moult doulens. Lors crient: <q>« Luseignen! Avant 
<lb/> seigneurs barons! Ceste chiennaille ne se pevent gaires tenir. »</q> Et 
<lb/> crestiens se revigourent et font un poindre sur les Sarrasins. La 
<lb/> fu la mortalité grande. 
<lb/> Atant et vous Gieffroy par la bataille, la targe tournee derriere 
<lb/> le dos, et tenoit l'espee empoignie a deux mains, et voit l'admiral 
<lb/> de Cordes qui moult couroit sus a crestiens. Gieffroy le fiert par 
<lb/> telle vertu, a ce que l'espee fu dure et pesans et qu'il y mist toute 
<lb/> sa force, que l'espee lui coula jusques en la cervelle, que oncques 
<lb/> le bacinet ne l'en pot garantir, et l'abat a terre mort jus du destrier. 
<lb/> La fu grant la foule, car les deux soudans y admenerent leur puissance, 
<lb/> et cuidoient bien redrecier l'admirault, mais pour neant 
<lb/> s'en peinent, car il est mort. Atant et vous le roy Uriien, l'espee 
<pb n="236"/>
<lb/> ou poing, et voit le soudant de Barbarie, qui moult le heoit pour 
<lb/> son oncle le soudant qu'il avoit occiz en Chippre. Le roy entoise 
<lb/> l'espee et fiert le soudant de si grant force 
<lb/> qu'il lui envoye le bras jus, tant qu'il ne tenoit qu'a deux tendans 
<lb/> dessoubz l'aisselle. Quant il senty le cop, si se part de la bataille 
<lb/> et se fist mener par <num>X.</num> de ses hommes a Damas, et la se fist appareillier. 
<lb/> Et tousjours se combatent Sarrasins, car le soudant de Damas 
<lb/> et le gallaffre de Bandas et le roy Anthenor les tiennent en vertu. 
<lb/> La ot grant douleur et grant pestillence, et sachiez que crestiens 
<lb/> y orent grant dommage, et les Sarrasins furent bien dommagiez 
<lb/> de <num>XLm.</num> Turs. Et dura la bataille jusques au soir, qu'ilz se departirent 
<lb/> et se retrairent chascun en son logeiz. Et le lendemain, par matin, 
<lb/> se retraist le soudant et le gallifre et le roy Anthenor et leurs gens 
<lb/> dedens Damas. Et quant Uriien et les autres crestiens le scorent, 
<lb/> si se vindrent logier devant. Et sachiez qu'ilz estoient moult affebliz, 
<lb/> et en y ot la plus grant partie de navrez. Et ainsi se reposerent bien 
<lb/> <num>VIIJ.</num> jours, sans escarmouchier la ville ne ceulx dedens. Et aussi 
<lb/> ceulx de dedens ne firent oncques saillie nulle. 
<lb/> L'ystoire dit que moult fu le roy Uriien 
<lb/> et ses deux freres et le maistre de Rodes courrouciez de la perte de 
<lb/> leur gent, et bien voient que, se Sarrasins croissent de gens, qu'il 
<lb/> leur en pourroit bien mal venir, car ilz avoient bien perdu <num>VIIJm.</num> 
<lb/> de leurs gens, que uns que autres. Et, d'autre part, fut le soudant 
<lb/> et les autres de la ville moult esbahiz, car ils ne savoient pas la 
<lb/> perte que les crestiens avoient receue. Si orent conseil qu'ilz requerroient 
<lb/> au roy Uriien une journee de traictier sur forme de paix, et 
<lb/> le firent. Et le roy Uriien ot conseil que il l'accorderoit. Et fu la 
<lb/> journee assignee par accort au tiers jour, entre les logeiz et la ville, 
<lb/> et furent les trieves donnees ce pendant, et livrerent bons ostages. 
<lb/> Lors vindrent ceulx de la ville en l'ost marchander et vendre 
<lb/> de leurs marchandises. Et ceulx de l'ost leur vendoient des choses 
<lb/> qu'ilz avoient conquises. Lors vindrent a la journee les Sarrasins 
<lb/> et leur conseil. Et, d'autre part, vint le roy Uriien et tous les barons 
<lb/> de l'ost crestien, et parlementerent tant d'un costé et d'autre qu'ilz 
<lb/> furent d'accort par my tant que les Sarrasins leur restituerent et 
<lb/> rendirent quant qu'ilz avoient frayé sur le 
<lb/> voyage, et pour raler dont ilz estoient venuz. Et, chascun an, deurent 
<lb/> payer et donner au roy Uriien <num>XXXm.</num> besans d'or. Et furent 
<pb n="237"/>
<lb/> les trieves criees cent ans et ung jour, et en furent les chartres 
<lb/> seellees. Et ot en convenant le soudant de Damas et le gallifre de 
<lb/> Bandas et le soudant de Barbarie, qui fort se douloit de l'espaule 
<lb/> que le roy Uriien lui avoit blecie, et le roy Anthenor d'Anthioche, 
<lb/> que jamais ne porteroient dommage au roy Uriien, ne au roy Guion, 
<lb/> ne au maistre de Rodes, ne a leurs gens; et que, se autres roys 
<lb/> sarrasins leur vouloient porter dommage, que ilz leur feroient 
<lb/> assavoir. Et par tant le roy Uriien leur enconvenanca que, se ilz 
<lb/> avoient guerre a nul roy sarrasin pour ceste cause, que il leur vendroit 
<lb/> aidier a toute sa puissance. Et aussi ot le roy Guion d'Armenie 
<lb/> et le maistre de Rodes. 
<lb/> Et ainsi fut l'accort fait, et se retrairent les freres et le maistre 
<lb/> et leurs gens au port de Japhe, et les convoierent le galliffre et le 
<lb/> soudant de Damas et le roy Anthenor, a moult grant noblesce 
<lb/> de Sarrasins. Et estoit le soudant moult 
<lb/> en amourez de Gieffroy, et lui tenoit tousjours compaignie, et lui 
<lb/> offroit tousjours tout le plaisir qu'il lui pourroit faire. Et Gieffroy 
<lb/> l'en mercia. Et le mena le soudant en Jherusalem, qui pour lors 
<lb/> n'estoit pas reparee ne refremee de la destruction que Vaspasien 
<lb/> et Thitus, son filz, y orent faicte, quant ilz vindrent vengier la mort 
<lb/> Jhesucrist aprez son crucifiement. Et donna Vaspasien, emperiere 
<lb/> de Romme, <num>XXX.</num> Juifs pour un denier, en remembrance qu'ilz orent 
<lb/> achaté le precieux corps Jhesucrist <num>XXX.</num> deniers. Et demoura 
<lb/> Gieffroy <num>IIJ.</num> jours ou sepulcre en devocion. Et en ce pendant y vint 
<lb/> le roy Uriien et le roy Guion, son frere, et le maistre de Rodes, et 
<lb/> moult grant foison de crestiens. 
<lb/> En ceste partie nous dit l'ystoire que, quant noz crestiens 
<lb/> orent fait leur devocion au saint sepulcre, que ilz s'en repairerent a 
<lb/> Japhes, ou ilz trouverent que tout estoit mis es vaisseaulx. Lors 
<lb/> prindrent congié du galliffre et du soudant et du roy Anthenor, et 
<pb n="238"/>
<lb/> leur donna le soudant de moult beaulx 
<lb/> joyaulx, et especiaument a Gieffroy. Et pour poy, se ne feust pour 
<lb/> leur loy enfraindre, ilz se feussent entrebaisiez. 
<lb/> Sarrasins s'en partent, et noz gens entrent en leur navire, et singlent 
<lb/> tant qu'ilz vindrent en Armenie, et descendirent les haulx 
<lb/> barons au port, et vindrent ou chastel ou la royne Florie et Remond, 
<lb/> son filz, estoient, qui povoit avoir environ <num>IIIJ.</num> ans. Elle festoya 
<lb/> moult le roy Uriien et son frere Gieffroy, et fu la feste grant. Et après 
<lb/> se partirent de la le roy Uriien et Gieffroy, son frere, et le maistre 
<lb/> de Rodes, et prindrent congié du roy Guion et de la royne Florie. 
<lb/> Puis entrerent en mer et vindrent en Rodes, ou le maistre les festoya 
<lb/> <num>IIIJ.</num> jours bien et grandement. Et au <num>Ve</num> prindrent congié du 
<lb/> maistre et entrent en mer. Et tant nagierent qu'ilz vindrent au port 
<lb/> du Limacon, ou estoit la royne Ermine, qui fu de nouvel relevee 
<lb/> de gesine, et avoit un filz qui ot a nom Griffon, et n'avoit pas 
<lb/> encores six sepmaines. Et quant elle scot leur venue, si fu moult 
<lb/> joyeuse, car ja lui avoit on compté comment 
<lb/> ilz orent exploictié. Et sachiez qu'elle receupt le roy son mary tres 
<lb/> humblement, et bienviengna Gieffroy de bon cuer. La feste fu grant, 
<lb/> et mena le roy Uriien Gieffroy esbatre par my tout son royaume. 
<lb/> Et quant il fut temps, Gieffroy print congié, combien que le roy 
<lb/> Uriien lui destournast quanqu'il pot bonnement. Mais Gieffroy 
<lb/> dist qu'il l'avoit en convenant a son pere, au partir, qu'il reseroit 
<lb/> devers lui au chief de l'an, et s'il demouroit plus, il lui fauldroit de 
<lb/> convenant. Et le roy lui pria, et aussi fist la royne, qu'il les veulle 
<lb/> recommander a leur pere et a leur mere. Et Gieffroy dist que si 
<lb/> feroit il. A tant prent congié et entre ou vaissel. 
</p>
</div>
<div>
<head>Comment Gieffroy entre en mer pour arriver 
au port de la Rochelle.</head>
<p> 
<lb/> <hi rend="ital">Comment Gieffroy entre en mer pour arriver 
<lb/> au port de la Rochelle.</hi> 
<lb/> En ceste partie dit l'ystoire que Gieffroy singla tant, et sa gent, 
<lb/> par la marine, qu'il arriva a un soir a la Rochelle, ou il fu moult 
<lb/> bien festoiez. Et le lendemain s'en party, et vint tant par ses journees 
<lb/> qu'il vint a Meurvent, et la trouva son pere et sa mere, qui ja 
<lb/> sceurent tout l'affaire, comment il avoit fait, et ses freres, oultre 
<lb/> la mer. Et conjoirent moult Gieffroy, et aussi firent les autres enfans, 
<pb n="239"/>
<lb/> ses freres. Et tint Remond grant court et donna moult de beaulx 
<lb/> dons a tous ceulx qui avoient esté avecques Gieffroy ce voyage. 
<lb/> Et dura bien la feste <num>VIIJ.</num> jours, et au <num>IXe</num> departy, et se tint chascun 
<lb/> pour content. 
<lb/> Or advint en ce temps qu'il ot un jayant en Gueurrande, en qui 
<lb/> avoit si grant orgueil que par sa force il mist tout le pays en patiz 
<lb/> jusques a la Rochelle. Et en estoient les gens du pays moult chargiez, 
<lb/> mais ilz n'en osoient mot dire. Nouvelles en vindrent a Remond, 
<lb/> qui moult en fu doulent. Mais il n'en monstra 
<lb/> nul semblant, afin que Gieffroy ne le sceust, pour doubte qu'il 
<lb/> n'alast combatre le jayant, car il le sentoit de si grant cuer qu'il ne 
<lb/> lairoit point qu'il n'y alast. Mais il ne pot estre si celé que Gieffroy 
<lb/> ne le sceust. <q>« Et comment diable, dist Gieffroy, mes deux freres et 
<lb/> moy avons tant fait que nous avons treu du soudant de Damas 
<lb/> et de ses complices, et ce mastin puant, qui est tout seul, tendroit 
<lb/> le pays de mon pere en patiz! Par mon chief, mal le pensa, car il 
<lb/> lui coustera moult chier, car ja n'y lerra autre gage que la vie. »</q> 
<lb/> Lors vint a son pere et lui dist: <q>« Monseigneur, j'ay grant merveille 
<lb/> de vous, qui estes chevalier de si hault affaire, comment vous 
<lb/> avez tant souffert de ce mastin Gardon, le jayant, qui a mis vostre 
<lb/> pays de Guerrande en patiz, et autre pays d'environ, tant du vostre 
<lb/> comme de l'autrui, jusques a la Rochelle. Par Dieu, c'est grant honte 
<lb/> a vous. »</q> Quant Remond l'entent, si lui respond: <q>« Gieffroy, beaulx 
<lb/> filz, il n'a gueres que nous n'en savions nouvelles, et avons souffert 
<lb/> pour amour de vostre venue, car nous 
<lb/> ne voulions pas troubler la feste. Mais ne vous chault, car Gardon 
<lb/> sera bien paiez de sa desserte. Ja lui occist Hervieu, mon pere, 
<lb/> son ayol en Pointieuvre, si comme on me dist en Bretaigne, quant 
<lb/> je y fus combatre Olivier de Pont le Leon, pour la trahison que 
<lb/> Jossellin, son pere, avoit faicte a mon pere Hervy de Leon. »</q> 
<lb/> Dont respondy Gieffroy. <q>« Je ne scay ne ne vueil enquester des 
<lb/> choses passees; puis que mes ancesseurs en ont eu l'onneur et en 
<lb/> sont venus a leur dessus, il me souffist. Mais de present ceste injure 
<pb n="240"/>
<lb/> sera admendee. Monseigneur, il ne vous en fault ja mouvoir pour 
<lb/> un tel ribaut. Par les dens Dieu, je n'y menray seulement que dix 
<lb/> chevaliers de mon hostel pour moy tenir compaignie, non pas pour 
<lb/> aide que j'en veulle avoir contre lui, mais pour moy acompaignier 
<lb/> pour honneur. Et a Dieu vous commant, car je ne fineray jamais 
<lb/> ains l'auray combatu corps a corps. Ou il me aura ou je l'auray, 
<lb/> comment qu'il soit, a mon plaisir. »</q> Et quant Remond entent 
<lb/> ceste parole, si en fu moult yriez et lui dist: <q>« Puis 
<lb/> qu'il ne puet estre autrement, va a la garde de Dieu. »</q> 
<lb/> Lors prent congié de son pere et de sa mere et s'achemine, lui 
<lb/> <num>XJe</num> de chevaliers, et s'en va vers Guerrande, ou lieu ou il pense 
<lb/> plus tost trouver le jayant Gardon. Et en va par tout enquestant. 
<lb/> Mais bien y ot qui l'en dist nouvelles; et lui demanda l'en pour 
<lb/> quoy il le demandoit. <q>« Par foy, dist Gieffroy, je lui apporte le patiz 
<lb/> qu'il a prins par son fol oultraige sur les gens de la terre de monseigneur 
<lb/> mon pere, en la pointe du fer de ma lance; car, jamais, 
<lb/> tant comme je vive, autre patiz n'en aura, et deusse mourir en la 
<lb/> peine. »</q> Quant les bonnes gens l'ouyrent ainsi parler, si lui dirent: 
<lb/> <q>« Par ma foy, Gieffroy, vous vous entremettez de grant folie, car 
<lb/> telz cent que vous estes n'y pourroient durer. Ne vous chault, 
<lb/> dist Gieffroy, n'en aiez ja doubte; laissiez m'en avoir la paour tout 
<lb/> a par moy. »</q> Et ceulx se teurent atant, qui ne l'oserent courroucier, 
<lb/> car ilz doubtoient trop la grant fierté dont il estoit plain, et le menerent 
<lb/> a moins d'une lieue du retrait du 
<lb/> jayant, et ilz lui dirent que sempres le devroit trouver. Et il respondy: 
<lb/> <q>« Je le verray voulentiers, car pour le trouver suiz je venus. »</q> 
<lb/> Et cy se taist l'ystoire de Gieffroy et commence a parler de Remond 
<lb/> et de Melusigne. 
<lb/> L'ystoire nous tesmoingne que Remond et Melusigne estoient a 
<lb/> Mervent, et vint a un samedy que Melusigne se esconsoit de 
<lb/> Remond cellui jour, comme il lui avoit promis que jamais le samedy 
<lb/> ne mettroit peine d'elle veoir, et si n'avoit il fait jusques a ce jour, 
<lb/> et n'y pensoit a nulle chose du monde fors ques a bien. Un pou 
<lb/> devant disner lui vindrent nouvelles que son frere le conte de 
<lb/> Forez le venoit veoir, dont il fu moult joyeux. Mais depuis en fut 
<pb n="241"/>
<lb/> il moult courrouciez, ainsi comme vous orrez en l'ystoire cy après 
<lb/> ensuivant. Remond fist grant et noble appareil pour recevoir son 
<lb/> frere, et moult estoit liez de sa venue. 
<lb/> Quant Remond scot que il fu prez, il lui ala a l'encontre et le 
<lb/> bienviengna moult liement. Lors alerent 
<lb/> a la messe, et après le service divin, vindrent en la sale et laverent 
<lb/> et s'assistrent a table et furent bien servis. Las! Or commence une 
<lb/> partie de la doulereuse tristece Raimond. Son frere ne se pot tenir 
<lb/> que il ne lui demandast: <q>« Mon frere, ou est ma seur? Faictes la 
<lb/> venir avant, car j'ay grant desir de la veoir. Beau frere, dist Remond, 
<lb/> elle est embesoingnie hu, mais ne la povez vous veoir; mais 
<lb/> demain la verrez vous, et vous fera bonne chiere. »</q> Et quant le conte 
<lb/> de Forests ouy ceste response, si ne se teust pas atant, mais lui 
<lb/> dist: <q>« Vous estes mon frere, je ne vous doy pas celer vostre deshonneur. 
<lb/> Beau frere, la commune renommee du peuple court partout 
<lb/> que vostre femme vous fait deshonneur et que tous les samedis 
<lb/> elle est en fait de fornicacion avec un autre. Ne vous n'estes si 
<lb/> hardiz, tant estes vous aveugliez d'elle, d'enquerre ne de savoir 
<lb/> ou elle va. Et les autres dient et maintiennent que c'est un esperit 
<lb/> fae, qui le samedy fait sa penance. Or ne 
<lb/> scay lequel croire, mais pour ce que vous estes mon frere, je ne 
<lb/> vous doy pas celer ne souffrir vostre deshonneur, et pour ce suiz 
<lb/> je cy venus pour le vous dire. »</q> 
<lb/> Lors quant Remond ouy ces mos, si boute la table ensus de lui, 
<lb/> et entre en sa chambre, espris de yre et de jalousie, et prent son 
<lb/> espee qui pendoit a son chevez, et la ceint, et s'en va ou lieu ou il 
<lb/> savoit bien que Melusigne s'en aloit tous les samedis, et treuve 
<lb/> un fort huis de fer, moult espez, et sachiez de vray que oncques 
<lb/> mais n'avoit esté si avant. Lors, quant il appercoit l'uis, si tire 
<lb/> l'espee et mist la pointe a l'encontre, qui moult estoit dure, et 
<lb/> tourne et vire tant qu'il y fist un pertuis; et regarde dedens, et voit 
<lb/> Melusigne qui estoit en une grant cuve de marbre, ou il avoit degrez 
<lb/> jusques au fons. Et estoit bien la grandeur de la cuve de <num>XV.</num> piez 
<lb/> de roont tout autour en esquarrie, et y ot alees tout autour de 
<lb/> bien <num>V.</num> piez de large. Et la se baignoit Melusigne en l'estat que 
<lb/> vous orrez cy aprez en la vray histoire. 
</p>
<pb n="242"/>
</div>
<div>
<head>Comment Remond vit Melusigne baignier,, par 
<lb/> l'enhortement de son frere le conte de Forests,, et lui failly du convenant 
qu'il lui avoit prommis.</head>
<p> 
<lb/> <hi rend="ital">Comment Remond vit Melusigne baignier, par 
<lb/> l'enhortement de son frere le conte de Forests, et lui failly du convenant 
<lb/> qu'il lui avoit prommis.</hi> 
<lb/> En ceste partie nous dist l'ystoire que tant vira et revira Remond 
<lb/> l'espee qu'il fist un pertuis en l'uis, par ou il pot adviser tout ce qui 
<lb/> estoit dedens la chambre, et voit Melusigne en la cuve, qui estoit 
<lb/> jusques au nombril en figure de femme et pignoit ses cheveulx, et 
<lb/> du nombril en aval estoit en forme de la queue d'un serpent, aussi 
<lb/> grosse comme une tonne ou on met harenc, et longue durement, 
<lb/> et debatoit de sa coue l'eaue tellement qu'elle la faisoit saillir 
<lb/> jusques a la voulte de la chambre. Et quant 
<lb/> Remond la voit, si fu moult doulent. <q>« Hay, dist il, m'amour, or vous 
<lb/> ay je trahie par le faulx enortement de mon frere, et me sui parjurez 
<lb/> envers vous. »</q> 
<lb/> Lors ot tel dueil a son cuer et telle tristece que cuer humain n'en 
<lb/> pourroit plus porter. Il court en sa chambre, et prent la cire d'une 
<lb/> vieille lettre qu'il trouva, et en estouppa le pertuis. Puis s'en va 
<lb/> en la sale, ou il trouva son frere. Et quant il l'appercoit, si voit 
<lb/> bien qu'il est courrouciez, et cuida qu'il eust trouvé quelque mauvaistié 
<lb/> en sa femme. Si lui dist: <q>« Mon frere, je le savoye bien. Avez 
<lb/> vous bien trouvé ce que je vous disoye? »</q> Et Remond lui escrie: 
<lb/> <q>« Fuiez de cy, faulx traitre, vous me avez fait par vostre faulx traitre 
<lb/> rapport parjurer contre la meilleur et la plus loyal dame qui oncques 
<lb/> nasquist après celle qui porta Nostre Createur. Vous m'avez apporté 
<lb/> toute doulour et emportez toute ma joye. Par Dieu, se je 
<lb/> creoie mon cuer, je vous feroye mourir de male mort, mais raison 
<lb/> naturelle le me deffent, pour ce que vous 
<lb/> estes mon frere. Alez vous ent, ostez vous hors de devant mes yeulx. 
<lb/> Que tous les menistres d'enfer vous puissent convoier et martirer 
<lb/> de <num>VIJ.</num> tourmens infernaulx. »</q> Quant le conte appercoit son frere 
<lb/> qui fu pres que tous forcenez, si yst de la sale, lui et ses gens, et 
<lb/> monte a cheval et s'en va grant aleure vers la conté de Forest, 
<lb/> forment doulent et repentant de sa folie entreprise, car bien scet 
<lb/> que Remond ne l'aimera jamais ne ne le vouldra veoir. Cy me 
<pb n="243"/>
<lb/> tairay de lui et vous diray de Remond, qui s'en entre dans sa chambre 
<lb/> et se couche en son lit, si doulens que oncques homs mortelz 
<lb/> ne le fu plus, et faisoit les plus piteux regrez que oncques nulz 
<lb/> homs mortelz ouist retrere. 
<lb/> <q>« Haa, Melusigne, dist Remond, dame de qui tout le monde disoit 
<lb/> bien, or vous ay je perdue sans fin. Or ay je perdu joye a tousjours 
<lb/> mais. Or ay je perdu beauté, bonté, doulcour, amistié, sens, courtoisie, 
<lb/> charité, humilité, toute ma joye, tout mon confort, toute 
<lb/> m'esperance, tout mon eur, mon bien, mon pris, ma vaillance, 
<lb/> car tant pou d'onneur que Dieu m'avoit 
<lb/> prestee me venoit de vous, ma doulce amour. J'ay fait le borgne. 
<lb/> Aveugle Fortune, dure, sure et amere, bien m'as mis du hault 
<lb/> siege de ta roe ou plus bas et ou plus boueux et ort lieu de ta maison 
<lb/> ou Jupiter abeure les laz, chetifs, doulereux et maleureux. Tu 
<lb/> soies de Dieu maudite. Par toy fiz je le grief forfait de mon tres 
<lb/> chier seigneur. Or le me veulz faire comparer. Heelas, tu m'en avoiez 
<lb/> getté et mis en haulte auttorité par le sens et la valour de la meilleur 
<lb/> des meilleurs, de la plus belle des belles, de la plus saige des 
<lb/> saiges. Or le me fault perdre par toy, faulse borgne, traitre, envieuse. 
<lb/> Bien est fol qui en tes dons s'affie. Or hès, or aimes, or fais, or 
<lb/> despieces, il n'a en toy de seurté ne d'estableté ne qu'en un cochet 
<lb/> a vent. Las, ma tres doulce amie, je sui le faulx crueux aspis et 
<lb/> vous estes la licorne precieuse. Je vous ay par mon faulx venin 
<lb/> trahie. Helas, vous m'aviez mediciné de mon premier crueulx venin. 
<lb/> Or le vous ay je crueusement mery, quant je vous ay trayee 
<lb/> et menty ma foy envers vous. Par Dieu, se je vous 
<lb/> pers pour ceste cause, je m'en yray en essil en tel lieu ou on n'ourra 
<lb/> jamais nouvelles de moy. »</q> Ainsi comme vous ouez, se dementoit 
<lb/> Remond, et se fiert et debat par telle maniere qu'il n'a si dur cuer 
<lb/> ou monde, s'il le veoit et ouoit, a qui il n'en preinst pitié. Et se 
<lb/> repent fort de ce qu'il n'a osté au conte, son frere, la vie du corps. 
<lb/> Cy nous dist la vraye histoire qu'en celle douleur et en celle misere 
<lb/> demoura Remond jusques au jour. Et quant ce vint que l'aube 
<lb/> fu creue, atant esvous Melusigne qui vint et entra en la chambre. 
<lb/> Quant Remond l'ouy venir, si fist semblant de dormir. Et celle se 
<lb/> despoille et se couche toute nue delez lui. Et Remond commence 
<pb n="244"/>
<lb/> a souspirer comme cil qui grant douleur sentoit, et celle l'embrace 
<lb/> et lui demande: <q>« Monseigneur, que vous fault il? Estes vous malade? »</q> 
<lb/> Et quant Remond oït qu'elle ne lui parle de rien, si cuide 
<lb/> qu'elle ne sache rien de ce fait. Mais pour neant le cuide, car elle 
<lb/> scet bien tout. Mais pour ce qu'il ne l'ot 
<lb/> descouvert a nullui, elle s'en souffry et n'en monstra semblant. 
<lb/> Et cil lui respond, qui moult fu joyeux: <q>« Ma dame, j'ay esté un pou 
<lb/> malade et ay eu ung pou de fievre en maniere de continue. Monseigneur, 
<lb/> dist Melusigne, ne vous esbaïssez pas, car vous serez tantost 
<lb/> gueriz, se Dieu plaist. »</q> Et cil, qui fu moult joyeux, lui dist: <q>« Par 
<lb/> ma foy, m'amie et ma dame, je me sens tous assouagiez de vostre 
<lb/> venue. »</q> Et celle lui respont qu'elle en estoit toute lie. Et quant il 
<lb/> fu temps de lever, ilz se leverent et vont ouïr la messe, et fu le disner 
<lb/> prest, et ainsi demoura tout le jour. Et le lendemain prist congié 
<lb/> Melusigne et s'en ala a Nyort, ou elle vouloit bastir une forteresse. 
<lb/> Et lors fist elle encommencier les deux jumelles tours qui encores 
<lb/> y sont. 
<lb/> Mais cy se taist l'ystoire a parler d'elle et de Remond et parle 
<lb/> de Gieffroy, comment il vint en Guerrande, ou on lui fist moult 
<lb/> grant joye. Et lors demanda ou le jayant se tenoit. Assez y ot qui 
<lb/> lui enseigna, mais ilz lui demanderent pourquoy il en enquerroit. 
<lb/> <q>« Par foy, dist Gieffroy, je le vous diray. 
<lb/> Je lui apporte l'argent du patis que toutes les gens de la terre de 
<lb/> monseigneur mon pere lui doivent, en la pointe du fer de ma lance. 
<lb/> Comment, dirent ilz, le pensez vous a aler combatre? Par mon chief, 
<lb/> dist Gieffroy, autre chose ne quier je au lez de ca. Par ma foy, ce 
<lb/> dirent ceulx, monseigneur, c'est une fole entreprinse. Il a esté 
<lb/> envahiz par mainte journee, de cent hommes, autre foiz de <num>IIc</num>, 
<lb/> autre foiz de <num>Vc</num>, autre foiz de mille, mais saichiez que nous n'y 
<lb/> veismes oncques homme conquester. Comment y penseriez vous 
<lb/> tous seulx resister a sa puissance? Or ne ne m'en parlez plus, dist 
<lb/> Gieffroy, car saichiez qu'il aura tout ou il n'aura neant. Menez 
<lb/> moy ou il repaire. »</q> Et ceulx l'y mainent tant qu'ilz virent en une 
<lb/> montaigne une grosse tour qui sourveoit <num>V.</num> lieues de pays autour 
<lb/> de lui. Et fu la tour bien fossoye et les fossez bien curez, et bonnes, 
<lb/> fortes et haultes brayes; et autour, dehors les fossez, bons murs; 
<lb/> et fu la tour bien gueurlandee, et y ot deux paire de bons fors 
<lb/> pons leveiz. Et y ot basse court, forte et 
<pb n="245"/>
<lb/> bien muree, bons fossez, fors portes et bon pont leveiz. Et furent 
<lb/> les murs druz de bonnes tours. Et lors ceulx dirent a Gieffroy: 
<lb/> <q>« Monseigneur, veez la tour de Mont Jouet, ou Gardon le jayant se 
<lb/> tient. Mais sachiez, se vous nous voulez croire, il vous souffira 
<lb/> d'avoir veue la tour, et en revendrez avec nous, car, quant a nous, 
<lb/> nous n'yrons plus avant pour le pesant de nous de fin or. Par foy, 
<lb/> dist Gieffroy, je vous mercie de ce que vous m'avez si avant aconvoyé. »</q> 
<lb/> Et lors descend pour lui armer. 
<lb/> Gieffroy, si comme dit la vraye histoire, descendy pour lui armer, 
<lb/> et s'arma, et puis ceint l'espee où il se fioit moult, et puis laca le 
<lb/> bon bacinet, et monta a cheval, et demanda l'escu, puis le pent au 
<lb/> col, puis prent une mace d'acier et la pent a l'arcon, et pent un cor 
<lb/> d'yvire a son col, et demande la lance. Puis a dit a ses dix chevaliers: 
<lb/> <q>« Beaux seigneurs, actendez moy au fons de ceste valee. Et, 
<lb/> se Dieu me donne victoire au jayant, je 
<lb/> sonneray ce cor. Lors que vous l'orrez, vous vendrez tantost a 
<lb/> moy. »</q> Et ceulx le commandent en la garde Nostre Seigneur, qui 
<lb/> moult estoient doulent que il ne les laissoit aler avec lui. 
<lb/> Atant se part Gieffroy, et puie la montaigne, et vint a la porte 
<lb/> de la basse court, et la treuve ouverte, puis s'en va vers la tour 
<lb/> qui moult estoit forte a merveilles. Gieffroy la regardoit moult, 
<lb/> et forment lui plaisoit. Gieffroy appercoit les ponz leveiz qui furent 
<lb/> levez, car le jayant dormoit. Et Gieffroy s'escrie a haulte voix: 
<lb/> <q>« Filz a putain, viens a moy, je t'apporte l'argent des patiz que les 
<lb/> gens monseigneur mon pere te doivent. »</q> Tant cria Gieffroy que le 
<lb/> jayant s'esveille, et vint a une fenestre et regarde Gieffroy tout 
<lb/> armé sur le destrier, la lance sur la cuisse. Il le voit grant et membru 
<lb/> et de fiere contenance. Lors lui escrie: <q>« Chevaliers, que quiers tu 
<lb/> cy? Par foy, dist Gieffroy, je te quier, et non autre chose, et vien 
<lb/> callengier le treu que tu as levé sur les gens Raymond de Lusegnen. »</q> 
<lb/> Et quant le jayant l'entent, par poy qu'il n'enrage 
<lb/> de fin dueil quant il voit que le corps d'un seul chevalier 
<lb/> lui fait guerre et le requiert jusques en son recept. Mais, quant 
<lb/> il s'est bien advisez, si le tient a grant vaillance. 
<lb/> Lors s'arma et laca le heaume, et prent un flael de plonc a trois 
<lb/> chayennes et une grant faux d'acier, et vint aux pons et les abaisse, 
<lb/> et vint en la court, et demanda a Gieffroy: <q>« Qui es tu, chevalier, 
<lb/> qui cy me viens requerir si hardiement? »</q> Et Gieffroy lui respont: 
<pb n="246"/>
<lb/> <q>« Je sui Gieffroy au grant dent, et sui filz Remon de Lusegnen, qui 
<lb/> te viens callengier les patiz des gens de monseigneur mon pere. »</q> 
<lb/> Quant Gardon l'entendy, si commence de rire, et lui a dit: <q>« Par ma 
<lb/> foy, folz, pour la grant haultesse et le grant hardement que tu as 
<lb/> en toy et en ton cuer, j'ay pitié de toy. Or te vouldroye je faire une 
<lb/> grant courtoisie. Saches, se tu estoies, toy et <num>Vc.</num> ytieulx que tu es, 
<lb/> si ne pourroies tu endurer ma puissance. Mais, pour pitié que j'ay 
<lb/> de mettre a mort un si vaillant chevalier que tu es, je te donne 
<lb/> congié, va t en. Et, pour l'amour de toy, je quicte les gens de ton 
<lb/> pere jusques a un an le treu qu'ilz me doivent. »</q> 
<lb/> Quant Gieffroy ouy que cil le prisoit si pou, si fu moult doulent. 
<lb/> Si lui dist: <q>« Meschant creature, tu as paour de moy. De ta 
<lb/> courtoisie ne t'ay je cure, car tu le fais par doubte. Or saches bien 
<lb/> de certain que jamais ne me partiray de ceste place jusques a tant 
<lb/> que je t'auray osté la vie du corps, et ayes pitié de toy, non pas 
<lb/> de moy, car je te tien pour mort la ou tu es. Et presentement je 
<lb/> te deffie de Dieu, mon Createur. »</q> Quant le jayant l'ouy, si ne s'en 
<lb/> fait que rire et dist: <q>« Fol, se vient a la bataille, tu ne pourras endurer 
<lb/> un de mes coups sans voler par terre. »</q> Et Gieffroy, sans plus dire, 
<lb/> fiert le cheval des esperons, et met la lance soubz le bras, et s'adrece 
<lb/> vers le jayant quanque cheval puet courre, et le fiert de la lance 
<lb/> au fer trenchant emmy le pitz, de si grant vertu qu'il le fist voler 
<lb/> par terre, le ventre dessus. Mais le jayant sault sus, moult courrouciez. 
<lb/> Et, au passer que Gieffroy fist, si fiert le cheval de la faux 
<lb/> si qu'il lui trenche les jarrez derriere. Et quant Gieffroy sent le 
<lb/> cheval fondre soubz lui, si sault jus appertement, et s'en vient 
<lb/> vers le jayant, l'espee traicte, et le joyant 
<lb/> lui vint, la faulx empoignie. Ja y aura fiere bataille. 
</p>
</div>
<div>
<head>Comment le jayant trencha au cheval Gieffroy les jarrez de la faulx,, 
et comment Gieffroy li escout des mains.</head>
<p> 
<lb/> <hi rend="ital">Comment le jayant trencha au cheval Gieffroy les jarrez de la faulx, 
<lb/> et comment Gieffroy li escout des mains.</hi> 
<lb/> Ainsi comme vous ouez, fu Gieffroy a pié devant le jayant, qui 
<lb/> tenoit la faulx en ses mains, et cuida ferir Gieffroy, mais il tressaut 
<lb/> en fuiant au coup, et, au retourner, le fery de l'espee sur la hante 
<lb/> de la faulx par telle maniere que il la tronconna en deux. Et le 
<lb/> jayant prent son flayel de plonc et en donne a Gieffroy grant coup 
<pb n="247"/>
<lb/> sur le bacinet, si que prez qu'il ne fu tous estourdiz. Il boute l'espee 
<lb/> ou feurre, et vint au destrier qui 
<lb/> gesoit a terre, et prent la mace d'acier, et vint au jayant, qui vouloit 
<lb/> enteser le flayel. Mais Gieffroy le haste et le fiert sur le bras tellement 
<lb/> qu'il lui escout le flayel de la main. Et le jayant avoit trois 
<lb/> marteaulx de fer en son sain, et en prent l'un et le giette a Gieffroy 
<lb/> par grant ayr; et le frappa sur le manche de la mace, auprez 
<lb/> des poings, si qu'il lui fist voler des mains, et sault et la lieve de 
<lb/> terre. Et Gieffroy traist l'espee, et vint au jayant qui le cuidoit 
<lb/> ferir de la mace d'acier sur la teste. Mais Gieffroy, qui fu fort et 
<lb/> legier, tressault. Le jayant fault, et le coup chiet a terre par telle 
<lb/> vertu que la teste de la mace entra plus d'un pié en terre. Et Gieffroy 
<lb/> fiert le jayant, sur le bras dextre, de l'espee, et de toute sa 
<lb/> force. L'espee fu bonne et bien trenchant; si lui trencha le braz 
<lb/> devant le coute, si que il vola par terre. Moult fu le jayant esbahy 
<lb/> quant il ot perdu son bras. Nonpourtant il haulse le pié et cuide 
<lb/> ferir Gieffroy ou pitz. Mais il l'en garda bien et le fery de l'espee 
<lb/> sur la jambe, dessoubz le genoil, par telle puissance qu'il lui a 
<lb/> trenchié en deux. Et le jayant chiet et 
<lb/> giette un cry si hault que toute la valee en retentist. Bien l'oyrent 
<lb/> ceulx qui attendoient Gieffroy, mais ilz ne scorent que ce fu; et 
<lb/> non pourtant si orent ilz grant merveille de l'orrible ton. Et Gieffroy 
<lb/> couppa au jayant les laz du heaume, et puis lui trencha la 
<lb/> teste. Et il prist son cor et le sonna par grant vertu. 
<lb/> Bien l'ouïrent sa gent qui l'attendoient en la valee, et aussi firent 
<lb/> aucuns du pays qui furent demourez. Lors scorent bien que le 
<lb/> jayant estoit mort, si en louent Jhesucrist. Lors montent la montaigne 
<lb/> et vindrent au fort et treuvent Gieffroy emprez le jayant, 
<lb/> qui crie a ceulx du pays: <q>« Jamais ce traitre ne vous tendra en pastiz; 
<lb/> il n'a a present talent de le vous demander. »</q> Et quant ceulx 
<lb/> apperceurent le corps du jayant d'un costé et la teste d'autre, si 
<lb/> furent tous esbahiz de sa grandeur, car il avoit <num>XV.</num> piez de long. 
<lb/> Et dirent a Gieffroy qu'il avoit fait grant oultraige et s'estoit mis 
<lb/> en grant adventure et en grant peril d'avoir osé assaillir un tel 
<lb/> deable. <q>« Par foy, dist Gieffroy, le peril en est passez; et, beaulx seigneurs, 
<lb/> sachiez que qui jamais rien n'encommenceroit, 
<lb/> jamais ne seroit nulle chose achevee. Il fault avoir 
<lb/> a la chose commencement et moyen ains que la fin. »</q> 
<pb n="248"/>
<lb/> Moult furent esbahiz, ce dist l'ystoire, les chevaliers Gieffroy et 
<lb/> ceulx du pays de la grandeur du jayant. Et fu tantost la nouvelle 
<lb/> espandue par le pays tout environ et aussi des pays marchissans. 
<lb/> Gieffroy envoya la teste du jayant a Remond, son pere, par deux 
<lb/> de ses chevaliers. Et Gieffroy s'en va entretant esbatant par le 
<lb/> pays, ou on le recoipt liement, et lui fait on moult de riches presens. 
<lb/> Cy vous lerray de lui et vous diray de Fromont, son frere, qui 
<lb/> tant pria a son pere et a sa mere, qu'ilz lui accorderent qu'il seroit 
<lb/> rendu moyne en l'abbaye de Maleres, et y fu vestu par l'accord de 
<lb/> son pere et de sa mere. Et en fu l'abbé moult joyeux, et aussi fut 
<lb/> tout le convent. Et sachiez qu'ilz furent layens cent moines par 
<lb/> my l'abbé. Mais se lors orent joye de la venue Fromont, depuis en 
<lb/> orent grief doulour, ainsi comme vous orrez cy avant. Mais sachiez 
<lb/> que ce ne fut mie par le fait de Fromont, 
<lb/> car il fu moult devot et de moult saincte vie, mais fu par une moult 
<lb/> merveilleuse adventure que je vous diray ci avant en une histoire. 
<lb/> Or vous diray des deux chevaliers que Gieffroy envoyoit a son 
<lb/> pere atout la teste du jayant Gardon, qui ont tant erré qu'ilz vindrent 
<lb/> a Meurvent, et la trouverent Remond et lui presenterent la 
<lb/> teste de par Gieffroy. Sachiez que il en fu moult joyeux; et fu la 
<lb/> teste moult regardee, et s'esmerveillent tous comment Gieffroy 
<lb/> l'osa onques assaillir. Et lors Remond fist escripre a Gieffroy comment 
<lb/> Fromont, son frere, estoit rendu moine a Maleres. Helas! 
<lb/> Tant a male heure le fist. Car ce fu la cause de sa tres cruel doulour 
<lb/> et de la perte de sa moillier, dont puis n'ot joye au cuer, ainsi 
<lb/> comme vous orrez. Remond fist moult beau don aux deux chevaliers, 
<lb/> et leur bailla lettre, et leur dist qu'ilz lui saluassent Gieffroy 
<lb/> et qu'ilz portassent la teste du jayant a Melusigne, qui estoit a 
<lb/> Nyort, et qu'ilz ne se teurdroient de gaires. 
<lb/> Lors s'en partent les deux chevaliers et ont tant erré qu'ilz sont 
<lb/> venuz a Nyort. Et ont trouvé la dame, et la saluent de par son 
<lb/> filz Gieffroy, et lui presentent la teste du jayant. Et la dame en 
<lb/> fu moult lie, et l'envoya a la Rochelle, et la fut mise sur une lance 
<pb n="249"/>
<lb/> a la porte Guiennoise. Et donna Melusigne aux chevaliers moult 
<lb/> riches dons. Et ceulx prennent congié, et s'en vont vers la tour 
<lb/> de Mont Jouet, ou Gieffroy se tenoit voulentiers. Et cy se taist 
<lb/> l'ystoire d'eulx quant a present, et parle d'autre chose. 
<lb/> L'ystoire nous certiffie que la nouvelle fut espandue en moult 
<lb/> de pays comment Gieffroy a la grant dent avoit occiz le jayant 
<lb/> Gardon en bataille. Si en furent tous ceulx esbahiz qui en ouïrent 
<lb/> parler. Et pour lors regnoit en Hollande un jayant qui avoit a 
<lb/> nom Grimaut, et estoit ly plus crueulx que on eust oncques mais 
<lb/> veu. Et sachiez qu'il avoit <num>XVIJ.</num> piez de hault. Cellui deable se tenoit 
<lb/> emprez une montaigne qui estoit nommee Brumblorenlio. 
<lb/> Et sachiez qu'il avoit tout le pays destruit, 
<lb/> et n'y osoit homme habiter a <num>VIIJ.</num> lieues, ou a <num>X.</num> lieues prez, car 
<lb/> les gens l'avoient tout habandonné. Or advint qu'ilz ouïrent ou 
<lb/> pays les nouvelles comment Gieffroy avoit occiz et destruit le 
<lb/> jayant Gardon. Lors orent conseil qu'ils envoieroient devers Gieffroy 
<lb/> et lui offreroient, s'il les vouloit delivrer de ce crueulx monstre, 
<lb/> qu'ilz lui donrroient, tous les ans qu'il vivroit, <num>Xm.</num> besans d'or; 
<lb/> et, s'il avoit hoir masle de son corps, qu'il en possesseroit de branche 
<lb/> en branche, tant que il vendroit en ligne de fille, mais lors 
<lb/> en vouloient ilz estre quictes. Ilz eslurent <num>VIIJ.</num> messages des plus 
<lb/> notables du pays, et envoyerent vers Gieffroy, lesquelx le trouverent 
<lb/> en la tour de Mont Jouet, et la lui compterent leur messaige. 
<lb/> Et quant Gieffroy l'entendy, si leur respondy promptement: 
<lb/> <q>« Beaulx seigneurs, je ne reffuse pas l'offre que vous m'avez faicte. 
<lb/> Non contretant, se j'eusse sceu ceste nouvelle, sachiez que, tout 
<lb/> sans cella, je feusse alez combatre le jayant pour aumosne et pour 
<lb/> pitié du peuple qu'il destruit, et aussi pour honneur acquerre. 
<lb/> Sachiez que je m'en yray avec vous, et, avec l'aide de Dieu, 
<lb/> j'essilleray le jayant. »</q> Et ceulx l'en mercient moult. 
<lb/> Atant es vous venus les deux chevaliers qu'il avoit envoiez devers 
<lb/> son pere, qui le saluent moult honnourablement de par son pere 
<pb n="250"/>
<lb/> et de par sa mere, et lui comptent la bonne et lie recueillette et les 
<lb/> beaulx dons qu'ilz ont euz. <q>« Par foy, dist Gieffroy, ce me plaist. »</q> 
<lb/> Et puis ceulx lui ont baillees les lectres de par son pere. Et Gieffroy 
<lb/> rompt la cire et voit la teneur des lectres faisant mencion comment 
<lb/> Fromont, son frere, fu rendu moine a Maleres. Lors fu Gieffroy si 
<lb/> courrouciez et fist si cruel semblant qu'il n'y ot si hardy qui entour 
<lb/> lui osast demourer. Chascun lui vuida la place, excepté les deux 
<lb/> chevaliers et les ambassadeurs de Norhombellande. 
<lb/> En ceste partie dit la vraye histoire que, quant Gieffroy ouy 
<lb/> les nouvelles de Fromont, son frere, qui estoit vestu moine de Malleres, 
<lb/> qu'il fu si doulens que a pour pou qu'il n'yssoit hors de son 
<lb/> sens. Et sachiez qu'il sembloit mieulx forsenné que autre. Lors 
<lb/> parla en hault et dist: <q>« Et comment! Monseigneur mon pere et ma 
<lb/> dame ma mere n'avoient ilz pas assez pour Frommont, mon frere, 
<lb/> faire riche et donner de bons pays et de 
<lb/> bonnes forteresses, et de lui richement marier, sans le faire moyne. 
<lb/> Par les dens Dieu, ces lecheours moynes de Malleres le m'ont 
<lb/> enchanté et attrait leans pour mieulx valoir. Il ne s'en partoit 
<lb/> ne jour ne nuit. Par Dieu, il ne me plot oncques. Mais, par la foy 
<lb/> que je doy a Jhesucrist et a tous ceulx a qui je doy foy porter, 
<lb/> je les en paieray tellement que jamais ne leur tendra de faire 
<lb/> frere que j'aye moyne. »</q> Lors dist aux ambassadeurs de Norhombellande: 
<lb/> <q>« Seigneurs, il fault que vous m'attendez ycy tant que 
<lb/> je revendray, car il me fault aler en un mien affaire qui forment 
<lb/> me touche. »</q> Et ceulx, qui ne l'oserent reffuser, distrent: <q>« Monseigneur, 
<lb/> a vostre plaisir. »</q> 
<lb/> Lors fait Gieffroy monter ses <num>X.</num> chevaliers, et s'arma, et monta, 
<lb/> et party de Mont Jouet, espris de grant courroux et de grant 
<lb/> hayne sur l'abbé et les moines de Mailleres. Et sachiez qu'il 
<lb/> leur monstra bien qu'il ne les amoit pas. Gieffroy chevaucha 
<lb/> tant qu'il vint a Mailleres et entra a l'abbaye. Et pour lors 
<lb/> estoient tous en chappitre, abbé et moynes. Lors s'en vient Gieffroy, 
<lb/> l'espee ceinte, et entre dedens, ou que il 
<lb/> voit l'abbé et les moynes; si leur a dit en hault: <q>« Comment! 
<lb/> Ribaulx moynes, qui vous a donné le hardement d'avoir enchanté 
<pb n="251"/>
<lb/> mon frere tant que par vostre faulse cautele vous l'avez fait 
<lb/> devenir moine? Par les dens Dieu, mal le pensastes, vous en 
<lb/> buvrez a un mauvais hannap. Haa, sire, dist l'abbé, pour Dieu, 
<lb/> mercy, veulliez vous informer de raison. Par mon Createur, ne 
<lb/> moy ne moyne qui soit ceans ne lui conseillasmes oncques. »</q> Lors 
<lb/> sault Fromont avant, qui moult bien cuida appaisier l'ire de 
<lb/> Gieffroy, et lui dist: <q>« Mon chier frere, par l'ame que j'ay a Dieu 
<lb/> a rendre, il n'a personne ceans qui oncques le me conseillast, 
<lb/> car je l'ay fait de moy propre, sans conseil d'autrui et par droicte 
<lb/> devocion. Par mon chief, dist Gieffroy, si en serez paiez avecques 
<lb/> les autres; ne il me sera ja reprouvé que j'aye moine a frere. »</q> 
<lb/> Lors yst hors et tyre les huys, et les ferme bien et fort, et fait a 
<lb/> toute la mesnie de leans apporter fuerre et busche, et le fait 
<lb/> getter avec les moynes, et jure Dieu qu'il les ardra tous la dedens. 
<lb/> Lors vindrent avant les dix chevaliers qui moult le blasmerent 
<lb/> et dirent que Fromont estoit en bon propos, 
<lb/> et que encores par son bien fait et par sa priere il povoit faire 
<lb/> grant allegement aux ames de ses amis. <q>« Par les dens Dieu, dist 
<lb/> Gieffroy, ne il ne moine ne abbé qui soit leans ne chantera jamais 
<lb/> ne messe ne matines, car je les ardray tous. »</q> Lors se partent les 
<lb/> chevaliers de lui, et lui dirent que ilz ne vouloient pas estre coulpables 
<lb/> de ceste mesprison. 
</p>
</div>
<div>
<head>Comment Gieffroy ardy Fromont,, son frere,, et C. moines et l'abbé 
en l'abbaye de Malleres.</head>
<p> 
<lb/> <hi rend="ital">Comment Gieffroy ardy Fromont, son frere, et <num>C.</num> moines et l'abbé 
<lb/> en l'abbaye de Malleres.</hi> 
<lb/> En ceste partie dit l'ystoire que Gieffroy, si tost que ses <num>X.</num> chevaliers 
<lb/> furent partiz, il prist du feu a une lampe en l'eglise 
<lb/> et bouta le feu ou feurre. La busche s'esprist. La 
<lb/> peussiez oïr et veoir grant pitié, car, si tost que les moines sentirent 
<lb/> le feu, ilz commencierent a faire piteux criz et tres amers 
<lb/> et doulereux plains; mais ce ne leur vault riens. Ilz reclament 
<lb/> Jhesucrist et le prient devotement qu'il ait mercy des ames 
<lb/> d'eulx, car des corps est doresenavant neant. Que vous en vault 
<lb/> le long compte? Tous les moines furent ars, et bien la moitié 
<lb/> de l'abbaye, avant que Gieffroy se partist de la. 
<lb/> Lors vient a son cheval et monte, et, quant il vint aux champs, 
<pb n="252"/>
<lb/> si se retourne vers l'abbaie, et voit le meschief et le dommage 
<lb/> qu'il avoit fait. Lors se plaint et se guermente et se nomme 
<lb/> faulx et mauvais, et se dit tant de laidure qu'il n'est homs qui le 
<lb/> peust penser s'il ne le veoit ou ouoit. Et croy que de fin ennuy 
<lb/> il se feust occiz de l'espee, se ne feust que les <num>X.</num> chevaliers y 
<lb/> vindrent, qui bien l'avoient ouy dementer et plaindre. Lors lui 
<lb/> dist ly uns: <q>« Sire, sire, c'est trop tart a repentir quant la folie 
<lb/> est faicte. Le doloser n'y vault desormais 
<lb/> rien. Mais pensez de faire en la satisfacion a Dieu et au monde. »</q> 
<lb/> Quant Gieffroy oït ce mot, si ot grand dueil ou cuer, mais il ne 
<lb/> daigna oncques respondre; ains chevauche si fort vers la tour 
<lb/> de Mont Jouet qu'a grant peine lui pevent ses hommes tenir 
<lb/> route, et tant erra qu'il y vint. Et fist appareillier son erre pour 
<lb/> aler avecques les ambassadeurs de Norhombellande. Et le landemain, 
<lb/> par matin, se party, et tourna son chemin avecques 
<lb/> les ambassadeurs de Norhombellande, ou ilz le devoient mener, 
<lb/> et n'enmena avec lui que ses <num>X.</num> chevaliers et son harnaiz et le 
<lb/> leur et ceulx qui les devoient servir. Et cy se taist l'ystoire de 
<lb/> lui et retourne a son pere. 
<lb/> En ceste partie dit l'ystoire que Remond se seoit a disner a 
<lb/> Meurvent. Atant esvous venu un messagier qui venoit de Malleres, 
<lb/> et demanda ou Remond estoit, et on lui mena. Cellui s'agenoille 
<lb/> devant la table et salue Remond moult courtoisement. Et Remond 
<lb/> lui rendy son salu et lui demande dont il venoit ne 
<lb/> quelles nouvelles il apporte. <q>« Par foy, dist le messagier, 
<lb/> sire, ce poise moy que je ne les puis apporter meilleurs, car je les 
<lb/> apporte moult piteuses. Dy tousjours, ce dist Remond, il fault 
<lb/> que nous les sachons. Dieux soit graciez et louez de quanqu'il 
<lb/> nous envoye. »</q> Et cellui lui dist: <q>« Monseigneur, il est verité que 
<lb/> Gieffroy au grant dent, vostre filz, a prins telle merancolie et tel 
<lb/> dueil de ce que Fromont, vostre filz, se estoit rendu a l'abbaye 
<lb/> de Malleres, qu'il y est venu, et a trouvé l'abbé et tous les moines 
<lb/> en chappitre. Sachiez qu'il a bouté le feu dedens et les a tous ars 
<lb/> et bien la moitié de l'abbaye. Qu'est ce que tu diz, ce dist Remond? 
<lb/> Ce ne puet estre; je ne le pourroye croire. Par ma foy, 
<pb n="253"/>
<lb/> monseigneur, dist le messagier, il est ainsi, faictes moy mettre 
<lb/> en prison, et se vous ne trouvez qu'il soit ainsi, faictes moy 
<lb/> mourir de quele mort qu'il vous plaira. »</q> 
<lb/> Lors boute Remond la table, et vient en la court, et demande 
<lb/> son cheval, et on lui admena. Il monte et s'en part sans attendre 
<lb/> per ne compaignon, et s'en va chevauchant vers Malleres 
<lb/> tant que le cheval le puet courre. Et ses gens 
<lb/> montent et vont aprez, qui mieulx mieulx. Tant chevaucha 
<lb/> Remond qu'il vint en l'abbaye et voit le grant meschief et la 
<lb/> douleur. Lors ot tel dueil ou cuer que pour pou qu'il n'enrage. 
<lb/> <q>« Haa, ce dist il, Gieffroy, or avoies tu le plus bel commencement 
<lb/> de prouesse et de bachelerie pour venir ou degré de haulte honneur, 
<lb/> que filz de prince qui feust vivans. Et ores en es tu du tout 
<lb/> desmis par ta cruauté. Par la foy que je doy a Dieu, je croy que 
<lb/> ce ne soit que fantosme de ceste femme, ne ne croy pas que ja 
<lb/> fruit qu'elle ait porté viengne a perfection de bien; elle n'a porté 
<lb/> enfant qui n'ait apporté quelque estrange signe sur terre. Ne veez 
<lb/> la Oruble qui n'a pas <num>VIJ.</num> ans acompliz, qui a ja occiz deux de mes 
<lb/> escuiers, et avant qu'il eust trois ans, avoit il fait mourir deux de 
<lb/> ses nourrices par force de mordre leurs mamelles? Et ne vy je 
<lb/> leur mere, le samedy que mon frere de Forests m'acointa les 
<lb/> males nouvelles, en forme de serpente du nombril en aval? Si 
<lb/> fiz, par Dieu. C'est aucune esperite ou 
<lb/> c'est toute fantosme ou illusion qui m'a ainsi abusé; premiere 
<lb/> foiz que je la vy, ne me scot elle bien a dire toute ma mesaventure? »</q> 
<lb/> En ce party chevaucha tant Remond qu'il vint a Meurvent, 
<lb/> et la descendy, et entra en une chambre et se coucha sur un lit. 
<lb/> Et la se commenca a dementer et faire si griefz lamentacions 
<lb/> qu'il n'est si dur cuer ou monde qui n'en eust pitié. Il a bien 
<lb/> maudit mille foiz l'eure que Gieffroy fu nez ne oncques engendrez. 
<lb/> Tous les barons furent moult doulens de son tourment, mais ilz 
<lb/> n'y sceurent remedier pour chose qu'ilz lui sceussent dire ne 
<lb/> monstrer. Mais tousjours enforce sa doulour. 
<lb/> En ceste partie dist l'ystoire que, quant les barons virent 
<lb/> qu'ilz ne le povoient mettre hors de sa doulour, ne appaisier en 
<lb/> aucune maniere, si furent moult doulens. Lors orent en conseil 
<lb/> qu'ilz le manderoient a Melusigne, qui pour lors estoit à Nyort, 
<lb/> ou elle avoit fait faire les deux tours jumelles, qui sont moult 
<pb n="254"/>
<lb/> belles a veoir. Lors prindrent un messaige et lui manderent 
<lb/> tout ce fait. Las! Tant mal le firent, car 
<lb/> ilz les mirent tous deux en grief tourment et en grief misere. Or 
<lb/> commence leur dure departie. Or commence la doulour qui durra 
<lb/> a Remond tout son vivant. Or commence la penitence qui durra 
<lb/> a Melusigne jusques a la fin du monde. 
<lb/> Le messagier a tant erré qu'il est venus jusques a Nyort, et 
<lb/> salua la dame et lui bailla la lettre que les barons lui avoient 
<lb/> envoyee. Et elle prent la lettre, et rompt la cire, et la lit. Et 
<lb/> quant elle appercoit le meschief, si fu moult doulente. Et ot plus 
<lb/> de courroux de Remond que d'autre chose, car elle veoit bien 
<lb/> que le meschief que Gieffroy avoit fait ne povoit pour le present 
<lb/> autrement aler. 
<lb/> Lors fait venir tout son arroy, et fait venir foison de dames du 
<lb/> pays pour lui tenir compaignie, et se party de Nyort, et vint a 
<lb/> Lusegnen. Et la demoura deux jours, et faisoit moult mate chiere, 
<lb/> et tousjours aloit et venoit hault et bas par my leans, visitant 
<lb/> tout le lieu, et gettoit de foiz a autre moult griefs plains et moult 
<lb/> griefs souspirs. Et dist l'ystoire et la 
<lb/> vraye cronique, que je tien estre veritable, qu'elle scavoit bien 
<lb/> la doulour qui lui approuchoit, et quant de moy je le croy fermement. 
<lb/> Mais ses gens ne pensoient pas a cela, mais pensoient que 
<lb/> ce feust pour la desplaisance qu'elle eust de ce que Gieffroy avoit 
<lb/> ars son frere et les moynes et pour le courroux qu'elle savoit que 
<lb/> Remond en avoit pris. En ce party fu Melusigne a Lusegnen 
<lb/> deux jours, et au tiers se party, et s'en vint a Meurvent, bien 
<lb/> acompaignie, comme j'ay dit par dessus. Et lors les barons du 
<lb/> pays, qui la furent assemblez pour reconforter Remond, que ilz 
<lb/> amoient de bon cuer, lui vindrent a l'encontre et la bienviengnerent 
<lb/> forment, et lui compterent comment ilz ne lui povoient 
<lb/> faire laissier sa doulour. <q>« Or vous souffrez, dist elle, car, se Dieu 
<lb/> plaist, il sera sempres reconfortez. »</q> 
<lb/> Melusigne, la bonne dame, bien acompaignie de dames et de 
<lb/> damoiselles et de barons du pays, entra en la chambre ou Remond 
<lb/> estoit. Et celle chambre regardoit sur les vergiers, qui moult 
<lb/> furent delictables et regardoit aux champs 
<lb/> au lez de devers Lusegnen. Lors qu'elle vit Remond, si le salua 
<lb/> moult courtoisement. Mais il fu si doulent et si oultrez de yre 
<pb n="255"/>
<lb/> qu'il ne luy respont mot. Et celle prent le parler et lui dist: 
<lb/> <q>« Monseigneur, c'est grant folie a vous, qu'on tient au plus saige 
<lb/> prince que on saiche vivant, de mener telle douleur pour chose 
<lb/> qui autrement ne puet estre, ne la ou on ne puet remedier. Voulez 
<lb/> vous arguer contre la voulenté du Createur des creatures, qui 
<lb/> tout a fait et deffera a son plaisir, quant il lui plaira? Sachiez 
<lb/> qu'il n'a si grant pecheur ou monde que Dieu ne soit plus grant 
<lb/> pardonneur et plus debonnaire, quant le pecheur se repent et 
<lb/> lui crie mercy de bon cuer et de bonne voulenté. Se Gieffroy, 
<lb/> vostre filz, a fait son oultraige par son courage merveilleux et 
<lb/> fort, sachiez que de certain c'est pour le pechié des moines, qui 
<lb/> estoient de mauvaise vie et desordonnee; et en a Nostre Seigneur 
<lb/> voulu avoir la punicion, combien que ceste chose soit incongnoissable 
<lb/> quant a humaine creature, car les jugemens 
<lb/> de Dieu sont si secrez que nul cuer mondain 
<lb/> ne les puet comprendre en son entendement. Et d'autre part, 
<lb/> monseigneur, nous avons assez, Dieu mercy, pour faire refaire 
<lb/> l'abbaye meilleur qu'elle ne fut oncques, et renter mieulx et plus 
<lb/> richement, et y mettre plus de moines qu'il n'y ot onques. Et 
<lb/> Gieffroy s'amendera, se plaist a Dieu et au monde, si que, mon 
<lb/> chier seigneur, veulliez laissier ce dueil aler, et je vous en pry. »</q> 
<lb/> Quant Remond entendy parler Melusigne, si scet bien qu'elle 
<lb/> lui dit voir de quanqu'elle lui avoit dit, et que c'est le meilleur 
<lb/> selon raison. Mais il fu si tresperciez et oultrez de yre que raison 
<lb/> naturelle s'en estoit fuye de lui. Lors parla d'une tres crueuse 
<lb/> voix en disant ainsi: 
<lb/> <q>« Hee, tres faulse serpente, par Dieu, ne toy ne tes fais ne sont 
<lb/> que fantosme, ne ja hoir que tu ayes porté ne vendra a bon chief 
<lb/> en la fin. Comment raront les vies ceulx qui sont ars en grief 
<lb/> misere, ne ton filz qui s'estoit renduz au crucefix? Il n'avoit 
<lb/> yssu de toy plus de bien que Fromont. 
<lb/> Or est destruit par l'art demoniacle, car tous ceulx qui sont 
<lb/> forcennez de yre sont ou commandement des princes d'enfer; 
<lb/> et par ce fist Gieffroy le grant et horrible et hideux forfait d'ardoir 
<lb/> son frere et les moines qui mort ne avoient point desservie. »</q> 
<pb n="256"/>
<lb/> Quant Melusigne ouy ce mot, si ot tel doulour ou cuer qu'elle 
<lb/> chey pasmee. Et fu bien demy heure qu'elle ne rendy ne que on 
<lb/> ne senty en elle poux ne alaine. Lors fu Remond plus courrouciez 
<lb/> que devant, et fu reffroidiez de son yre, et fist tel dueil que par 
<lb/> pou qu'il ne se affouloit; et se repentoit fort des paroles qu'il 
<lb/> avoit dictes, mais c'est pour neant, car c'est trop tart. Les barons 
<lb/> et les dames furent moult doulens, et drecierent la dame en son 
<lb/> seant, et lui arrouserent le visaige d'eaue froide, et tant firent 
<lb/> qu'elle revint a lui. Lors quant elle pot parler, si regarda Remond 
<lb/> moult piteusement et a dit: 
<lb/> <q>« Haa, Remond, la journee que je te vy premiers fu pour moy 
<lb/> moult douleureuse. Las! Mal vy oncques ton gent corps, ta 
<lb/> facon, ne ta belle figure, mal convoitay ta 
<lb/> beauté, quant tu m'as si faussement trahie. Combien que tu 
<lb/> t'estoies parjurez envers moy quant tu mis paine a moy veoir, 
<lb/> mais pour ce que tu ne l'avoies descouvert a personne, je le 
<lb/> t'avoye pardonné en cuer, combien que je ne t'en eusse point fait de 
<lb/> mencion, et Dieu le t'eust pardonné, car tu en eusses fait la penitence 
<lb/> en ce monde. Las! Mon amy, or sont noz amours tournees 
<lb/> en hayne, noz doulceurs en durté, noz soulaz et noz joyes en 
<lb/> larmes et en plours, nostre bon eur en tres dure et infortuneuse 
<lb/> pestillence. Las! Mon amy, se tu ne m'eusses faussee, je estoye 
<lb/> gettee et exemptee de paine et de tourment, et eusse vescu le 
<lb/> cours naturel comme femme naturelle, et feusse morte naturelement, 
<lb/> et eu tous mes sacremens, et eusse esté ensevelie et enterree 
<lb/> en l'eglise de Nostre Dame de Lusegnen, et eust on fait mon 
<lb/> unniversaire bien et deuement. Or me r'as tu embatue en la 
<lb/> penance obscure ou j'avoye long temps esté par ma mesaventure. 
<lb/> Et ainsi la me fauldra porter et souffrir jusques au jour du jugement 
<lb/> et par ta faulseté. Je pry a Dieu 
<lb/> qu'il le te veulle pardonner. »</q> Et lors maine tel doulour qu'il n'a si 
<lb/> dur cuer ou monde a qui il n'en eust prins pitié se il l'eust veue 
<lb/> en ce point. Et quant Remond voit ce, si est si actaint de doulour 
<lb/> qu'il ne voit ne ot ne entent ne ne scet contenance. 
<lb/> L'ystoire nous tesmoingne que Remond fu moult doulent. Et 
<lb/> pour verité l'ystoire dit, et la vraye cronique le tesmoingne, que 
<lb/> nulz homs ne souffry oncques telle doulour sans passer les articles 
<lb/> de la mort. Mais quant il fu un pou revenu en sa memoire, et il 
<pb n="257"/>
<lb/> voit Melusigne devant lui, si s'agenoille et joint les mains en disant 
<lb/> ainsi: <q>« Ma chiere amie, mon bien, mon esperance, mon honneur, 
<lb/> je vous supply, en l'onneur de la glorieuse souffrance Jhesucrist 
<lb/> et en l'onneur du saint glorieux pardon que le vray Filz de Dieu 
<lb/> fist a Marie Magdalaine, que vous me veulliez pardonner ce 
<lb/> meffait, et veulliez demourer avec moy. Mon doulz amy, dist 
<lb/> Melusigne, qui veoit que les lermes lui cheoient des yeulx a si 
<lb/> grans ruisseaulx que toute sa poittrine 
<lb/> en estoit arrousee, le meffet vous veulle pardonner Cellui qui est 
<lb/> vray et tout puissant pardonneur et le droit fons de pitié et de 
<lb/> misericorde, car, quant a moy, je le vous pardonne de bon cuer. 
<lb/> Mais quant de ma demouree, c'est pour neant, car il ne plaist 
<lb/> pas au Hault Juge. »</q> Et a ce mot le lieve, et l'embrace et l'acole 
<lb/> de ses bras, et s'entrebaisent, et orent entre eulx deux si tres 
<lb/> grande douleur qu'ilz cheirent eulx deux pasmez sur l'aire de la 
<lb/> chambre. Et qui lors veist dames, damoiselles, chevaliers et 
<lb/> escuiers plourer et mener douleur, et disoient tous de commun: 
<lb/> <q>« Faulse fortune, comment es tu si faulse et si perverse que de faire 
<lb/> la departie de ces deux loyaulx amans? »</q> Lors s'escrient d'une 
<lb/> voix: <q>« Nous perdons aujour d'uy la plus vaillant dame qui 
<lb/> oncques gouvernast terre, et la plus saige, la plus humble, la plus 
<lb/> charitable, la mieulx amee et la plus privee a la neccessité de ses 
<lb/> gens, qui oncques feust veue. »</q> Et la commencent a plourer et a 
<lb/> plaindre et a mener telle douleur qu'ilz entroublierent 
<lb/> les deux amans qui par terre gesoient. 
<lb/> Et adont Melusigne revint a lui, et ouy la douleur que sa gent 
<lb/> menoient pour sa departie, si print a plourer de pitié. Et lors 
<lb/> vint a Remond qui gisoit encores tous pasmez, et le lieve et drece 
<lb/> en son estant. Et quant elle fu revenue a lui, si dist a ses gens et 
<lb/> a Remond: <q>« Or escoutez que je vous diray: 
<lb/> Mon doulz amy, dist la dame a Remond, sachiez que je ne 
<lb/> puis plus demourer avec vous, car il ne plait pas a Dieu, pour le 
<lb/> meffait que vous avez fait; et pour ce je vous vueil dire devant 
<lb/> vos gens ce que vous orrez. Sachiez que après vous jamais homs 
<lb/> ne tendra ensemble le pays que vous tenez, et auront moult 
<lb/> voz hoirs aprez vous a faire. Et sachiez que aucuns par leur 
<pb n="258"/>
<lb/> folie decherront moult d'onneur et de heritaige. Mais quant a 
<lb/> vous, ne vous doubtez, car je vous aideray tout vostre vivant 
<lb/> a voz neccessitez. Et ne chaciez point vostre filz Gieffroy de vous, 
<lb/> car il fera un tres vaillant homme. Et d'autre part, nous avons 
<lb/> encores deux enfans, de quoy, l'ainsné des deux, qui est nommé 
<lb/> Remond, n'a pas trois ans, et Thierry 
<lb/> n'en a pas plus de deux. Faictes les bien nourrir, et aussi sachiez 
<lb/> que je m'en prendray garde, combien que je ne veulle pas que 
<lb/> vous ayez esperance nulle que, moy de cy partie, laquelle chose 
<lb/> sera bien brief, vous me voiez jamais en forme femmenine. Et 
<lb/> vueil que Thierry, nostre mainsné filz, soit sire de Partenay, 
<lb/> de Wavent, de Meurvent et de toutes les appendences de la terre 
<lb/> jusques au port de la Rochelle. Et Remond sera conte de Forests. 
<lb/> Et en laissiez convenir a Gieffroy, car il en ordonnera bien. »</q> 
<lb/> Et lors appella Remond a part et les plus haulx barons du 
<lb/> pays, et leur dist: <q>« Beaulx seigneurs, gardez, si chier que vous 
<lb/> avez vostre honneur et vostre chevance, que, si tost que je seray 
<lb/> partie, que vous faciez tant que Eudes, nostre filz, qui a trois 
<lb/> yeulx, dont l'un est ou front, soit mort priveement, car sachiez 
<lb/> en verité, que il feroit tant de maulx que ce ne seroit pas si grant 
<lb/> dommage de la mort de telz <num>XXm.</num> que de la perte que on auroit 
<lb/> par lui, car certainement il destruiroit tout quanque j'ay ediffié, 
<lb/> ne jamais guerre ne fauldroit ou pays 
<lb/> de Poittou ne de Guyenne. Et gardez que vous le faictes ainsi, 
<lb/> ou vous ne feistes oncques si grant folie. Ma doulce amour, dist 
<lb/> Remond, il n'y aura point de deffault; mais, pour Dieu et pour 
<lb/> pitié, ne me veulliez pas du tout deshonnourer, mais veulliez 
<lb/> demourer, ou jamais n'auray joye a mon cuer. »</q> Et celle lui respond: 
<lb/> <q>« Mon doulz amy, se ce feust chose que je peusse faire, je 
<lb/> le feisse, mais il ne puet estre. Et sachiez que je sens ou cuer 
<lb/> plus de doulour de nostre departie <num>Cm.</num> foiz que vous ne faictes, 
<lb/> car ainsi fault qu'il soit, puis qu'il plaist a Cellui qui tout puet 
<lb/> faire et deffaire. »</q> Et lors, a ce mot, Melusigne le va acoler et baisier 
<lb/> moult doulcement en disant: <q>« Adieu, mon tres doulz amy, mon 
<lb/> bien, mon cuer et toute ma joye. Et saches encore que, tant 
<pb n="259"/>
<lb/> comme tu vivras, j'auray tousjours recreacion en toy veoir; 
<lb/> mais, moy de cy partie, tu ne me verras jamais de nul jour en 
<lb/> forme femmenine. »</q> Et lors Melusigne sault sur l'une des fenestres 
<lb/> de la chambre qui regardoit aux champs et sur les jardins, 
<lb/> au costé de devers Lusegnen, aussi legierement 
<lb/> comme se elle volast et eust esles. 
</p>
</div>
<div>
<head>Comment Melusigne se party de la fenestre et se mua en guise de 
serpente.</head>
<p> 
<lb/> <hi rend="ital">Comment Melusigne se party de la fenestre et se mua en guise de 
<lb/> serpente.</hi> 
<lb/> En ceste partie dit l'ystoire, que, quant Melusigne fut sur la 
<lb/> fenestre, si print congié, tout emplourant, a tous les barons, dames 
<lb/> et damoiselles qui furent la. Et puis dist a Remond: <q>« Mon doulz 
<lb/> amy, veez cy deux anneaulx qui tiennent ensemble, dont les pierres 
<lb/> ont une mesme vertu. Saiches que, tant comme tu les auras, ou 
<lb/> l'un des deux, toy ne tes hoirs, s'ilz les ont après toy, ne seront ja 
<lb/> desconfiz en plait ne en bataille, se eulx 
<lb/> ou vous ont bonne cause; ne ja toy, ou ly hoir qui l'aura, ne morra 
<lb/> par armes quelxconques de trait, de ject de pierre, ne d'autre chose. »</q> 
<lb/> Elle lui tent et il les prist. 
<lb/> Et lors commenca la dame a faire moult de piteux regrez et de 
<lb/> souspirs, et regardoit Remond moult piteusement, et tous ceulx qui 
<lb/> la estoient, et plouroit si tendrement que tous en avoient grant 
<lb/> pitié. Lors commence a regarder le lieu en disant: <q>« Hee, doulce contree, 
<lb/> j'ay eu en toy tant de soulas et de recreacion, et y estoit ma 
<lb/> beneurté, se Dieu n'eust consentu que je n'eusse esté ainsi faulsement 
<lb/> trahie. Helas! Je en souloye estre dame clamee, et m'y souloit 
<lb/> on faire et acomplir tout quanque je commandoye. Or n'en 
<lb/> seray je pas sans plus povre chamberiere. Et ceulx qui me souloient 
<lb/> faire grant joye quant ilz me veoient, se deffuiront de moy, 
<lb/> et auront paour et grant hidour de moy quant ilz me verront. Et 
<lb/> les joyes que je y souloye avoir me seront peines, tribulacions et 
<lb/> griefs penitences et pestillences. »</q> Lors dist en 
<lb/> hault: <q>« A Dieu vous commant, tous et toutes, et vous plaise a prier 
<lb/> Nostre Seigneur qu'il Lui plaise a moy alegier ma penitence. Et 
<lb/> toutesfoiz je vueil bien que vous sachiez qui je sui ne qui fu mon 
<lb/> pere, afin que vous ne reprouvez pas a mes enfans qu'ilz soient filz 
<pb n="260"/>
<lb/> de mauvaise mere, ne de serpente, ne de faee, car je suiz fille au 
<lb/> roy Elinas d'Albanie et a la royne Presine, sa femme, et sommes 
<lb/> <num>IIJ.</num> seurs qui avons esté durement predestinees et en griefz penitances. 
<lb/> Et de ce ne vous puis je plus dire, ne ne veuil. »</q> Puis a dit a 
<lb/> Remond: <q>« Adieu, mon amy. N'oubliez pas a faire de vostre filz 
<lb/> Eudes ce que je vous ay dit. Mais pensez de noz deux filz Remonnet 
<lb/> et Thierry. »</q> 
<lb/> Et lors fist un moult doulereux plaint et un moult grief souspir, 
<lb/> puis sault en l'air, et laisse la fenestre, et trespasse le vergier. Et 
<lb/> lors se mue en une serpente grant et grosse et longue de la longueur 
<lb/> de <num>XV.</num> piez. Et sachiez que la pierre sur quoy elle passa a la fenestre 
<lb/> y est encores, et y est la fourme du pié toute escripte. Lors veissiez 
<lb/> grant dueil mener a toute la baronnie. Les dames et damoiselles, 
<lb/> especialment celles qui l'avoient servie, et, 
<lb/> par dessus tous les autres, Remond fait dueil moult aigre et moult 
<lb/> merveilleux. Et lors saillent tous aux fenestres pour savoir quel 
<lb/> chemin elle tendra. Lors a fait la dame, en guise de serpente, comme 
<lb/> j'ay dit dessuz, trois tours environ la forteresse. Et a chascune foiz 
<lb/> qu'elle passoit devant la fenestre, elle gettoit un cry si merveilleux 
<lb/> et si doulereux que chascun en plouroit de pitié, et appercevoit on 
bien qu'elle se partoit enviz du lieu, et qu'elle s'en partoit par
<lb/> contraincte. 
<lb/> Et adont print son chemin vers Lusegnen, menant si 
<lb/> grant escroiz et si grant enfreinte qu'il sembloit, par tout ou elle 
<lb/> passoit, que la foldre et la tempeste y deust cheoir. 
</p>
</div>
<div>
<head>Comment Melusigne se vint fondre ou chastel 
de Luseignen sur la tour Poictevine.</head>
<p> 
<lb/> <hi rend="ital">Comment Melusigne se vint fondre ou chastel 
<lb/> de Luseignen sur la tour Poictevine.</hi> 
<lb/> Ainsi comme je vous ay dit, s'en va Melusigne en guise de serpente 
<lb/> vers Lusegnen, volant parmy l'air et non pas si hault que les gens 
<lb/> du pays ne la veissent bien, et l'ouoient encores de plus loing, car 
<lb/> elle s'en vient, tel doulour menant, et faisant si grant escroiz que 
<lb/> c'estoit grant hideur a veoir et a l'ouïr. Et en estoient les gens du 
<lb/> pays tous esbahiz. Et tant ala qu'elle vint a Lusegnen, et l'avironna 
<lb/> trois tours, et crioit moult piteusement, et se lamentoit de voix 
<lb/> femmenine, dont ceulx de la forteresse et de la ville furent tous 
<lb/> esbahiz et ne scorent que penser, car ilz voient la figure d'une serpente 
<pb n="261"/>
<lb/> et oyent la voix d'une dame qui yssoit de lui. Lors, quant 
<lb/> elle ot le fort environné troiz foiz, si se vint fondre si rudement et 
<lb/> si orriblement sur la tour Poitevine, en menant tel tempeste et tel 
<lb/> escroiz, qu'il sembla a ceulx de leans que toute la forteresse cheist 
<lb/> en abisme, et lors sembla que toutes les pierres du massonnage 
<lb/> se remuassent l'une après l'autre. Et la perdirent 
<lb/> en pou de heure, qu'ilz ne scorent qu'elle devint. 
<lb/> Mais tantost après vindrent gens que Remond y envoioit pour 
<lb/> savoir nouvelles d'elle, qui leur compterent la maniere comment elle 
<lb/> s'estoit partie. Et les autres leur dirent comment elle s'estoit venue 
<lb/> rendre layens et la paour qu'elle leur avoit faicte. Et ceulx retournent 
<lb/> devers Remond et lui comptent le fait. Lors commenca 
<lb/> Remond sa doulour, qui lui dura long temps moult angoisseuse. 
<lb/> Et quant la nouvelle fu espandue par le pays, lors veissiez le menu 
<lb/> peuple mener moult grant douleur, et la regretoient moult piteusement, 
<lb/> car elle leur avoit fait moult de biens. Et lors commenca on 
<lb/> par les abbayes, priorés et eglises qu'elle avoit fondees, a dire pseaulmes, 
<lb/> vigilles, et universaires faire pour la dame. Et fu regretee de 
<lb/> tout le peuple, grant et petit, noble et non noble, en faisant plours 
<lb/> et lamentacions. Et le clergié en disoient oroisons et messes moult 
<lb/> devotement. Et Remond en fist faire mainte 
<lb/> noble priere et devote. 
<lb/> Lors vindrent les barons du pays a lui et lui dirent: <q>« Monseigneur, 
<lb/> il fault que nous facions de vostre filz Eude ce qu'elle nous a commandé 
<lb/> a faire. »</q> Et Remond leur respond: <q>« Faictez en tout ce qu'elle 
<lb/> vous a commandé. »</q> Et ceulx prirent Eudes par belle maniere et 
<lb/> par belles paroles, et le menerent en une cave, car, s'il se feust donnez 
<lb/> de garde de ce que on lui vouloit faire, ilz ne l'eussent pas eu sans 
<lb/> peril ne sans peine. Ilz l'enfermerent, et l'estoufferent de fumee de 
<lb/> foing moillié, et puis le mirent en une biere. Et fu porté ensevelir 
<lb/> a Poictiers, en l'abbaye de Moustier Nuef, et fu fait son obseque 
<lb/> moult richement, si comme il appertenoit. 
<lb/> Et Remond se party de la et s'en vint a Lusegnen, et en admena 
<lb/> ses enfans Remonnet et Thierry, et dist que jamais n'entreroit 
<lb/> en la place ou il avoit perdue sa femme. Et sachiez que Melusigne 
<pb n="262"/>
<lb/> venoit tous les soirs visiter ses enfans, et les tenoit au feu, et les 
<lb/> aisoit de tout son povoir; et la veoient bien les nourices, qui mot 
<lb/> n'osoient dire. Et admendoient et croissoient les 
<lb/> deux enfans si fort que chascun s'en donnoit merveille. 
<lb/> Mais quant Remond scot par les norrices que Melusigne venoit 
<lb/> visiter ses enfans tous les soirs, si lui alega moult sa doulour pour 
<lb/> l'esperance qu'il ot d'encore recouvrer et ravoir Melusigne. Mais 
<lb/> pour neant y pense, car jamais il ne la rara, ne ne la verra en figure 
<lb/> femmenine, combien que pluseurs lui ayent depuis veue. Sachiez 
<lb/> que, non contretant que Remond eust esperance de la ravoir, si 
<lb/> avoit il telle douleur au cuer que nulz ne le vous sauroit dire. Et ne 
<lb/> fu puis homs qui le veist rire ne mener joye. Et forment avoit en 
<lb/> hayne Gieffroy au grant dent. Et sachiez que, s'il l'eust tenu en 
<lb/> son yre, il le eust fait destruire. Mais cy se taist l'ystoire de lui et 
<lb/> retourne a parler de Gieffroy, comment il exploicta en son voyage. 
<lb/> L'ystoire nous dist en ceste partie que Gieffroy erra tant qu'il 
<lb/> vint en Norhombellande avecques les ambaxadeurs et ses <num>X.</num> chevaliers. 
<lb/> Lors que les barons du pays scorent sa venue, 
<lb/> si vindrent a l'encontre de lui moult honnourablement 
<lb/> et le receurent a grant solempnité et lui dirent: <q>« Sire, de ta venue 
<lb/> devons nous louer le doulz Jhesucrist, car sans toy ne pouyons estre 
<lb/> delivré du merveilleux monstre Grimaut, le jayant, par qui tout 
<lb/> ce pays est destruiz. »</q> Et Gieffroy leur respond: <q>« Et comment povez 
<lb/> vous savoir que par moy en povez estre descombré? »</q> Et ceulx ont 
<lb/> respondu: <q>« Monseigneur, les saiges astronomiens nous ont dit que 
<lb/> le jayant ne puet mourir fors par vous. Et aussi nous savons de 
<lb/> certain qu'il le scet bien, et se vous alez devers lui et vous lui dictes 
<lb/> vostre nom, vous ne vous saurez si garder qu'il ne vous eschappe. 
<lb/> Par mon chief, dist Gieffroy, s'il est vray ce que voz astronomiens 
<lb/> vous ont dit, il ne me puet fuir. Mais or me faictes mener devers le 
<lb/> lieu ou je le pourray trouver, car j'ay grant desir de le veoir. »</q> Et 
<lb/> ceulx ont respondu: <q>« Monseigneur, tres voulentiers. »</q> 
<lb/> Lors lui baillerent deux des chevaliers du pays qui le conduirent 
<lb/> vers le lieu, mais ilz dirent bien tout coyement l'un a 
<lb/> l'autre que ilz ne l'approucheroient pas de trop prez et 
<lb/> qu'ilz ne pourroient croire que Gieffroy peust avoir victoire vers 
<pb n="263"/>
<lb/> lui. Gieffroy prent congié des barons, et s'en part, avec lui ses <num>X.</num> 
<lb/> chevaliers et les deux qui le devoient guider. Et ont tant chevauchié 
<lb/> qu'ilz voient la montaigne de Brumblerio, et lors dirent les guides 
<lb/> a Gieffroy: <q>« Monseigneur, veez la la montaigne ou ilz se tient. Et 
<lb/> veez vous ce blanc sentier qui monte droit a ce gros arbre? Par 
<lb/> foy, dist Gieffroy, ouïl. Par Dieu, monseigneur, ce dirent ilz, c'est 
<lb/> le droit chemin, vous n'y povez faillir; et dessoubz ce hault arbre 
<lb/> vient il souvent pour espier ceulx qui passent le chemin. Or y povez 
<lb/> vous aler se vous voulez, car nous ne pensons pas plus avant a aler. »</q> 
<lb/> Et Gieffroy respondy: <q>« Se je feusse venu sur la fiance de vostre aide, 
<lb/> je y eusse a ceste foiz failly. Par mon pere, dist ly uns, vous dictes 
<lb/> verité. »</q> Atant vindrent au pié de la montaigne, et descend Gieffroy, 
<lb/> et s'arma bien et bel, et remonte a cheval, et met l'escu au col et 
<lb/> la lance ou poing. Puis a prié aux <num>IJ.</num> chevaliers 
<lb/> qu'ilz demeurent tant qu'ilz verront comment il advendra de ceste 
<lb/> chose. Et ceulx lui dirent qu'ilz demourroient avec ses gens. 
<lb/> En ceste partie dit l'ystoire que Gieffroy se part et prent congié, 
<lb/> et commence a monter la montaigne et fort a approuchier l'arbre, 
<lb/> et appercoit le jayant qui se seoit dessoubz. Mais si tost qu'il appercoit 
<lb/> Gieffroy, si s'esmerveille moult forment comment un seul chevalier 
<lb/> a le hardement de venir vers lui, et pensoit qu'il venoit pour 
<lb/> traictier d'aucuns patiz ou d'aucune paix. Lors jure sa loy que petit 
<lb/> lui vault. Adont se lieve moult mal talentiz, et prent un grant levier 
<lb/> entre ses poings, un fort vilain auroit assez a faire de le lever. 
<lb/> Lors avale un pou la montaigne et escrie en hault a Gieffroy: <q>« Qui 
<lb/> es tu, dy, va, chevalier, qui as tant de hardement que de venir vers 
<lb/> moy? Par ma loy, qui ca te admena n'amoit pas grandement ta 
<lb/> vie. »</q> Et Gieffroy lui escrie: <q>« Deffend toy, je te deffy. »</q> 
<lb/> Puis broche le cheval des esperons, et abaisse la lance, 
<lb/> et fiert le jayant enmy le pitz si raidement qu'il le fait 
<lb/> voler par terre, les jambes contre mont. Puis passe oultre et retourne 
<lb/> tout court, et descend de paour que le jayant ne lui tuast son cheval, 
<lb/> et l'aresne par la longe a un ramsel. Puis traist l'espee et gette 
<lb/> la targe par terre, car il appercoit bien que a attendre le coup du 
<lb/> levier, il feroit grant folie. Et le jayant lui vint a l'encontre. Mais il 
<lb/> ne l'appercoit point, car il estoit si petit envers lui qu'il ne le povoit 
<pb n="264"/>
<lb/> choisir; et lors baisse la teste et le voit. Et lors lui dist: <q>« Dy, va, 
<lb/> petite estature, qui es tu, qui si vilainement m'as abatu? Par 
<lb/> Mahon, je n'auray jamais honneur. »</q> Et Gieffroy lui respond: <q>« Je 
<lb/> sui Gieffroy au grant dent, filz de Remond, le seigneur de Lusegnen. »</q> 
<lb/> Quant le jayant l'entendy, si fut moult doulens, car bien savoit 
<lb/> qu'il ne povoit mourir fors par ses mains. Mais non pourtant <supplied resp="#editor">il  
<lb/> lui respond:</supplied> <q>« Je te congnois assez. Tu occeiz l'autre jour mon 
<lb/> cousin Gardon en Guerrandon. Ly cent mille deables t'ont bien 
<lb/> admené en ce pays. »</q> Et Gieffroy lui respond: <q>« Voire pour toy, car 
<lb/> jamais ne m'en partiray ains t'auray osté 
<lb/> la vie du corps. »</q> Quant le jayant l'entent, si haulse le levier et 
<lb/> cuide Gieffroy ferir par la teste. Mais il failly. Et Gieffroy le fiert 
<lb/> de l'espee sur l'espaule, car il ne pot actaindre sur la teste, et lui 
<lb/> trenche les mailles du jaserant, et lui entra bien plaine paulme en 
<lb/> la char. Et le sang lui raye tout aval, tant qu'il ot le costé tout 
<lb/> rouge jusques au talon. Quant le jayant sent le coup, si lui escrie: 
<lb/> <q>« Maudit soit le bras qui de tel vertu scet ferir. Et le fevre qui forga 
<lb/> ceste petite alemelle soit pendu par la gorge, car oncques mais je 
<lb/> n'euz sang trait par taillant, tant feust bons. »</q> Lors entoise le levier 
<lb/> et cuide ferir de toute sa force sur la teste de Gieffroy, et il guenchist, 
<lb/> car sachiez, s'il l'eust attaint a coup, a ce que le levier entra, 
<lb/> au chair, bien un grant pié en terre. Mais, avant que le jayant peust 
<lb/> ravoir son coup, le fery Gieffroy de l'espee sur le costé tellement 
<lb/> qu'il lui fist le levier saillir des poings, et en sailly une grant piece. 
<lb/> Moult fu le jayant doulent quant il voit son 
<lb/> levier ainsi et par telle maniere froez, et gesir sur la place, 
<lb/> car il ne se ose abaissier pour le prendre. Lors sault a Gieffroy et 
<lb/> lui donna si grant coup du poing sur le bacinet qu'il l'estonna tout. 
<lb/> Mais il ot le poing tout enflé et estourmy du grant coup. Et Gieffroy 
<lb/> le fiert de l'espee sur la cuisse tellement qu'il lui embat demy 
<lb/> pié ou braon. 
<lb/> Quant le jayant voit ce, si recule un pou contremont le tertre, et 
<lb/> puis tourne le doz et s'enfuit, et Gieffroy après, l'espee ou poing. 
<lb/> Mais quant le jayant vint en la montaigne, il trouva un pertuis, 
<lb/> et tantost se lance dedens. De quoy Gieffroy s'esmerveille moult 
<pb n="265"/>
<lb/> de quoy il fu si tost esvanoïz. Il vint au pertuis et bouta son chief 
<lb/> dedens. Et lui sembla que ce feust le tuel d'une cheminee. Lors 
<lb/> retourne a son cheval, et prent sa lance, et monte, et devale le 
tertre, et vint a ses gens et aux <num>IJ.</num> chevaliers, qui orent grant
<lb/> merveille 
<lb/> quant ilz le virent repairier sain et sauf. Et y ot ja venu grant 
<lb/> foison des gens du pays, qui lui demandent s'il avoit veu le jayant. 
<lb/> Et il dist qu'il l'avoit combatu, et s'en estoit 
<lb/> fouiz et s'estoit boutez en un pertuiz, et se fu si tost esvanoyz 
<lb/> que il ne scot qu'il fu devenuz. Et ceulx demandent s'il lui avoit 
<lb/> point dit son nom, et Gieffroy dit que si avoit. Et ceulx lui dirent 
<lb/> que c'estoit fort de lui recouvrer, car il savoit bien qu'il devoit 
<lb/> morir par les mains de Gieffroy. <q>« Or ne vous en doubtez, dist il, 
<lb/> car je scay bien le pertuiz par ou il est entrez; je le trouveray bien 
<lb/> demain. »</q> Quant ceulx l'ouyrent, si en orent grant joye, et dirent que 
<lb/> Gieffroy estoit le plus vaillant chevalier du monde. 
<lb/> Le lendemain, par matin, s'arma Gieffroy a cheval, et ala 
<lb/> tant qu'il vint en la montaigne, et treuve le pertuis. Lors descent 
<lb/> du cheval, et prent la lance et vint au pertuis, et regarde dedens, 
<lb/> mais il n'y voit goute ne qu'en un puys. <q>« Par foy, dist Gieffroy, le 
<lb/> jayant est plus grant et plus groz que je ne suiz; et si est par cy 
<lb/> entrez, aussi ferai je, comment qu'il en adviengne. »</q> Lors laisse la 
<lb/> lance couler aval, et tint le fer en la main, et entre les piez devant 
<lb/> ou pertuis, et se laisse couler aval la lance. Et quant 
<lb/> il vint au fons, si print la lance par le fer, et s'en va 
<lb/> par my un estroit sentier, et voit au long grant clarté. Et il se saigne 
<lb/> et s'en va celle part. 
<lb/> Et quant il vint au large, si treuve une moult riche chambre ou 
<lb/> il ot moult de richece, et y ot grans chandelabres d'or et grant foison 
<lb/> luminaire; et y faisoit aussi cler que se ce feust en plains champs. 
<lb/> Et lors trouva ou millieu une des plus riches tombes, d'or et de 
<lb/> pierres precieuses, qu'il cuidast jamais avoir veue. Et par dessus 
<lb/> avoit la figure d'un chevalier, grant a merveilles, qui avoit une 
<lb/> riche couronne d'or ou chief, ou il ot grant foison de bonnes pierres. 
<lb/> Et a ses piez avoit en estant une royne d'albastre, couronnee richement, 
<lb/> et tenoit un tablel qui disoit: <q>« Cy gist mon mary, le noble 
<pb n="266"/>
<lb/> roy Elinas d'Albanie, »</q> et devisoit toute la maniere comment il avoit 
<lb/> la esté mis, et pour quelle cause; et leurs trois filles, Melusigne, 
<lb/> Palestine, Melior, comment elles avoient esté punies pour ce qu'elles 
<lb/> avoient la enserré leur pere; et comment le jayant avoit la esté 
<lb/> commis pour garder le lieu jusques a tant 
<lb/> qu'il en seroit gecté par l'oir de l'une des filles; et comment nulz 
<lb/> ne pourroit jamais entrer leans s'il n'estoit de leur lignaige; et 
<lb/> le devisoit tout au long, ainsi qu'il est escript cy dessus ou chappitre 
<lb/> du roy Elinas. Lors musa Gieffroy grant temps, tant sur le 
<lb/> tablel comme sur la beauté du lieu; mais encore ne scot il pas qu'il 
<lb/> soit de la lignee du roy Elinas et de Presine. 
<lb/> Grant temps aprez se part de la, et ala tant parmy un lieu obscur 
<lb/> qu'il se trouva aux champs. Lors regarde devant lui, et voit 
<lb/> une grosse tour quarree, bien guerlandee et carnelee. Il s'achemine 
<lb/> celle part, et ala tant qu'il y vint, et trouva la porte toute arriere 
<lb/> ouverte et le pont abatu. Il entra ens et vint en la sale, ou il avoit 
<lb/> une grant geole de fer, ou il avoit dedens bien <num>C.</num> hommes du pays 
<lb/> que le geant tenoit prisonniers. Lors qu'ilz le virent, si orent grant 
<lb/> merveille, et lui dirent: <q>« Sire, pour Dieu, fuiez vous de cy, ou vous 
<lb/> estes mort, car le jayant vendra tantost, qui vous destruira, se 
<lb/> vous estiez <choice><corr resp="#encoder">encore</corr><sic>envore</sic></choice>  telz <num>Vc.</num> que vous estes. »</q> 
<lb/> Et Gieffroy leur respond: <q>« Beaulx seigneurs, je ne suiz cy venus 
<lb/> que pour le trouver. Si auroye fait grant folie d'estre venuz jusques 
<lb/> icy pour si tost en ratourner. »</q> 
<lb/> A ces paroles este vous le jayant qui venoit de dormir. Mais quant 
<lb/> il voit Gieffroy, si le congnut, et vit bien que sa mort approuchoit; 
<lb/> si ot grant paour. Lors sault en une chambre qu'il voit ouverte, 
<lb/> et tire l'uys aprez lui. Et quant Gieffroy l'appercoit, si fut moult 
<lb/> doulent. 
</p>
</div>
<div>
<head>Comment Gieffroy brise et desrompt a un coup de pié l'uis de la 
chambre ou le jayant estoit,, et comment il l'occist.</head>
<p> 
<lb/> <hi rend="ital">Comment Gieffroy brise et desrompt a un coup de pié l'uis de la 
<lb/> chambre ou le jayant estoit, et comment il l'occist.</hi> 
<lb/> L'ystoire dit que Gieffroy fu moult doulent 
<lb/> quant il vit que le jayant fut entrez en la chambre et qu'il ot l'uis 
<lb/> tiré après lui. Lors s'en vint courant a l'uis de grant randon, et y 
<lb/> fiert du pié si raidement qu'il le fait voler enmy la chambre. Et le 
<pb n="267"/>
<lb/> jayant sault hors, qui par ailleurs ne povoit yssir; et tenoit un 
<lb/> grant mail et en donne a Gieffroy tel coup sur le bacinet qu'il le 
<lb/> fait tout chanceller. Et quant Gieffroy sent le coup, qui fu durs et 
<lb/> pesans, si le fery d'estoc de l'espee enmy le pitz, tellement qu'il 
<lb/> lui bouta tout dedens jusques a la hendure. Et le jayant getta un 
<lb/> moult horrible cry et chiet mort. 
<lb/> Et quant ceulx qui furent enserrez en la treilleisse de fer le virent, 
<lb/> si s'escrient a haulte voix en disant: <q>« Nobles homs, benoite soit 
<lb/> l'eure que tu nasquis. Pour Dieu, oste nous de cy. Tu as delivré 
<lb/> cest pays de la plus grant misere ou oncques gens feussent. »</q> Et 
<lb/> Gieffroy cercha tant qu'il trouva les clefs et vint a la geole et l'ouvry. 
<lb/> Et ceulx en yssent, qui tous s'agenoillent contre lui, et lui 
<lb/> ont demandé par ou il estoit la venus; 
<lb/> et il leur en dit toute la verité. <q>« Par foy, dirent ilz, il n'est pas memoire 
<lb/> que puis quatre cens ans homs passast par le cavain, plus 
<lb/> que vous et les jayans, qui de hoir en hoir ont destruit cest pays. 
<lb/> Mais nous vous remenrons bien par autre chemin. »</q> Et Gieffroy 
<lb/> leur donna tout l'avoir de la tour, et ceulx wident, et mettent le 
<lb/> jayant sur un curre tout en son estant, et le lient bien qu'il ne 
<lb/> puet cheoir. Puis boutent le feu par tout en la tour. Et puis ont 
<lb/> ramené Gieffroy a son cheval, et il monte, et descendent la valee 
<lb/> atout l'avoir troussé, chascun sa part. Et font admener le curre ou 
<lb/> le jayant estoit, a <num>VJ.</num> beufs, et errerent tant qu'ilz trouverent les 
<lb/> chevaliers Gieffroy et bien la plus grant partie de ceulx du pays, 
<lb/> nobles et non nobles, qui tous festoient et font honneur a Gieffroy 
<lb/> et lui veullent donner grans presens. Mais il n'en veult rien 
<lb/> prendre, ains prent congié et se part d'eulx. Et ceulx vont chariant 
<lb/> le jayant par my toutes les bonnes villes du pays, dont les 
<lb/> gens se donnent grans merveilles comment ung seul homme 
<lb/> osa oncques envahir un tel Sathanas, et le tiennent 
<lb/> a tres grant et merveilleux hardement. Et cy se taist l'ystoire 
<lb/> d'eulx et parle de Gieffroy. 
<lb/> En ceste partie dit l'ystoire que tant erra Gieffroy qu'il vint a 
<lb/> Mont Jouet en Guerrande, ou ceulx du pays lui firent grant feste. 
<lb/> Et pour lors estoit venus Remonnet, son frere, pour informer Gieffroy 
<pb n="268"/>
<lb/> du courroux que son pere avoit sur lui, et lui dist toute la 
<lb/> maniere et la guise, du commencement jusques en la fin, comment 
<lb/> leur mere estoit partie, et toute l'adventure, et comment elle avoit 
<lb/> dit, au partir, qu'elle estoit fille au roy Elinas d'Albanie. Et quant 
<lb/> Gieffroy entendy ces mos, si lui souvint du tablel qu'il avoit trouvé 
<lb/> sur la tombe du roy Elinas, et lors scot au cler qu'ilz estoient il et 
<lb/> ses freres, descenduz de sa lignie, si s'en tint plus chiers. Mais il 
<lb/> fu moult doulent de la perte de sa mere et de la douleur de son 
<lb/> pere. Et senty que la premiere racine de ceste grief mesaventure 
<lb/> mouvoit par le conte de Forest, son oncle, et jura la Trinité qu'il 
<lb/> le comparroit. Lors fist monter son frere et ses <num>X.</num> chevaliers 
<lb/> et s'en va chevauchant envers Forests. Et ouy 
<lb/> nouvelles que le conte, son oncle, estoit en une forteresse sur une 
<lb/> haulte roche, et Gieffroy va celle part. Et estoit la forteresse pour 
<lb/> lors nommee Jalensi, et ores l'appelle l'en Macely le Chastel. 
<lb/> Tant erra Gieffroy qu'il y vint, et descend du cheval, et monte 
<lb/> en la sale, et treuve le conte entre ses barons, et lui escrie haultement: 
<lb/> <q>« A mort, faulx traitre! Par vous avons nous nostre mere 
<lb/> perdue. »</q> Et lors traist l'espee et s'en va vers le conte, et cellui qui 
<lb/> congnoissoit bien sa fierté, advise l'uis de la maistre tour, et s'en 
<lb/> fuit celle part, et Gieffroy après; et tant le chaca d'estage en estage 
<lb/> qu'i vint au derrenier, prez du toit. Et le conte avise une fenestre 
<lb/> qui yssoit sur le toit, et monte sus, et Gieffroy le suit, l'espee traicte, 
<lb/> et le cuide ferir. Mais le conte, qui moult doubta la mort, cuida 
<lb/> saillir en une petite garite qui estoit prez. Et le pié lui failly, et 
<lb/> tumba tout contreval le rochier, et fu tous desroez et mort avant 
<lb/> qu'il venist aval. Gieffroy le regarde d'amont et le voit moult hideusement 
<pb n="269"/>
<lb/> devoré. Mais sachiez qu'il n'en ot oncques pitié, aincois a 
<lb/> dit: <q>« Faulx traitre, par ta faulse jenglerie ay 
<lb/> je ma mere perdue. Or l'as tu comparé. »</q> Lors vint aval, mais il n'y 
<lb/> ot si hardy de tous les hommes du conte qui osast l'ueil lever. Et 
<lb/> lors leur commanda que le conte feust enseveliz, et si fut il tantost, 
<lb/> et fu son obseque fait. Lors Gieffroy compta aux barons du pays 
<lb/> pourquoy il avoit fait son oncle mourir. Si en furent un pou les barons 
<lb/> appaisiez, pour la mesprison que le conte avoit faicte. Et lors leur 
<lb/> fist Gieffroy faire hommage a Remonnet, son frere, et fu conte de 
<lb/> Forest. Et cy se taist l'ystoire de lui et parle de Remond, son pere. 
<lb/> Cy nous dist l'ystoire que tantost aprez ceste chose advenue, on 
<lb/> le compta a Remond, qui moult en fut doulent. Mais non pour quant 
<lb/> il passa le dueil assez legierement pour ce que son frere lui avoit 
<lb/> enhorté la droicte racine de quoy il avoit perdue sa moillier. Lors 
<lb/> dist a soy mesmes: <q>« Ce qui est fait ne puet autrement estre. Il me 
<lb/> fault appaisier a Gieffroy avant qu'il face plus de dommages. »</q> Lors 
<lb/> lui manda par Thierry, son frere, qu'il venist par devers lui a 
<lb/> Lusegnen. Et il si fist, et dès si loing qu'il 
<lb/> vit son pere, si se gecte a genoulx en lui criant mercy, et lui dist: 
<lb/> <q>« Chier pere, veulliez moy pardonner vostre yre, et je vous jure que 
<lb/> je feray refaire l'abbaye plus belle et plus riche qu'elle ne fut oncques, 
<lb/> et y feray renter <num>XX.</num> moines plus qu'il n'y avoit. 
<lb/> Par foy, dist Remond, tout ce se puet bien faire, mais aux mors 
<lb/> ne povez vous rendre la vie. Ores il ne puet autrement estre. 
<lb/> Gieffroy, je vous diray, il m'en fault aler en un pellerinage que 
<lb/> j'ay promis de long temps. Je vous lerray le gouvernement de ma 
<lb/> terre, et se je ne revenoye, que Dieu feist sa voulenté de moy, elle 
<lb/> soit vostre. Mais tant vueil je que ce que vostre mere a ordonné 
<lb/> soit tenu. Elle a donné a Thierry, vostre frere, Parthenay, Wavent, 
<lb/> Meurvent et toutes les appartenances jusques en la Rochelle, Chastel 
<lb/> Aiglon, et tout le demourant. Et dès cy je l'en a herité. »</q> Et Gieffroy 
<lb/> lui dist: <q>« Mon chier seigneur et pere, a vostre plaisir. »</q> 
<lb/> Et lors fist Remond tout son appareil et en mena foison chevaliers 
<lb/> et escuiers et chappellains et clers et gens de tous offices, 
<pb n="270"/>
<lb/> et emporta grant finance d'or et d'argent, et puis 
<lb/> se mist au chemin. Et Gieffroy et Thierry le convoierent 
<lb/> grant piece. Et en chevauchant leur compta Gieffroy comment 
<lb/> il avoit trouvé en la montaigne de Brumblerio la tombe du 
<lb/> roy Elinas assise sur six colompnes de fin or, et la richesce du 
<lb/> lieu, et de la royne Presine, qui estoit en estant sur la colompne, 
<lb/> au piez du roy, et estoit figure d'albastre, et du tablel qu'elle 
<lb/> tenoit, et qu'il avoit dedens escript, et comment leurs <num>IIJ.</num> filles 
<lb/> furent predestinees, de quoy Melusigne, leur mere, fut l'une, 
<lb/> et toute la besoingne, ainsi comme elle fu, et que je l'ay retraicte 
<lb/> ou chappitre du roy Elinas, ou commencement de ceste histoire. 
<lb/> Et sachiez que Remond l'escouta diligemment et l'ouy tres voulentiers, 
<lb/> et lui plot moult, car Gieffroy leur afferme que sa mere 
<lb/> fu fille du roy Elinas et de Presine. Et atant donna congié Remond 
<lb/> a ses enfans. Et ilz s'en partent, tous doulens de sa departie, et s'en 
<lb/> retournent vers Luseignen. Et Remond tient son chemin vers 
<lb/> Romme, mais il donna a Thierry le annel que Melusigne lui avoit 
<lb/> donné au partir. 
<lb/> En ceste partie dit l'ystoire que tant 
<lb/> chevaucha Remond qu'il vint, o lui sa mesnie, jusques aux mons de 
<lb/> Mont Jeu, et les passa, et chevaucha tant par la Lombardie qu'il 
<lb/> arriva au soir a Romme en Pré Noiron. Et le landemain, par matin, 
<lb/> vint a Saint Pierre, et la trouva le pape Benedic, qui pour lors 
<lb/> regnoit, et se tira par devers lui. Et cil lui fist moult humble recueillete 
<lb/> quant il ot senty qui il estoit. Et Remond se confessa a lui, 
<lb/> au mieux qu'il pot; et quant de ce qu'il s'estoit parjurez envers sa 
<lb/> femme, le pape lui charga tel penitence qu'il lui plot. Et disna 
<lb/> cellui jour avec le pape Benedic. Et le landemain ala visiter les 
<lb/> sains lieux de Romme, et y mist <num>VIIJ.</num> jours avant qu'il eust tout 
<lb/> assevy. Et lors s'en ala prendre congié du pape, et lui dist: <q>« Pere 
<pb n="271"/>
<lb/> Saint, je ne puis pas considerer en moy que je deusse jamais avoir 
<lb/> joye au cuer, si je m'en aloye en mon pays user le remenant de ma 
<lb/> vie, car aussi j'ay esperance de moy aler rendre en aucun hermitaige. »</q> 
<lb/> Et le pape lui demanda: <q>« Remond, ou avez vous intencion 
<lb/> d'aler? Par ma foy, Pere Saint, j'ay ouy 
<lb/> dire et retraire qu'il a une moult bonne et devote place et lieu a 
<lb/> Montferrat en Arragon. Beaulx filz, dist le Pere Saint, ainsi le dit on. »</q> 
<lb/> Et Remond lui dist: <q>« Pere Saint, la ay je devocion de moy aler rendre 
<lb/> pour hermite, se il plaist a Dieu. Et la prieray Dieu qu'il lui plaise 
<lb/> faire allegement a ma moillier. Or alez au Saint Esperit, dist le 
<lb/> Pere Saint, et tout ce que vous ferez en bonne devocion je le vous 
<lb/> charge en lieu de penitence. »</q> Et Remond l'encline et lui baisa le 
<lb/> pié, et le pape lui donne la beneïcon. 
<lb/> Et atant s'en part Remond, et s'en vint a l'ostel, et fait tout 
<lb/> erraument trousser les sommiers et tout son arroy. Et ne vous 
<lb/> vueil gaires faire mencion de ses gistes, de ses logeis, ne de son chemin. 
<lb/> Mais il erra tant qu'il vint a Thoulouse, et la donna a toutes 
<lb/> ses gens congié, excepté a son chappellain et a un clerc, et leur paya 
<lb/> largement leur salaire. Et escrisi lettres et seella, qu'il envoya a 
<lb/> Gieffroy et aux barons du pays, faisans mencion comment Gieffroy 
<lb/> en prensist les hommages, et aussi comme les barons le receussent 
<lb/> a seigneur. Et ceulx se partent de lui grant 
<lb/> dueil demenant, car il ne leur voult oncques dire quel chemin il 
<lb/> feroit. Mais sachiez qu'il s'en ala bien garny de finance, et tant 
<lb/> chemina qu'il vint en Nerbonne. 
</p>
</div>
<div>
<head>Comment Remond s'en va pour soy rendre hermite a Montferrat 
en Arragon.</head>
<p> 
<lb/> <hi rend="ital">Comment Remond s'en va pour soy rendre hermite a Montferrat 
<lb/> en Arragon.</hi> 
<lb/> En ceste partie dit l'ystoire que quant Remond fu venu a Nerbonne, 
<lb/> qu'il fist faire robes de hermite pour lui, pluseurs et moult 
<lb/> simples, et pour son chapellain et pour son clerc, telles qu'il leur 
<lb/> appertenoit. Et puis se party et vint passer au destroit de l'estant 
<lb/> de Salse, et passa par dessoubz le chastel, et vint a Parpagnen, et 
<pb n="272"/>
<lb/> y jut la nuit, et le lendemain se party et passa 
<lb/> la uellon et le pertuis, et vint au disner a Figiere, et au giste a Geronne. 
<lb/> Et tant fist qu'il vint a Barseloingne, et se mist en une bonne 
<lb/> hostellerie. Et la demoura <num>IIJ.</num> jours, en avisant la ville, qui moult 
<lb/> lui sembla belle. Et puis s'en party au quart jour, et vint en la ville 
<lb/> de Montferrat, et visita l'eglise et le lieu, qui lui sembla moult 
<lb/> devost, et y ouy le service moult devotement, mais encore avoit 
<lb/> il vestu ses robes de siecle. 
<lb/> Et lors lui demanderent ceulx qui furent commis de logier les 
<lb/> pellerins si lui plaisoit a demourer le jour. Et il leur respondy que 
<lb/> ouïl. Et lors furent ses chevaulx logiez, et leur bailla on belle chambre 
<lb/> et bonne pour lui et pour ses gens. Et ala Remond visiter les hermitaiges, 
<lb/> mais il ne fu que jusques au <num>Ve</num>, car la roche estoit si haulte 
<lb/> qu'il n'y entreprist pas le voyage. Et trouva que ou tiers n'avoit 
<lb/> point de hermite, car il estoit trespassez n'avoit gaires. Or estoit 
<lb/> coustume, se dedens un terme qui estoit, ne venoit un qui voulsist 
<lb/> estre hermite et demourer ou lieu, il convenoit que le plus 
<lb/> prouchain d'embas venist demourer ou lieu, et cellui 
<lb/> de dessoubz ou sien, et ainsi demouroit le lieu wit qui estoit plus 
<lb/> prez de la terre, tant qu'il venoit en devocion a aucun qui se meist 
<lb/> ou lieu. Et la cause de celle permutacion est telle que le premier 
<lb/> trait a mont le vivre pour eulx <num>VIJ.</num> et en prent sa refeccion pour la 
<lb/> journee. Et cellui qui lui est plus prouchain dessus lui, la trait a 
<lb/> mont en pareille maniere. 
<lb/> Et tant enquist Remond de leur estre et de leur vie que sa devocion 
<lb/> le mut plus fort que devant de lui rendre ou lieu. Lors print 
<lb/> congié de l'ermite, et s'en vint aval, et demanda le prieur de l'abbaye. 
<lb/> Et on lui dist qu'il estoit au village dessoubz, qui est a lui, 
<pb n="273"/>
<lb/> et l'appelle on Quillebaston. Et il leur pria qu'ilz lui feissent mener, 
<lb/> et ceulx lui dirent que ce feroient ilz voulentiers. Il laissa ses gens 
<lb/> et s'en party avec un des varlez de leans, et avalerent la falize, 
<lb/> qui moult fu roiste et droitte, par les eschielles, et vindrent au 
<lb/> prieur qui moult leur fist bonne chiere. Remond dist au prieur toute 
<lb/> sa devocion et comment le lieu lui plaisoit 
<lb/> et qu'il s'i vouloit rendre hermite et que l'eglise n'empireroit pas 
<lb/> de lui. Et le prieur, qui l'apperceut homme de belle part et qui 
<lb/> sembloit bien estre homme de grant estat, lui accorda. Lors ot Remond 
<lb/> grant joye a son cuer. 
<lb/> Moult fu Remond joyeux quant le prieur lui ot accordé la place 
<lb/> du quart hermitaige; il en loue Jhesucrist. Ainsi demoura la nuitie 
<lb/> avec le prieur, et au matin monterent les escalles, et vindrent a 
<lb/> l'abbaye, et fu Remond vestu, et laissa les draps du siecle, et prist 
<lb/> ceulx de l'ermitaige, dont il estoit venu bien garniz de <num>V.</num> ou <num>VJ.</num> 
<lb/> paire. Lors fut le service dit, et offry Remond a ce commencement 
<lb/> de moult riches joyaulx d'or a riches pierres. Et après le service 
<lb/> alerent disner, et fist Remond porter a ses freres de la pictance, et 
<lb/> leur fist faire assavoir sa venue, dont ilz louent Dieu, et lui prient 
<lb/> devotement qu'Il le veulle tenir en bonne devocion. Ainsi demoura 
<lb/> Remond en l'abbaye, et le lendemain, la messe ouye, fu convoiez 
<lb/> au pié de la falize qui joint aux chambres de leans. Et prist Remond 
<lb/> congié et monta en son hermitaige, et la lui aloit son chappellain 
<lb/> tous les jours dire sa messe. Et le clerc lui 
<lb/> aidoit a dire ses heures, et mena Remond moult saincte vie. Et fu 
<lb/> la nouvelle espandue par my le royaume d'Arragon et par my Cathaloigne, 
<lb/> et par deca en Languedoc, qu'il estoit venu un baron 
<lb/> estrangier a Montferrat lui rendre hermite. Mais on ne savoit de 
<lb/> quelle marche ne de quelle contree il estoit, ne il n'en vouloit rien 
<lb/> dire. Et le furent viseter pluseurs nobles. Le roy d'Arragon et les 
<lb/> contes et les barons du pays lui enquestoient de son estre, mais 
<lb/> de lui n'en porent oncques rien savoir. Et atant se taist l'ystoire 
<lb/> a parler de Remond et parle de ses gens, qu'ilz firent au partir de 
<lb/> Thoulouse. 
<lb/> L'ystoire dit que tant chevaucherent les gens Remond, quant ilz 
<pb n="274"/>
<lb/> furent partiz de Thoulouse, parmy la Guienne, qu'ilz vindrent en 
<lb/> Poictou et arriverent a Lusegnen ou ilz trouverent Gieffroy et pluseurs 
<lb/> des barons du pays. Ilz le saluerent de par son pere, et les 
<lb/> barons aussi, et puis baillierent a Gieffroy sa lettre, et aux barons 
<lb/> les leurs. Chascun les lisy. Lors, quant les 
<lb/> barons ouyrent la teneur de leurs lettres, si dirent a Gieffroy: 
<lb/> <q>« Monseigneur, puis qu'il ne plaist plus a monseigneur vostre pere de 
<lb/> nous gouverner et qu'il nous mande que nous vous facions hommage, 
<lb/> nous sommes tous prests de le faire. Par foy, dist Gieffroy, beaulx 
<lb/> seigneurs, grans mercis. Et je suis tous prest de vous recevoir. »</q> 
<lb/> Lors lui font les barons hommage. Et la nouvelle est espandue 
<lb/> par le pays comment Remond s'en estoit alez en essil pour le 
<lb/> grant dueil qu'il avoit eu de sa moillier qu'il avoit perdue. Qui 
<lb/> lors veist la doulour qu'ilz menerent par la terre en regretant leur 
<lb/> seigneur et leur dame, c'estoit une grant pitié a veoir et a oyr. Et 
<lb/> moult redoubtoient Gieffroy pour sa fierté; mais pour neant le 
<lb/> doubtent, car il les gouvernera bien et doulcement. 
<lb/> Cy vous lerray d'eulx et diray de Gieffroy, qui moult fut doulent 
<lb/> de ce qu'il ot par son pechié ainsi perdu son pere et sa mere, car 
<lb/> ceulx qui sont retournez ne lui scevent a dire quel part il ala, 
<lb/> ne en quel region. Dont remort conscience a Gieffroy, 
<lb/> et lui souvint comment il avoit ars les moynes de Maleres, et 
<lb/> l'abbé, et son frere Fromont, sans raison, et que par ce pechié avoit 
<lb/> esté sa mere perdue. Puis lui ramembre de son oncle le conte de 
<lb/> Forests, lequel il fist saillir de la grosse tour de Marcelli le Chastel 
<lb/> sur la roche, et le fist tuer. Lors commenca Gieffroy fort a penser 
<lb/> a ses pechiez. Et dist bien que, se Dieu n'a pitié de lui, l'ame de lui 
<lb/> est en grant peril et en voye de dampnacion. Lors entra Gieffroy 
<lb/> en une chambre, et commence a mener grant doulour et a plourer 
<lb/> ses pechiez. Et la lui prist devocion d'aler a Romme confesser au 
<lb/> Saint Pere. 
<lb/> Lors manda Thierry, son frere, a Parthenay, qu'il venist parler 
<lb/> a lui, car il l'amoit forment. Quant Thierry ouy le mandement 
<lb/> de son frere, si monta a cheval, et erra tant qu'il vint a Lusegnen, 
<lb/> ou Gieffroy le receupt moult liement, et lui dist qu'il lui vouloit 
<lb/> laissier son pays en garde et gouvernance, car il vouloit 
<lb/> aler a Romme confesser de ses pechiez au Pere Saint, 
<lb/> et aussi qu'il ne fineroit mais d'errer tant qu'il auroit trouvé son 
<pb n="275"/>
<lb/> pere, se il se puet bonnement faire. Lors lui prie Thierry que il le 
<lb/> laisse aler avecques lui. Et Gieffroy lui dist que ce ne seroit pas 
bon qu'ilz laissent tous deux le pays, et qu'il convenoit que il
<lb/> demourast. 
<lb/> Et ainsi fu fait. Et se party Gieffroy a belle compaignie 
<lb/> et a riche estat, et emporta grant finance, et en mena avecques lui 
<lb/> ung varlet qui avoit esté a Romme et revenu jusques a Thoulouse 
<lb/> avec son pere, et lui commande qu'il le maine par tout le chemin 
<lb/> que Remond, son pere, ala, et qu'il le loge en toutes les hostelleries; 
<lb/> cellui lui dist que si feroit il. 
</p>
</div>
<div>
<head>Comment Gieffroy vint a Romme et se confessa 
au Pere Saint,, qui lui dist qu'il trouveroit son pere a Monferrat.</head>
<p> 
<lb/> <hi rend="ital">Comment Gieffroy vint a Romme et se confessa 
<lb/> au Pere Saint, qui lui dist qu'il trouveroit son pere a Monferrat.</hi> 
<lb/> En ceste partie dist l'ystoire que quant Gieffroy se fu partiz de 
<lb/> Lusegnen, il erra tant par ses journees qu'il vint a Romme, et se 
<lb/> tray devers le Saint Pere, qui lui fist moult bonne chiere quant il 
<lb/> le congnut. Lors se confessa Gieffroy moult devotement de tout 
<lb/> ce qu'il lui pot souvenir. Et lui charga le pape de faire reffaire l'abbaye 
<lb/> de Malleres et de y renter <num>VJxx.</num> moines, et pluseurs autres 
<lb/> penitences dont cy me tairé quant a present. Gieffroy dist au pape 
<lb/> comment il vouloit aler querir son pere. Lors lui dist le Pere Saint 
<lb/> qu'il le trouveroit a Montferrat en Arragon, car il lui dist, au partir, 
<lb/> que la s'en aloit il rendre hermite. Lors prent Gieffroy congié du 
<lb/> Pere Saint, et lui baisa le pié, et le pape lui donne sa beneïcon. 
<lb/> Atant se part Gieffroy de Romme, et erra tant, il et sa mesgnie, 
<lb/> qu'ilz vindrent a Thoulouse, et se loga en l'ostel ou son pere avoit 
<lb/> logié. Et demanda <supplied resp="#editor">le varlet</supplied> au varlet de l'oste s'il savoit quel 
<lb/> part Remond, son maistre, estoit tournez quant il se party de 
<lb/> la. Et il lui respondy qu'il avoit tenu le 
<lb/> chemin de Nerbonne, et que plus avant n'en savoit. Et il le dist 
<lb/> a Gieffroy. <q>« Par foy, dist Gieffroy, cy est le plus court chemin 
<lb/> pour aler en Arragon, mais puis que mon pere ala par la, nous 
<pb n="276"/>
<lb/> yrons aussi. »</q> Le landemain, par matin, se sont partiz et ont 
<lb/> tant exploictié qu'ilz vindrent a Nerbonne, et vindrent logier en 
<lb/> l'ostel propre ou Remond avoit esté logiez. Et tant enquesta le 
<lb/> varlet que il scot bien que Remond avoit esté leans logiez, et qu'il 
<lb/> avoit fait faire robes d'ermitaige. Et lors le dist a Gieffroy, qui 
<lb/> lendemain se party et vint a Parpegnen, et tant erra qu'il vint a 
<lb/> Barcellongne, et print le chemin a Montferrat, et vint a l'abbaye, 
<lb/> et envoya ses chevaulx a Quillebaston, et entra en l'eglise. 
<lb/> Et lors le varlet advisa en la chappelle aux lampes le chappellain 
<lb/> Remond, et le dist a Gieffroy. Lors ot Gieffroy grant joye, 
<lb/> et vint a lui, et le salue. Et quant cil le voit, si se met a genoulx 
<lb/> devant Gieffroy, et lui dist: <q>« Chiers sires, vous soiez ly bien venuz. »</q> 
<lb/> Et lui compta la bonne et saincte vie que Remond, son pere, menoit, 
<lb/> et comment il estoit tous les jours confessez 
<lb/> et recevoit son Createur, et ne mengoit rien qui receust mort. 
<lb/> Et Gieffroy lui demande ou son pere est, et cil lui dist: <q>« Lassus, 
<lb/> en cel hermitage, ou il en a <num>VIJ.</num> contremont celle falize, ou il estoit 
<lb/> le <num>IIIJe</num>. Mais, monseigneur, huy mais ne povez vous parler a lui. 
<lb/> Mais demain, au matin, y parlerez vous. Par foy, dist Gieffroy, 
<lb/> ce me desplaist. Mais puis qu'il fault qu'ainsi soit, il s'en fault 
<lb/> passer. Monseigneur, dist le chappellain, vous orrez la messe au 
<lb/> grant autel, qui est toute preste. Et endementiers ordonneray voz 
<lb/> gens qui mectront a point vostre chambre, et feray appareillier le 
<lb/> disner. Ce me plaist, »</q> dist Gieffroy. 
<lb/> Atant se part le chappellain de Gieffroy, qui va ouïr messe, avec 
<lb/> lui <num>X.</num> chevaliers, et bien jusqu'à <num>XXX.</num> escuiers qu'il ot admenez 
<lb/> avec lui. Et les moines de layens vindrent au chappellain, et lui 
<lb/> demandent: <q>« Qui est ce grant deable a la grant dent? Il semble 
<lb/> moult crueulx; de quoy le congnoissiez vous? Est il de vostre pays? 
<lb/> Par foy, dist le chappellain, ouïl. C'est Gieffroy de Lusegnen, un 
<lb/> des bons et des preux chevaliers du monde. Et sachiez qu'il tient 
<lb/> moult belle terre et moult noble. »</q> Et ceulx 
<lb/> dirent: <q>« Nous avons bien ouy parler de lui. N'est ce pas cellui qui 
<lb/> occist le jayant en Guerrande et l'autre jayant en Norhombelande, 
<lb/> et qui ardy l'abbé et les moines et l'abbaye de Malleres, pour ce 
<lb/> que son frere y estoit renduz sans son congié? Par foy, dist le chappellain, 
<lb/> si est. C'est il sans autre. »</q> Lors dist l'un des moines: <q>« Ne me 
<lb/> creez jamais s'il n'est icy venus pour nous faire quelque male 
<pb n="277"/>
<lb/> meschance. Sachiez que je me mectray en tel lieu qu'il ne me trouvera 
<lb/> pas, se je puis. Non, dist le chappellain, sachiez qu'il ne vous 
<lb/> fera ja mal, et serez tous joyeux de sa venue car il a tel ceans 
<lb/> qu'il aime sur toutes les personnes du monde. »</q> Et ainsi se rasseurerent 
<lb/> les moines un petit. Mais quant ils le sceurent en convent, 
<lb/> qui les veist aler et venir par leans et faire nett <note resp="#al">Proposition de correction "net" par un ecodeur rejetée, car le texte présente plusieurs occurrences en -tt</note>
partout et appareillier 
<lb/> a leur povoir si richement comme se Dieu y feust descenduz. 
<lb/> Et manderent au prieur, qui estoit embas a Quillebaston comment 
<lb/> il venist amont, et que Gieffroy au grant dent estoit venuz layens 
<lb/> en pellerinaige, a moult belle compaignie. 
<lb/> Lors monta le prieur a moult les eschielles, 
<lb/> et vint a l'eglise, et trouva Gieffroy ou cuer de l'eglise, qui avoit 
<lb/> ouy messe. Il lui fist la reverence moult courtoisement, et lui 
<lb/> dist que l'eglise, et tous les freres, et tous leurs biens estoient a 
<lb/> son plaisir. <q>« Damp prieur, dist Gieffroy, grans mercis. Et sachiez 
<lb/> que j'aime moult ceste place, et n'empirera pas de moy ne des 
<lb/> miens, se Dieu plaist. Sire, dist le prieur, Dieu le vous mire. »</q> Lors 
<lb/> vint le chappellain a Gieffroy et lui dist: <q>« Monseigneur, il est prest, 
<lb/> alons disner quant il vous plaira. »</q> Et Gieffroy prist le prieur par la 
<lb/> main et l'en mena amont disner avecques lui, et laverent et s'assistrent 
<lb/> au disner, et aprez disner furent graces dictes, et devisa Gieffroy 
<lb/> avec le prieur grant piece, et ainsi passerent le temps jusques 
<lb/> a lendemain. 
</p>
</div>
<div>
<head>Comment Gieffroy ala veoir son pere Remond en l'ermitaige a Montferrat 
en Arragon.</head>
<p> 
<lb/> <hi rend="ital">Comment Gieffroy ala veoir son pere Remond en l'ermitaige a Montferrat 
<lb/> en Arragon.</hi> 
<lb/> En ceste partie dit l'ystoire que le lendemain, 
<lb/> par matin, se leva Gieffroy, et trouva le chappellain son pere qui 
<lb/> l'attendoit avec le prieur, et l'en menerent ouïr messe, et aprez 
<lb/> la messe le menerent jusques a la falize, et monta le chappellain 
<lb/> devant, et commenca a puier contremont. Et Gieffroy prent congié 
<lb/> du prieur, qui ne cuidoit pas qu'il y alast pour autre chose que pour 
<lb/> veoir l'estat des hermitaiges, car il ne pensast en piece que son 
<lb/> pere y feust. Et lors monte Gieffroy après le chappellain. Quant ilz 
<lb/> orent monté environ <num>XX.</num> pas, il convenoit remonter d'autre costé, 
<lb/> et ainsi virer de <num>XX.</num> pas en <num>XX.</num> pas. Et 
<pb n="278"/>
<lb/> ainsi monterent tant qu'ilz vindrent au tiers hermitaige, qui avoit 
<lb/> <num>IIIJxx</num> pas de hault et plus. 
<lb/> Le clergon estoit devant le quart hermitaige ou Remond estoit, 
<lb/> et attendoit le chappellain, et voit Gieffroy venir après lui; si le 
<lb/> congnut bien, car autrefoiz l'avoit veu. Lors entra en la sale, et 
<lb/> le dist a Remond: <q>« Monseigneur, veez cy vostre filz Gieffroy qui 
<lb/> vient avecques vostre chappellain. »</q> Et Remond en fu moult joyeux 
<lb/> et lui dist: <q>« Dieux y ait part, et il soit le tres bien venus. Atant es 
<lb/> vous le chappellain, qui le salue. »</q> Mais Remond lui dist qu'il die a 
<lb/> Gieffroy qu'il ne puet parler a lui jusques a tant qu'il ait ouy sa 
<lb/> messe. Et Gieffroy respond: <q>« A son plaisir. »</q> Remond se confessa, 
<lb/> et ouy sa messe, et receupt le Corps Jhesucrist. Et endementiers 
<lb/> Gieffroy regarda contremont les grans fallizes qui sont haultes et 
<lb/> droictes, et voit les trois autres hermitaiges par dessus lui, et la 
<lb/> chappelle Saint Michiel qui est le <num>Ve</num> hermitaige. Et puis regarde 
<lb/> contreval, et se donne grant merveille comment oncques homs osa 
<lb/> premierement la prendre habitacion. Et 
<lb/> lui sembloit de l'eglise et de l'abbaye que ce ne soient que petites 
<lb/> selles. Lors l'appella le chappellain, et Gieffroy entra dedens. Et 
<lb/> tantost qu'il appercoit son pere, il se met a genoux, et le salue 
<lb/> moult doulcement. Et Remond le court embracier, et le baise tout 
<lb/> en lui drecant. Et s'assirent sur une basse forme devant l'autel. 
<lb/> La compte Gieffroy a son pere comment il vint a Romme, et comment 
<lb/> il se confessa au pape, et comment il lui dist qu'il le trouveroit 
<lb/> a Montferrat; et dirent moult d'unes choses et d'autres l'un a l'autre; 
<lb/> et pria moult Gieffroy a son pere comment il voulzist retourner 
<lb/> a son heritaige. <q>« Beaulx filz, dist Remond, ce ne puis je faire, 
<lb/> car je vueil ycy user ma vie, et prieray Dieu pour ta mere et pour 
<lb/> moy, et aussi que Dieu te veulle admender. »</q> Ainsi demoura Gieffroy 
<lb/> toute celle journee jusques a lendemain que, par matin, Remond 
<lb/> ouy sa messe et se ordonna ainsi qu'il avoit acoustumé. 
<lb/> Puis dist a Gieffroy: <q>« Beau filz, il te fault partir de cy et raler en 
<lb/> ton pays; et me salue tous mes barons et mes enfans. »</q> 
<lb/> Et Gieffroy prent congié de son pere, tout en plourant, 
<lb/> et moult s'en part enviz, et descend de la fallize, et vint en 
<lb/> l'abbaye, ou le prieur le bienvigna, et se donnoit bien grant merveille 
<lb/> pour quoy il avoit tant demouré lassus. 
<lb/> L'ystoire nous tesmoingne que Gieffroy donna moult de riches 
<pb n="279"/>
<lb/> dons et de beaulx joyaulx a l'eglise. Et puis prist congié du prieur 
<lb/> et des moines. Mais le prieur le convoya jusques a Quillebaston, et 
<lb/> disna Gieffroy avec le prieur, et lui dist en confession comment 
<lb/> Remond estoit son pere, et comment il se prenist garde de lui, et 
<lb/> que l'eglise n'y perdroit rien, et qu'il le vendroit veoir une foiz 
<lb/> l'an, tant comme il vivroit. Lors lui respondy le prieur que de 
<lb/> ce ne le failloit ja doubter, car il en feroit bien son devoir. 
<lb/> Lors prent Gieffroy congié, et vint au giste a Barselonne, et repaira 
<lb/> tout le chemin qu'il avoit fait, et erra tant qu'il vint a Lusegnen, 
<lb/> ou Thierry, son frere, et les barons le receurent moult liement, 
<lb/> et furent moult joyeus de sa venue. Et Gieffroy compta a 
<lb/> Thierry, son frere, toute la verité de leur pere. Et Thierry, qui 
<lb/> moult l'amoit, lermoya moult tendrement. 
<lb/> Lors dist Gieffroy a Thierry: <q>« Beau, tres doulz frere, encores vous 
<lb/> faut il demourer icy, car sachiez que je vueil aler veoir noz deux 
<lb/> freres en Alemaigne, le roy Regnault de Bahaigne et le duc Anthoine 
<lb/> de Lussembourc. Mais je n'y yray pas desgarny de gens d'armes, 
<lb/> car il y a males gens en ce pays la, et qui voulentiers desrobent le 
<lb/> trespassans. Par mon chief, mon frere, vous ferez que saiges. Mais 
<lb/> je vous prie que nous laissons noz pays en garde a noz barons, et 
<lb/> en menons <num>Vc.</num> bacinez, car j'ay ouy nouvelles qu'il a grant guerre 
<lb/> entre ceulx d'Ausaiz et ceulx d'Ostriche. Par foy, dist Gieffroy 
<lb/> vous dictes bien; par adventure s'en pourroit bien Anthoine, nostre 
<lb/> frere, mesler. »</q> Et entre tant qu'ilz fesoient leurs ordonnances, OEudes, 
<lb/> le conte de la Marche, leur frere, vint bien a <num>LX.</num> bacinez, car pour 
<lb/> lors avoit guerre au conte de Vandosme; et Remond, le conte de 
<lb/> Forests, leur frere, arriva en celle journee. Grant fu la feste que 
<lb/> les freres s'entrefirent, et furent moult joyeux quant ilz orent ouy 
<lb/> nouvelles de leur pere, et bien dirent qu'ilz le iroient veoir tous 
<lb/> ensemble. 
<lb/> Gieffroy ordonna gens pour faire reffaire l'abbaye de Malleres, 
<lb/> et leur assigna ou ilz prendroient la finance pour paier les ouvriers. 
<lb/> Puis laissa bon gouverneur en son pays, et Thierry ou sien. Et 
<pb n="280"/>
<lb/> quant OEudes et Remond virent que leurs freres se mettoient a 
<lb/> chemin pour aler en Alemaigne veoir leurs freres, si dirent que 
<lb/> aussi feroient ilz, et mandent gens en leurs pays qui leur furent 
<lb/> au devant a Bonneval. Et estoient les freres ensemble <num>IJm.</num> bacinez 
<lb/> et mille arbalestriers. Et quant le conte de Vandosme le scot, si 
<lb/> cuida qu'ilz venissent pour lui exillier, et que OEudes, leur frere, 
<lb/> se feust complaint a eulx. Il doubta tant Gieffroy qu'il s'en vint 
<lb/> a Bonneval rendre en la mercy du conte OEudes. Et il lui pardonna 
<lb/> le meffait, et lui fist hommage de la terre de quoy la haine estoit 
<lb/> meue. 
<lb/> Cy nous dit l'istoire que les freres se partirent de Bonneval, et 
<lb/> se penerent tant <supplied resp="#editor">d'</supplied> errer qu'ilz vindrent en Champaigne, et se 
<lb/> logierent celle nuit sur la riviere de Meuse, dessoubz une forteresse 
<lb/> qui fut appellee le Chastel de Dunes, pour ce qu'il siet sur 
<lb/> la fallize hault sur la riviere. 
<lb/> Or vous lerray ung petit d'eulx et vous parleray 
<lb/> du roy d'Ausaiz, qui avoit une forte guerre au conte de 
<lb/> Fribourc et au duc d'Ostriche. Et lui avoient fait grant dommage 
<lb/> et l'avoient assegié en une sienne forteresse qui est nommee Poirentru, 
<lb/> et estoit la place a <num>IIIJ.</num> lieues de Balle. Et ot le roy d'Ausaiz 
<lb/> mandé le roy Regnault de Bahaigne, son nepveu, car il avoit 
<lb/> sa niepce espousee, et si avoit mandé le duc Anthoine de Lussembourc, 
<lb/> qu'ilz lui venissent aidier contre ses ennemis. 
<lb/> Et estoit le roy Regnaut pour lors venus a Lucembourc a <num>IIJm.</num> 
<lb/> Bahaignons, et avoit admenee la royne Aiglentine, sa moillier, et 
<lb/> Ollifart, son filz. Grant fu la joye quant les freres s'entrevirent. 
<lb/> Anthoine bienviengna moult le roy Regnault et la royne, sa seur, 
<lb/> et Ollifart, son nepveu. Et la duchesse Crestienne leur vint encontre, 
<lb/> o lui ses <num>IJ.</num> filz Bertran et Lohier, le mainsné. La fut la joye grant 
<lb/> des freres et des sereurs et des nepveux. Ils entrerent en la ville, 
<pb n="281"/>
<lb/> et descendent au chastel. Les Bahaignons se logent en la praierie 
<lb/> en tentes et paveillons. 
<lb/> Atant es vous venuz deux chevaliers poitevins qui avoient esté 
<lb/> avec le roy Regnault et Anthoine a leurs pays conquester. 
<lb/> Mais quant ilz vindrent en la praierie, et ilz 
<lb/> virent l'ost des Bahaignons d'un costé, et, d'autre part, les gens 
<lb/> du duc Anthoine, si furent moult esbahiz que ce povoit estre, et 
<lb/> demanderent s'ilz tenoient le siege devant la ville. Ilz dirent que 
<lb/> non. Lors passerent oultre les deux chevaliers quant ilz sceurent 
<lb/> tout l'affaire, et vindrent au chastel, et la descendirent, et monterent 
<lb/> en la salle. Lors furent congneuz de toutes pars, et leur fist 
<lb/> on moult grant joye. Et lors vindrent devant les deux freres, et 
<lb/> les saluerent de par Gieffroy et leurs trois autres freres, et toute la 
<lb/> compaignie. 
<lb/> Quant les deux freres ouyrent les nouvelles, si leur font moult 
<lb/> grant joye, et leur demandent se leurs freres sont en bon point. 
<lb/> Et ceulx dirent: <q>« Ouïl. Ils sont a une lieue de cy, a <num>IJm.</num> bacinez et 
<lb/> mille arbalestriers, ou ilz vous viennent veoir. Par foy, dist le roy 
<lb/> Regnault, Anthoine, beau frere, veez cy gracieusement et a belle 
<lb/> compaignie venir veoir ses amis; au moins ne viennent ilz pas a 
<lb/> main desgarnie. »</q> Et Anthoine s'escrie: <q>« A cheval, a cheval. Faictes 
<lb/> tantost tendre toute la ville. »</q> Et il fut fait. Et les deux freres 
<lb/> monterent a cheval, a belle compaignie 
<lb/> de chevaliers et d'escuyers, et les deux chevaliers poictevins avec 
<lb/> eulx. Et s'en vont encontre leurs freres. Et les dames s'en vont 
<lb/> en leurs chambres pour elles atourner. 
<lb/> En ceste partie dit l'ystoire que tant vont Anthoine et le roy 
<lb/> Regnault qu'ilz ont encontré les premieres routes, et demandent 
<lb/> ou les <num>IIIJ.</num> freres sont. Et ceulx dient: <q>« Veez les la, soubz cel estendart 
<lb/> party d'azur et d'argent. »</q> Et lors s'en vont celle part. Gieffroy 
<lb/> estoit monté sur un hault coursier liart, et ses <num>IIJ.</num> freres après lui, 
<lb/> chascun monté sur <num>J.</num> groz coursier, et le baston ou poing, armez 
<lb/> de toutes pieces, hors le bacinet. Mais quant ilz scorent la venue 
<lb/> de leurs deux freres, si font faire place eulx, que nulz ne les approuchoit 
<lb/> de plus de <num>IIIJ.</num> lances. Et y avoit gens d'armes devant et 
<lb/> derriere, qui tenoient les autres en ordonnance. Lors vindrent le 
<lb/> roy Regnault et le duc Anthoine saluer et faire bien venant a leurs 
<lb/> freres. La fut la joye grant que les freres s'entrefont. Et se mettent 
<pb n="282"/>
<lb/> au chemin ensemble, deux et deux, 
<lb/> tousjours les plus ainsnez devant, OEudes et Anthoine vont devant, 
<lb/> et puis le roy Regnault et Gieffroy, et après vont Remond et Thierry, 
<lb/> et tout leur ost après, banniere desploiee. Et s'en vont vers Lussembourc, 
<lb/> qui ja estoit toute encourtinee, et les bourgoiz parez 
<lb/> moult richement et noblement, et les bourgoises pareillement, qui 
<lb/> estoient a leurs fenestres, et les dames ou chastel parees moult 
<lb/> noblement. Et ont moult grant voulenté et desir de veoir les freres, 
<lb/> especialment Gieffroy pour les prouesces qu'on disoit qu'il avoit 
<lb/> faictes. Atant sont venuz les freres en la ville et font logier les gens 
<lb/> Gieffroy et les autres freres emprès ceulx de Lucembourc. 
</p>
</div>
<div>
<head>Comment les VJ. freres entrent noblement a 
<lb/> Lussembourc,, a tres grant noblesce,, et leurs gens se logent dehors 
en paveillons.</head>
<p> 
<lb/> <hi rend="ital">Comment les <num>VJ.</num> freres entrent noblement a 
<lb/> Lussembourc, a tres grant noblesce, et leurs gens se logent dehors 
<lb/> en paveillons.</hi> 
<lb/> Moult fu grant ly escroiz devant Lucembourc au tendre paveillons 
<lb/> et tentes. Les freres entrent en la ville. Ilz mirent devant Anthoine 
<lb/> et Gieffroy. Sachiez que les gens, nobles et non nobles, se 
<lb/> merveilloient de la fierté et de la grandeur des deux barons, et 
<lb/> bien dient tous que ces <num>IJ.</num> hommes sont bien tailliez de desconfire 
<lb/> un ost. Et tant chevauchent qu'ilz vindrent au chastel, et la descendirent. 
<lb/> La royne et la duchesce se tenoient par les mains, et 
<lb/> leurs enfans après elles, et vindrent faire la reverence aux freres. 
<lb/> La ot grant joye demenee. Les tables furent mises et le disner prest. 
<lb/> Ilz laverent, et s'assistrent a table, et furent moult noblement 
<lb/> serviz. 
<lb/> Et après disner leur compta Gieffroy son adventure du roy Elinas, 
<lb/> dont ilz sont tous descenduz, de laquelle chose ilz furent moult 
<lb/> joyeux, et puis la departie de leur pere, ne en quel lieu il est, car 
<lb/> le remanant savoient ilz assez. Et lors 
<lb/> compta le roy Regnault a Gieffroy et a ses autres freres comment 
<lb/> il et Anthoine en aloient secourir le roy d'Ausaiz, que le duc d'Ostriche, 
<lb/> et le conte de Fribourt, et le conte de Salverne, et jusques 
<pb n="283"/>
<lb/> a <num>X.</num> contes d'Alemaigne d'oultre le Rin avoient assegié a 
<lb/> Porrentru. 
<lb/> Lors respondy Gieffroy: <q>« Mes seigneurs et freres, nous ne sommes 
<lb/> pas vous venuz veoir pour reposer, quant vous avez tant d'ouvraige 
<lb/> sur les bras. Et se nous l'eussions sceu au partir de Lusegnen, nous 
<lb/> eussions, entre nous quatre, admené de gens assez, combien que 
<lb/> nous ne sommes que trop. Mais, beaus seigneurs, ne faisons pas 
<lb/> ycy un long sejour, mais alons courir sur noz ennemis. »</q> Et lors se 
<lb/> drece, et prent congié a ses deux seurs et a ses nepveux, et dist: 
<lb/> <q>« Beaulx seigneurs, on ne doit pas actendre a lendemain ce que on 
<lb/> puet faire au soir. »</q> Et lors prent congié Gieffroy, OEudes, Remond 
<lb/> et Thierry, et descendent de la sale. Et leurs freres et leurs barons 
<lb/> et les dames les convoient. Mais il n'y a cellui qui ne se donne 
<lb/> merveille de la fierté de Gieffroy. Il prent congié, lui et ses freres, 
<lb/> et montent. Mais il ne voult souffrir que le 
<lb/> roy Regnault ne Anthoine le convoiassent, mais leur dist: <q>« Prenez 
<lb/> avant congié de voz femmes, mes seurs, et de voz gens, et ordonnez 
<lb/> de voz besoingnes. Et je m'en voiz a mon logeiz, moy et mes trois 
<lb/> freres, pour ordonner noz gens, et aussi pour avoir guides qui sachent 
<lb/> le pays, car nous ferons l'avant garde entre nous <num>IIIJ.</num> et noz gens. »</q> 
<lb/> Et ceulx retournent, et dient l'un a l'autre: <q>« Cest homme ne 
<lb/> puet longuement durer, car il ne craint rien; ne aussi de lui conseillier 
<lb/> est peine perdue, car on m'a bien dit pieca, dist le duc 
<lb/> Anthoine, qu'il ne veult riens faire fors sa pure voulenté. Le roy 
<lb/> Uriien, nostre frere, et le roy Guion me ont bien mandé comment 
<lb/> il se est gouverné par la terre de Surie et par la mer, que s'il veoit 
<lb/> deux cens mille hommes, et il n'en eust que dix mille, si se ferroit 
<lb/> il dedens. »</q> Et le roy Regnault lui respond: <q>« Mon frere, si se fauldra 
<lb/> sur ce adviser d'estre sur sa garde, que s'il avoit a faire, que on 
<lb/> lui feust prez. Je ne lui sauray ja mal gré de cela, car puis qu'il 
<lb/> se sent puissant de lui mesmes, et il est hardiz et 
<lb/> emprent hardiement, ce n'est que bien, car chose hardiement 
<lb/> entreprise et ensuye est a moitié faicte. »</q> Et atant en laissent 
<lb/> le parler. La nuit, prindrent congié de leurs femmes, et leur laissierent 
<pb n="284"/>
<lb/> bons gouverneurs. Et Gieffroy s'ordonna d'autre costé et 
<lb/> se pourvey de ce que mestier lui estoit, et eut bonnes guides, et ot 
<lb/> bien enquis de ses ennemis, et les passaiges par ou ilz povoient 
<lb/> repasser la riviere, et qu'ilz ne povoient repasser que par Fribourt 
<lb/> ou par Balle, et lui sembla, s'il en povoit avoir l'un, que legierement 
<lb/> pourroit desconfire ses ennemis. 
<lb/> Le landemain, par matin, fist Gieffroy sonner ses trompettes, et 
<lb/> fait chanter la messe, puis fist armer toutes ses gens, et se met a 
<lb/> chemin en belle ordonnance. Et ses deux freres yssent de la ville 
<lb/> et font leur ost deslogier. La peussiez veoir six bannieres de Lusegnen 
<lb/> venteler au vent. Bien doit resoingnier tel encontre qui a eulx 
<lb/> doit avoir a besoingnier. Tant cheminent leurs ostz que ilz trespassent 
<lb/> la Lorraine et se met es plains d'Ausaiz. Un soir, furent logiez 
<lb/> sur une riviere a <num>VJ.</num> lieues de l'ost et a <num>V.</num> 
<lb/> de Fribourc. 
<lb/> Lors appella Gieffroy ses freres et leur dist: <q>« Nous ne devons pas 
<lb/> courir sur ces gens sans les deffier. Il leur fault mander qu'ilz se 
<lb/> gardent de nous. »</q> Et ceulx respondent que c'est raisons. Lors font 
<lb/> faire unes lettres faisans mencion: <q>« A vous, duc d'Osteriche, et vous, 
<lb/> conte de Fribourt, et a tous voz aliez, nous Regnault de Lusegnen, 
<lb/> roy de Bahaigne, et nous Anthoine de Lusegnen, duc de Lucembourc, 
<lb/> et nous OEudes de Lusegnen, conte de la Marche, et nous Gieffroy 
<lb/> de Lusegnen, seigneur d'icellui lieu, et Remond de Lusegnen, 
<lb/> conte de Forests, et Thierry de Lusegnen, sire de Parthenay, 
<lb/> vous mandons que, tantost ces lettres veues, vous vous gardez de 
<lb/> nous, car nous vous porterons dommage le plus tost que nous pourrons, 
<lb/> a cause du tort que vous faictes et avez fait a nostre tres chier 
<lb/> et bien amé oncle le roy d'Ausaiz. »</q> Et a celle deffiance mirent leurs 
<lb/> <num>VJ.</num> seaulx. Et fu baillie a un heraut, qui tant erra qu'il vint au 
<lb/> siege, et la presenta au duc, et fu la deffiance leue en audience. 
<lb/> <q>« Comment, dient les Allemans l'un a l'autre, 
<lb/> a le deable apporté tant de ceulx de Lusegnen en ce pays? Il 
<lb/> n'est nouvelle que de eulx, ne entre Sarrasins, ne crestiens. 
<lb/> Le herault repaira a noz gens, et leur compta comment ceulx de 
<pb n="285"/>
<lb/> l'ost se donnent merveille dont tant de ceux de Lusegnen pevent 
<lb/> venir en cest pays. »</q> Et Gieffroy respond: <q>« Ilz ont ouy parler de nous, 
<lb/> mais ilz nous verront de plus prez quant nous pourrons et il plaira 
<lb/> a Dieu. »</q> 
<lb/> La nuit se reposa l'ost. Mais Gieffroy dist a ses trois freres qu'ilz 
<lb/> feissent l'avant garde, et qu'il avoit un pou affaire. Et ceulx lui 
<lb/> dirent: <q>« De par Dieu, et qu'il gardast bien qu'il feroit, ne ou il yroit. »</q> 
<lb/> Et il leur dist: <q>« Ne vous doubtez, je me garderay bien, se Dieu plaist, »</q> 
<lb/> Gieffroy se part a cinq cens bacinez et cent arbalestriers, et ot 
<lb/> deux bonnes guides qui bien sceurent le pays; et se fait mener 
<lb/> vers Fribourc, et s'embuscha entre les hayes au point du jour, et 
<lb/> la attent Gieffroy l'aventure. 
<lb/> L'ystoire dist que Gieffroy se party tout seul de l'embusche un 
<lb/> pou devant souleil levant, et se mist dessus une petite montaigne, 
<lb/> armez de une coiffette sans bacinet, le plus 
<lb/> couvertement qu'il povoit. Et avoit fait ainsi armer jusques a <num>X.</num> 
<lb/> chevaliers ou il se fioit moult. Et avoient <num>X.</num> grans sacs empliz de 
<lb/> foing, et orent larges botes et esperons enroilliez, en guise de gros 
<lb/> varlez. Et avoit avec eulx un escuier de la duchié de Lucembourc 
<lb/> qui bien savoit alemant. Et leur avoit mandé qu'ilz feussent tous 
<lb/> prests quant il les vendroit querre, et aux autres qu'ilz espiassent, 
<lb/> s'ilz entroient en la porte, que ilz venissent a cours de cheval après 
<lb/> eulx. Et ceulx dirent que si feroient ilz. 
<lb/> Et lors Gieffroy appercoit, un pou aprez soleil levant, que on 
<lb/> ouvry la barriere, et le pont, et la porte toute arriere, et en vit 
<lb/> grant foison de bestail yssir. Quant il percoit cela, si tourne tout 
<lb/> court, et fait monter ses <num>X.</num> chevaliers, chascun son sac sur l'arcon 
<lb/> de sa selle, plains de pluseurs mauvaises drapperailles, et il prist 
le sien. Et l'escuier qui savoit le <choice><corr resp="#encoder">langaige</corr><sic>langai e</sic></choice>  en
<lb/> prist un, et se mist 
<lb/> devant, et Gieffroy aprez, embrunchiez sur son fardel. Lors 
<lb/> vindrent a la barriere. L'escuier crie: <q>« Ouvrez, ouvrez, nous avons 
<lb/> si grant sommeil que nous ne povons durer, 
<lb/> nous ne finasmes en nuit de chevauchier. »</q> Et ceulx leur oevrent 
<lb/> et leur demandent que c'est qu'ilz portent. <q>« Par foy, dist l'escuier, 
<lb/> c'est robe que nous avons gaignie, et les venons vendre. »</q> Et ceulx 
<pb n="286"/>
<lb/> les laissent passer. Et ilz montent sur le pont et entrent en la porte. 
<lb/> Lors gectent leurs sacs jus et tirent les espees, et mettent les portiers 
<lb/> et les gardes tous a l'espee. 
<lb/> Lors que ceulx de l'embusche apperceurent qu'ilz furent dedens, 
<lb/> ilz brochent les chevaulx des esperons, et viennent a la ville, et 
<lb/> entrent qui mieulx mieulx. Lors ouyssiez crier: <q>« Trahy, trahy. »</q> 
<lb/> Et d'autre part: <q>« Ville gaignie. »</q> En fin de compte, tous ceulx qui 
<lb/> furent trouvez furent mors; mais grant foison s'en party. Gieffroy 
<lb/> fist garnir le pont dessus la riviere, et y laissa <num>IIIJc.</num> bacinez et cent 
<lb/> arbalestriers. Et puis se met au chemin devers l'ost, et trouva que 
<lb/> l'ost s'estoit deslogié. Et avoient les freres grand doubte de Gieffroy, 
<lb/> mais quant ilz le virent, ilz furent moult joyeux. Et il leur 
<lb/> compte son adventure et comment le passaige estoit conquiz pour 
<lb/> passer en Osteriche, si besoing estoit. Et 
<lb/> ceulx en furent moult liez, et se logierent celle nuit tous ensemble 
<lb/> en plains champs, et jurent tous armez, car ilz furent a une lieue 
<lb/> de l'ost. Et la propre nuitie, vindrent nouvelles en l'ost comment 
<lb/> Fribourt estoit prinse, dont le conte et tous les autres furent moult 
<lb/> doulens, et leur compta le messaige la maniere et comment. <q>« Par 
<lb/> foy, dist le duc d'Osteriche, ces gens sont soubtives et bonnes gens 
<lb/> d'armes, et qui moult font a doubter. Qui n'y pourverra de remede, 
<lb/> ilz nous pourront bien donner un grant eschac. Par foy, dist l'autre, 
<lb/> vous dictes verité. »</q> Et ainsi le laissierent jusques au lendemain. 
<lb/> En ceste partie dit l'ystoire que le lendemain, au point du jour, 
<lb/> ouyrent les freres messe, puis ordonnerent leurs batailles. Gieffroy 
et ses <num>IIJ.</num> freres qui o lui furent venus, et leurs gens, orent la
<lb/> premiere 
<lb/> bataille, et Anthoine l'autre, et le roy Regnault la tierce. 
<lb/> Et s'en vont, les bannieres au vent. C'estoit grant beauté que d'eulx 
<lb/> veoir. Et droit environ soleil levant, vindrent sur une petite montaigne, 
<lb/> et appercoivent la forteresce de 
<lb/> Porrentru et le siege tout autour. Et quant ilz le voient, si avalent 
<lb/> la valee. Lors vint un chevalier qui s'estoit alez esbatre dehors 
<lb/> l'ost, crier alarme. Quant ilz virent les freres venir, si se coururent 
<lb/> armer de toutes pars et se vindrent rengier au dehors de l'ost. 
<pb n="287"/>
<lb/> Les batailles s'approuchent, et au baissier des lances ot grant 
<lb/> criee et grant frosseiz, et moult fu l'encontre fiers et durs, et y ot 
<lb/> d'une part et d'autre moult d'occiz. Les batailles s'assemblent tous 
<lb/> en une broisse. La peussiez veoir grant douleur et hideuse occision. 
<lb/> Gieffroy tient l'espee empoignie, et fiert et frappe par telle maniere 
<lb/> que tout quanqu'il encontre va par terre. Les <num>VJ.</num> bannieres des 
<lb/> freres se joingnent ensemble, et les <num>VJ.</num> freres devant en une flote. 
<lb/> La ouyssiez crier Lusegnen en pluseurs lieux. Les freres vont, toutes 
<lb/> les batailles desrompant, et mettent tout en fuye. Et fu le duc 
<lb/> d'Osteriche abatu d'un reuvers que Gieffroy lui donna, et fut erraument 
<lb/> saisi. Et Anthoine prist le conte de Fribourc, et fut livré a 
<lb/> quatre chevaliers. Que vault long compte? La bataille fu desconficte, 
<lb/> et s'en vont ceulx qui porent eschapper, 
<lb/> les uns vers Balle, les autres vers Fribourc. Et y ot vilaine 
<lb/> occision, car il en y ot occiz de <num>XXV.</num> a <num>XXXm.</num> des Ostrissiens que de 
<lb/> leurs aidans. 
<lb/> Ceulx du fort furent moult esbahiz quant ilz apperceurent dehors 
<lb/> tel toilleiz. Mais tost fu qui leur vint dire que c'estoient les 
<lb/> freres de Lusegnen. Lors yssy le roy d'Ausaiz hors, et vint aux logeiz, 
<lb/> ou les freres s'estoient logiez es tentes qu'ilz orent conquises. 
<lb/> Le roy les festoya moult amoureusement, et mercia moult humblement 
<lb/> de leur noble secours. Et ceulx lui font admener le duc d'Osteriche, 
<lb/> et le conte de Fribourc, et <num>VJ.</num> autres contes, et lui baillent, 
<lb/> et lui disent: <q>« Dans roys, veez cy voz ennemis, faictes en a vostre 
<lb/> guise. »</q> Lors en mercia moult les barons. Mais ilz traictierent ensemble, 
<lb/> tant par le moyen des freres que par eulx, qu'ilz promistrent a 
<lb/> restablir au roy d'Ausaiz sa perte. Et la chose pour quoy la guerre 
<lb/> estoit meue, que les autres demandoient a avoir, demoura au roy 
<lb/> d'Ausaiz. Et par tant jurerent et promistrent que jamais ne mouveroient 
<lb/> guerre l'un a l'autre. Et fist rendre 
<lb/> Gieffroy au conte de Fribourc sa ville, et cil l'en mercia moult, et 
<lb/> lui offry son service. Et la fu accordé le mariage de Bertrand, le 
<lb/> filz au duc Anthoine, a la fille du roy d'Ausaiz. Et ot a nom la pucelle 
<lb/> Mellide, qui fu moult belle. Et fu depuis Bertran roy d'Ausaiz. 
<lb/> Le duc d'Osteriche et ses gens prindrent congié des freres et se 
<lb/> partirent. Et les freres et le roy d'Ausaiz et Melide, sa fille, vindrent 
<lb/> a Lussembourc, et la furent faictes les nopces et la feste grant. 
<lb/> Et après la feste, le roy Regnault et sa femme la royne prindrent 
<pb n="288"/>
<lb/> congié a leurs freres, et s'en vont en Bahaigne. Et Gieffroy et ses 
<lb/> autres freres reprennent congié de leur frere le duc, et de la duchesse, 
<lb/> et de leurs nepveux, et du roy d'Ausaiz, et de sa fille, et s'en sont 
<lb/> chascun retourné en son pays. Et le roy d'Ausaiz repaira en Ausaiz, 
<lb/> et en mena sa fille et Bertran, son mary. 
<lb/> Et nous dit l'ystoire que puis se trouverent les <num>VIIJ.</num> freres ensemble 
<lb/> a Montferrat, et tindrent grant feste et firent tant que Remond, 
<lb/> leur pere, vint aval, qui moult fu liez de 
<lb/> veoir tous ses enfans ensemble. Et après prist congié et remonta 
<lb/> Remond en son hermitaige. Et les enfans donnerent moult de 
richesce a l'eglise, et prindrent congié l'un de l'autre, et se
<lb/> departirent, 
<lb/> et repairierent en leurs contrees, les uns par mer, et les 
<lb/> autres par terre. 
<lb/> Cy nous tesmoingne l'ystoire que tant comme Remond vesqui, 
<lb/> Gieffroy et Thierry, son frere, le visiterent une foiz l'an. Et estoit 
<lb/> assez prez du terme que ilz devoient mouvoir, et estoit Thyerry 
<lb/> venus a Lusegnen, et devoient mouvoir le tiers jour. Mais il advint 
<lb/> une adventure de quoy les freres furent moult esbahiz, car la serpente 
<lb/> se monstra sur les murs, si que tous la povoient veoir, et ala 
<lb/> tout autour par trois foiz. Et puis se mist sur la Tour Poictevine, 
et la faisoit si griefz plains et si griefs souspirs qu'il sembloit
<lb/> proprement 
<lb/> a ceulx qui la estoient que ce feust la voix de une dame, et 
<lb/> si estoit ce, si comme dist l'ystoire. Gieffroy et Thierry en orent 
<lb/> grant pitié, car ilz savoient bien que c'estoit 
<lb/> leur mere, et commencent a plourer moult tendrement. Et 
<lb/> quant elle les appercoit plourer, si les encline et gecte un si horrible 
<lb/> et si doulereux cry qu'il sembla proprement a tous ceulx qui l'ouïrent 
<lb/> que la forteresse fondist en abisme. 
</p>
</div>
<div>
<head>Comment la serpente se party de dessus la Tour Poittevine.</head>
<p> 
<lb/> <hi rend="ital">Comment la serpente se party de dessus la Tour Poittevine.</hi> 
<lb/> Ainsi que je vous dy, fut Melusigne grant espace sur la Tour 
<lb/> Poittevine, en guise de serpente, et quant elle vit ses enfans plourer, 
<lb/> si ot grant douleur, et getta un cry grant et merveilleux, et sembla 
<lb/> a tous que la forteresce fondist en abysme. Et pour lors sembla a 
<lb/> ceulx qui la furent qu'elle plourast moult 
<lb/> tendrement. Et lors prist son chemin par my l'air, et s'en va le 
<pb n="289"/>
<lb/> droit train d'Arragon, et avoit la queue longue a merveilles, et 
<lb/> toute burlée d'azur et d'argent. 
<lb/> Celle propre journee, s'apparut a Montferrat, que le prieur et 
<lb/> tous les moines la virent. Et pour lors estoit Remond moult malade 
<lb/> et avoit fait son testament, et laissa a l'eglise moult de richesse, et 
<lb/> a son chappellain, et a son clerc. Et eslut leans la place ou il vouloit 
<lb/> gesir, ainsi comme vous orrez plus a plain en avant. 
<lb/> Or retourneray a Gieffroy et a Thierry et aux autres qui furent 
<lb/> moult esbahiz quelle segnefiance ce pouvoit estre que la serpente 
<lb/> s'estoit apparue. Lors se traist avant un des barons du pays qui 
<lb/> avoit esté a la journee que Melusigne s'estoit partie de Remond, 
<lb/> qui leur dist: <q>« Saichiez que je fuz en la place ou vostre mere se 
<lb/> party et prist congié de monseigneur vostre pere, dont la departie 
<lb/> fu moult piteuse, car en la place n'ot homme ne femme qui n'en 
<lb/> plourast de pitié. Mais sachiez qu'elle dist que a tousjours 
<lb/> et a jamais, tant que le siecle durroit, s'apparroit 
<lb/> trois jours devant que ceste forteresce devroit muer seigneur, ou 
<lb/> que l'un des hoirs devroit mourir, icy et ou lieu ou il devroit prendre 
<lb/> fin. Et sachiez de certain, selon le chemin que je lui ay veu 
<lb/> prendre, vous trouverez monseigneur vostre pere trespassé quant 
<lb/> vous vendrez la. »</q> 
<lb/> Quant Gyeffroy l'entendy, si fu moult doulent, et aussi fu Thierry. 
<lb/> Lors renforcerent leurs pourveances, et d'argent, et de joyaulx, et 
<lb/> d'estat, et de gens, pour ce que, se ilz trouvoient leur pere trespassé, 
<lb/> qu'ilz ayent de quoy si noblement faire son obseque qu'ilz 
<lb/> n'y aient nulle reprouche, et se mettent au chemin. Et laissierent 
<lb/> OEudes, leur frere, leurs pays a garder et a gouverner, et enmenerent 
<lb/> un filz de OEude, qui ot a nom Bernardon, qui moult estoit beaulx 
<lb/> et courtois, et avoit environ de <num>XV.</num> à <num>XVJ.</num> ans. 
<lb/> Et tant vont les freres cheminant, garniz de robes de noir pour 
<lb/> eulx et pour leurs gens, qu'ilz sont venus a Montferrat, et logierent 
<lb/> leurs gens au village dessoubz. Et la sceurent 
<lb/> que leur pere estoit trespassé, et comment la serpente s'estoit 
<lb/> apparue et quel jour. Et trouverent que ce fu le propre jour qu'elle 
<lb/> avoit esté a Lusegnen, et que leur pere estoit mort le tiers jour aprez. 
<lb/> Et trouverent que le prieur en avoit bien fait son devoir, car il 
<lb/> l'avoit fait ouvrir et enbasmer, et appareillier le cuer, et avoient 
<lb/> ensevely les entrailles en la chappelle aux lampes, devant le maistre 
<pb n="290"/>
<lb/> autel. Et estoit encores la fosse toute ouverte et bien maconnee. 
<lb/> Et y avoit bons anneaulx de fer au travers, pour soustenir la biere, 
<lb/> se on vouloit mettre le corps, car la avoit il ordonné sa sepulture. 
<lb/> Et estoit le corps en bonne toile ciree, et gesoit en sa biere sur deux 
<lb/> haulx treteaulx devant le maistre autel de layens, et y avoit grant 
<lb/> luminaire, et tousjours <num>VIIJ.</num> des freres de layens autour, jour et nuit, 
<lb/> qui disoient pseaulmes et vigilles de mors. Et avoit le prieur ordonné 
<lb/> un universaire a faire pour Remond, et en avoit prié de y estre le 
<lb/> roy d'Arragon, le conte d'Ampurs, le conte d'Orgel, le conte de 
<lb/> Cardonne, le conte de Prade et pluseurs 
<lb/> evesques et contes et vicontes, qui tous furent a la journee. Et 
<lb/> fu le prieur moult liez quant il vit les deux freres, qui moult le 
<lb/> mercierent de l'onneur qu'il avoit fait a leur pere, car le chappellain 
<lb/> Remond leur ot tout compté. Et fu moult noble le appareil 
<lb/> pour le landemain faire l'obseque. 
<pb n="291"/>
<lb/> Le landemain, vint le roy d'Arragon et la royne, et les contes 
<lb/> et barons et prelas dessus nommez, et pluseurs autres, et grant 
<lb/> foison dames et damoiselles, et moult de bourgois des bonnes villes 
<lb/> du pays. Et Gieffroy et Thierry, qui moult furent richement abituez 
<lb/> quant pour dueil, eulx et leurs gens, vindrent vers le roy d'Arragon 
<pb n="292"/>
<lb/> et les princes et prelas, et tenoient entre eulx deux le prieur de 
<lb/> layens pour eulx faire congnoistre les seigneurs par nom. Et sachiez 
<lb/> que Gieffroy et Thierry firent moult honnourable reverence au roy 
<lb/> d'Arragon, et a la royne, et a tous les autres barons du pays, et les 
<lb/> mercierent moult de l'onneur que ilz leur faisoient, et a leur pere, 
<lb/> a qui Dieu voulzist faire vray pardon a l'ame. Lors entrerent ou 
<lb/> moustier et commenca le service moult devotement, 
<lb/> et fu l'offrande moult grande et moult riche. Et furent 
<lb/> les chevaulx offers si honnourablement que on le devoit faire pour 
<lb/> un tel prince. 
</p>
</div>
<div>
<head>Comment on fait l'obseque Remond a Montferrat,, ouquel furent le 
roy d'Arragon,, la royne et autres barons du pays.</head>
<p> 
<lb/> <hi rend="ital">Comment on fait l'obseque Remond a Montferrat, ouquel furent le 
<lb/> roy d'Arragon, la royne et autres barons du pays.</hi> 
<lb/> Ainsi comme je vous dy, fut fait l'obseque de Remond de Lusegnen, 
<lb/> et y ot moult grant noblesce. Et aprez le service fu enseveliz 
<lb/> le corps, et bien seellee la sepulture par dessus, qui fu riche et noble 
<lb/> selon l'usance du temps de lors, et fu le disner grant et noble. 
<lb/> Le roy et la royne d'Arragon regardoient moult Bernardon, le 
<lb/> nepveu Gieffroy et Thierry et moult 
<lb/> leur plot, car il servoit si gracieusement que merveille; et tant 
<lb/> qu'aprez graces, la royne pria au roy qu'il demandast a Gieffroy 
<lb/> qui l'enfant estoit et que il lui demandast. <q>« Par mon chief, dist le 
<lb/> roy, dame, je l'avoye en propos de demander, car il me plaist moult, 
<lb/> et tant vault mieulx quant il vous plaist aussi. »</q> Et lors appella 
<lb/> Gieffroy et Thierry, et leur demanda de quel lignaige cel enfant 
<lb/> estoit, qui tant estoit bien endottrinez. Et ceulx lui respondent: 
<lb/> <q>« Par foy, monseigneur, il est de OEudon, conte de la Marche, nostre 
<lb/> frere. Gieffroy, dist le roy, il est de noble extraction, et aussi il 
<lb/> le monstre bien. Sachiez qu'il nous plaist moult, et aussi fait il a 
<pb n="293"/>
<lb/> la royne. Et vrayement, s'il vous plaisoit a le nous laissier, nous en 
<lb/> ferions tant que vous nous en sauriez gré. Sire, dist Gieffroy, le 
<lb/> pere en a encores deux et deux filles. Et puis qu'il vous plaist, de 
<lb/> bonne heure fut il nez, et il nous plaist bien. »</q> Et le roy les en mercie, 
<lb/> et aussi fist la royne. Et sachiez que cellui Bernardon ot depuis 
<lb/> espousee la fille au seigneur de Cabrieres 
<lb/> en Arragon, qui plus n'avoit de hoirs. Et en sont yssus les hoirs 
<lb/> de Cabrieres, qui ores sont. Le roy d'Arragon et la royne, et tous 
<lb/> les barons, prindrent congié des freres, qui les convoierent. Et puis 
<lb/> retournerent a l'eglise, et mirent leur nepveu en bon estat, et lui 
<lb/> baillerent grant foison de finance et un saige escuier pour lui gouverner, 
<lb/> et l'en envoierent bien accompaignié. Et le roy et la royne 
<lb/> le receurent moult liement et l'amerent moult. 
<lb/> Or vous diray des deux freres, qui prindrent congié du prieur, 
<lb/> et firent moult de bien a l'eglise. Et en vouldrent mener le chappellain 
<lb/> de leur pere et son clerc. Mais ilz ne vouldrent partir, et se rendy 
<lb/> le chappellain hermite ou lieu de son maistre et le clerc le demoura 
<lb/> servant comme devant. Et Gieffroy et Thierry s'en partent, et leurs 
<lb/> gens, et emportent le cuer de leur pere. Et en toutes les villes la 
<lb/> ou ilz gisoient, font autour du cuer beau luminaire et dire toute 
<lb/> la nuit par religieux, s'ilz en pevent finer, pseaulmes et vigilles. Et 
<lb/> les convoya le prieur de Monferrat jusques a Parpegnan, et puis 
<lb/> prist congié et retourna en son abbaye, 
<lb/> et les deux freres et leur route errerent tant qu'ilz vindrent a Lusegnen. 
<lb/> La furent mandez le conte de Forests et le conte de la Marche, 
<lb/> leurs freres, et firent faire l'obseque de leur pere a Nostre Dame 
<lb/> de Lusegnen. Et la furent tous les barons du pays, et fu la le cuer 
<lb/> ensevely a moult grant noblesce, et le disner fait. Et fu lors Gieffroy 
<lb/> tenuz de tous droit seigneur de Lusegnen. Et compterent a 
<lb/> OEudon, leur frere, comment le roy d'Arragon et la royne vouldrent 
<lb/> avoir Bernardon, son filz. Et cil respond: <q>« Dieux y ait part, je le 
<lb/> tien a bien emploié. »</q> Lors prindrent congié les freres et les barons 
<pb n="294"/>
<lb/> de Gieffroy, et retourne chascun en son pays. Et Gieffroy demoura 
<lb/> a Lusegnen, qui depuis ce fist moult de biens. 
<lb/> Et fist Mallerez l'abbaye refaire plus grande et plus puissant 
<lb/> qu'elle n'avoit esté devant, et y mist Gieffroy <num>VJxx.</num> moines, et les 
<lb/> renta bien, et furent ordonnez pour a tous temps prier pour l'ame 
<lb/> de Remond, de Melusigne, et de tous leurs hoirs, et de ceulx qui 
<lb/> d'eulx ystront. Et se fist Gieffroy figurer a la porte, du hault et du 
<lb/> grant de lui, et au plus prez que on le pot faire 
<lb/> de sa semblance. 
<lb/> Et dist l'ystoire que le roy Uriien regna moult puissaument en 
<lb/> Chippre, et ses hoirs après lui; et Guion en Armenie; et Regnault 
<lb/> en Bahaigne, et ses hoirs ont regné puissaument après lui; et Anthoine 
<lb/> en Lussembourc, et ses hoirs aprez lui; et OEudes en la Marche; 
<lb/> et Remond en Forests; et Gieffroy a Lusegnen; et Thierry 
<lb/> a Parthenay. Et cy fine la vraye histoire de la noble lignie de 
<lb/> Lusegnen en Poictou, et avez ouy ceulx qui en sont yssuz. Et encores 
<lb/> en sont yssus ceulx de Pembroc en Angleterre, et ceulx de Cabrieres 
<lb/> en Arragon, comme j'ay dessus dit, et ceulx de Cassenages du Daulphiné, 
<lb/> et la Rochefoucaut, et ceulx de Cadillac, si comme on le 
<lb/> treuve es anciennes croniques. 
<lb/> Et combien que j'aye dit que l'ystoire soit finee, si vous vueil 
<lb/> je encores parler de Gieffroy. Cy nous dit la vraye histoire que 
<lb/> bien <num>X.</num> ans depuis la mort de son pere, gouverna Gieffroy sa terre 
<lb/> que oncques en ces <num>X.</num> ans ne lui en rendit on compte, ne ne lui en 
<pb n="295"/>
<lb/> challoit. Et quant on lui disoit: <q>« Monseigneur, 
<lb/> ouez voz comptes, si saurez comment vous vivez. Comment, 
<lb/> respondoit il, et ne faictes vous a nullui tort pour rente ne pour 
<lb/> revenue que j'aye? Et quelz comptes voulez vous que je oye doncques, 
<lb/> quant vous et moy nous sommes tout aise, et que mes forteresces 
<lb/> sont bien retenues, et toutes mes besoingnes en bon point, 
<lb/> et que vous me baillez de l'argent quant j'en demande, et en donnez 
<lb/> ou je vous command, et me faictes finance de ce que je vueil 
<lb/> avoir? Quel compte voulez vous que j'en oye? Je n'en vueil autre 
<lb/> compte ouyr, ne je ne vous sauroie autrement encquerre. Et cuidiez 
<lb/> vous que j'aye cure de faire une maison d'or? Celles de pierre que 
<lb/> monseigneur mon pere et madame ma mere me ont laissiees me 
<lb/> souffisent bien. »</q> Et ceulx lui respondent: <q>« Sire, a moins ne puet un 
<lb/> seigneur que de oyr ses comptes une foiz l'an, et ne feust que pour 
<lb/> la salvacion de ses receveurs et gouverneurs, pour eulx faire en 
<lb/> quictance, afin que on ne leur saiche que demander, a eulx ne a 
<lb/> leurs hoirs. »</q> Tant mirent a Gieffroy de poins avant qu'il se assenty 
<lb/> a ouyr ses comptes, et fu le jour mis et ordonné. 
<lb/> Lors vindrent les receveurs de toutes ses terres, et entrerent en une 
<lb/> chambre. Et la fu Gieffroy et ceulx qu'il avoit commis et ordonnez 
<lb/> pour les comptes ouïr, car a lui n'en chaloit que un pou. 
<lb/> Et tant ont compté et recompté que tout estoit bien a point. 
<lb/> Mais tousjours es comptes du receveur de Lusegnen avoit au derrenier: 
<lb/> <q>« Item, <num>X.</num> solz pour le pommel de la tour. »</q> Et compta bien 
<lb/> Gieffroy que, de tous les <num>X.</num> ans dont il avoit rendu compte, tousjours 
<lb/> y avoit au derrenier: <q>« Item, <num>X.</num> <abbr>s.</abbr> pour le pommel de la tour. »</q> 
<lb/> Et adont demanda Gieffroy de laquelle tour c'estoit que le pommel 
<lb/> coustoit tous les ans <num>X.</num> <abbr>s.</abbr> . <q>« Ne le povez vous faire si fort qu'il 
<lb/> durast plus de <num>X.</num> ans ou de <num>XX.</num>, afin que on ne le comptast pas si 
<lb/> souvent? »</q> Et ceulx respondent. <q>« Nennil, monseigneur, c'est rente. 
<lb/> Et comment, dist Gieffroy, et ne tiens je la terre de Lusegnen, ne 
<lb/> la forteresse, que de Dieu, mon Createur? A Cellui vouldroye je 
<lb/> bien estre quitte pour <num>X.</num> <abbr>s.</abbr> par an. A qui les paiez vous? Par foy, 
<lb/> sire, nous ne savons. Et comment, dist Gieffroy, voulez vous avoir 
<lb/> voz quictances de moy? Aussi vueil je 
<lb/> veoir les quictances de cellui a qui vous paiez les <num>X.</num> <abbr>s.</abbr> de rente, 
<lb/> que vous dictes que vous paiez pour le pommel de ma tour. Par 
<lb/> les dens Dieu, vous ne me aurez pas de ce tour cy; car, se je puis 
<pb n="296"/>
<lb/> savoir qui il est, il me monstrera comment je lui doy, ou il me rendra 
<lb/> mes arrierages du temps passé, ou vous les me rendrez. »</q> 
<lb/> A ce lui respondent les receveurs: <q>« Monseigneur, il a bien esté 
<lb/> depuis <num>V.</num> ou <num>VJ.</num> ans depuis que madame vostre mere fu departie 
<lb/> de monseigneur vostre pere, que, tous les ans, le derrenier jour 
<lb/> d'aoust, venoit une grant main, et prenoit le pommel de la Tour 
<lb/> Poictevine, et l'en esrachoit, si fort qu'il abatoit grant partie de 
la couverture de la tour, et coustoit, tous les ans, <num>XX.</num> ou <num>XXX.</num>
<lb/> livres 
<lb/> a reffaire. Lors vint uns homs que vostre pere n'avoit oncques mais 
<lb/> veu, ce disoit il, qui lui conseilla que, le derrenier jour d'aoust, meist 
<lb/> <num>XXX.</num> pieces d'argent, dont chascune vaulzist <num>IIIJ.</num> deniers, en une 
<lb/> bourse, et les feist porter, entre nonne et vespres, ou derrenier 
<lb/> estage de la tour, et feussent mis ces <num>X.</num> solz en la bourse de cuir 
<lb/> de cerf dessus la piece de bois qui soustient 
<lb/> l'esguille du pommel, et sur quoy il est assiz, et ce feist continuer 
<lb/> tous les ans, et le pommel demourroit entier. Et depuis a esté 
<lb/> ainsi fait, ne oncques puis le pommel ne se bouga, ne ne fu empirez, 
<lb/> et n'y treuve on rien le landemain. »</q> Quant Gieffroy entent ceste 
<lb/> parole, si commence moult durement fort a penser sur ce fait, et 
<lb/> fu grant temps sans respondre. 
<lb/> L'ystoire nous tesmoingne que moult longuement musa Gieffroy 
<lb/> sur ce fait. Lors dist en hault: <q>« Et comment cuidiez vous, se mon 
<lb/> pere a voulu asservir l'eritaige tant comme il le tint, que je le doye 
<lb/> tenir serf, puis qu'il est franc? Vous avez veues les lettres comment 
<lb/> le bon conte Aimery de Poictiers le donna a mon pere si franchement 
<pb n="297"/>
<lb/> que il n'en devoit rien a nul homme que a Dieu. Par mon 
<lb/> chief, je n'en paieray jamais croix, ne homme pour moy. »</q> Et lors 
<lb/> yst de la chambre tout courrouciez, et ses gens aprez qui n'osoient 
<lb/> mot sonner. Et lors leur dist Gieffroy: <q>« Gardez que vous ne soiez 
<lb/> si hardiz que jamais en paiez denier, car je vous courreceroye du 
<lb/> corps. Je verray qui sera cellui si hardy 
<lb/> qui vouldra avoir treuage sur moy. A ce jour que je le souffreray, 
<lb/> soye je mort de male mort soubite. Mais apportez moy la bourse 
<lb/> et l'argent, et soiez cy au jour que vous lui avez acoustumé de 
<lb/> porter. »</q> Et ceulx dirent que si feroient ilz. Et atant s'en partent, 
<lb/> et demoura ainsi jusques au jour. 
<lb/> Gieffroy manda Thierry, son frere, a Parthenay, et Remond, en 
<lb/> Forests, et OEudon, en la Marche. Et ilz y vindrent tous au jour, 
<lb/> et il leur compta ceste adventure, de quoy ilz furent moult esbahiz. 
<lb/> Et lors demandent a Gieffroy qu'il en pensoit a faire, et il leur respond: 
<lb/> <q>« Vous le verrez bien. »</q> Et lors vint la journee du derrenier 
<lb/> jour d'aoust. Gieffroy ouy messe, et se confessa moult devotement, 
<lb/> et receut son Createur moult devotement. Et puis yssy de l'eglise 
<lb/> et vint ou dongon, et o lui ses freres et les barons du pays, et s'assistrent 
<lb/> au disner. Et après disner, Gieffroy s'arma de toutes pieces, 
<lb/> et puis demanda une estoile, que le chappellain qui lui avoit chantee 
<lb/> la messe, tenoit, et la mist entour son col, et la croisa par devant 
<lb/> son piz. Puis print la bourse ou les <num>XXX.</num> 
<lb/> pieces d'argent estoient, qui valoient <num>X.</num> solz, et la pent a son col. 
<lb/> Puis ceint l'espee, et pend l'escu au col, et puis fist au chappellain 
<lb/> gecter de l'eaue benoite sur lui. Puis dist a ses freres: A Dieu vous 
<lb/> command. Je m'en voiz veoir se je pourray trouver cellui qui veult 
<lb/> avoir rente sur ma forteresse de Lusegnen. Mais, s'il n'est plus 
<lb/> fort que moy, se je le tienne, l'argent me demourra. Et lors monte 
<lb/> amont la tour et vint au plus hault estaige. Et ses freres et les 
<lb/> barons demourerent dessoubz en moult grant freour que Gieffroy 
<lb/> ne feust periz. Mais Gieffroy, qui ne creint rien, attent ou plus 
<lb/> hault estage de la tour grant piece de temps et regarde s'il verra 
<lb/> rien venir. 
<lb/> Ainsi comme vous ouez, attendy Gieffroy de nonne jusques a 
<lb/> vespres qu'il ne voit ne oit nulle chose du monde. Et un pou après 
<lb/> vespres oit un grant escroiz, et voit tout le comble de la tour trembler. 
<lb/> Lors un pou après regarde devant lui, et voit un grant chevalier 
<pb n="298"/>
<lb/> devant lui, tout armé, qui lui a dit en hault: <q>« Comment, Gieffroy, 
<lb/> me veulz tu oster la rente que je doy avoir 
<lb/> pour le pommel de ceste tour, qui m'est deu, et en suiz 
<lb/> en saisine dès le vivant de ton pere. Tu ne faiz mie bien. Ou sont, 
<lb/> dist Gieffroy, les lettres que tu en as? Montre moy comment mon 
<lb/> pere s'i est obligiez; et se je voy que tu en ayes droit, vecy ton 
<lb/> argent tout prest. »</q> Et cellui respond: <q>« Je n'en oz oncques lettres, 
<lb/> mais j'en ay esté bien paiez jusques cy. Par foy, dist Gieffroy, se 
<lb/> je te devoye de bonne debte, si auroies tu grant paine avant que 
<lb/> tu le peusses avoir. Et, d'autre part, tu me tiens bien pour nice, 
<lb/> qui maintenant me cuides asservir, et sans moy monstrer que tu 
<lb/> y aies cause. Dy, va, qui es tu, qui as levé le mien larrecineusement 
<lb/> ja l'espace de <num>XIIIJ.</num> ou de <num>XV.</num> ans? Je te deffy de la puissance de 
<lb/> Dieu, et te callenge mon droit heritaige. Par foy, dist cil, il ne te 
<lb/> fault ja doubter. De par Dieu suiz je voirement, et mon nom sauras 
<lb/> tu assez a temps. »</q> 
<lb/> Lors, sans plus dire, s'entrecourent sus, et s'entredonnent de 
<lb/> grans coups et de crueulx, et oit on la noise qu'ilz font de passer 
<lb/> et de despasser, et du tinteis des espees sur les bacinez, tout contreval 
<lb/> la forteresse. Et bien entendent que Gieffroy 
<lb/> a a forte partie a faire, et ja y feussent venus les deux 
<lb/> freres, se ne feust ce que Gieffroy leur avoit deffendu. Or vous 
<lb/> diray de la bataille. Le chevalier de la tour, quant il vit que Gieffroy 
<lb/> il trouva si ferme a l'estremie de l'espee, il boute l'espee ou 
<lb/> fuerre et l'escu giette par terre. Et quant Gieffroy l'appercoit, si 
<lb/> giette le sien et haulce l'espee a <num>IJ.</num> mains, et en fiert le chevalier 
<lb/> sur le bacinet si raidement qu'il le fait tout chanceler, et le sieut 
<lb/> et recuevre, et lui donne du pommel de l'espee grant coup. Et cil 
<lb/> l'ahert a deux bras, et Gieffroy laisse l'espee aler et l'ahert. Et 
<lb/> la commenca la luicte forte, et s'en vont, hurtebillant de telle 
<lb/> force qu'il n'y a cellui qui ne tressue. Et le chevalier avise la 
<lb/> bourse, et la prent par le pendant, et l'oste a Gieffroy du col. Et 
<lb/> Gieffroy ahert la bourse et l'empoingne, argent et tout. L'autre 
<lb/> tire de tout son povoir, et le pendant rompt, et demeure a Gieffroy, 
<lb/> bourse et argent en la main. Et estoit ja le soleil esconsez, si 
<lb/> longuement s'estoient ilz combatuz. 
<lb/> Et lors Gieffroy prent l'espee et l'empoigne de la 
<lb/> main dextre, et escrie au chevalier: <q>« Encore n'as tu 
<pb n="299"/>
<lb/> pas la bourse ne l'argent; il t'aura aincois cousté du sang de ton 
<lb/> corps, mais certes je m'esmerveil comment tu te pues tant tenir 
<lb/> a moy. Par foy, fait ce le chevalier, encore ay je plus grant merveille 
<lb/> comment tu pues tant durer encontre ma puissance. Je te 
<lb/> donne journee a demain, car il est huy mais trop tart. Et me trouveras 
<lb/> en ces beaulx prez, la dessoubz, sur la riviere, par dela, monté 
<lb/> et armé, pour toy callengier mon droit, mais que tu m'asseures 
<lb/> que personne ne passera la riviere que toy. Par foy, dist Gieffroy, 
<lb/> je le t'asseure. »</q> Et, a ce mot, l'autre s'en part, que Gieffroy ne scot 
<lb/> oncques que il devint. <q>« Par foy, dist Gieffroy, veez cy appert messagier, 
<lb/> je me donne merveille que ce puet estre. »</q> Et lors avale les 
<lb/> degrez et en rapporte l'escu du chevalier qu'il avoit conquis. 
<lb/> L'ystoire nous tesmoingne que, quant Gieffroy fut venu aval, 
<lb/> l'escu au col, et en la dextre main l'escu au chevalier, et en l'autre 
<lb/> la bourse et l'argent, qu'il fu moult festiez de ses freres et des 
<lb/> barons, et lui demandent qu'il a trouvé 
<lb/> lassus, et qu'ilz ont bien ouy la noise et le cliqueteiz des espees. 
<lb/> Et Gieffroy leur dist qu'il avoit trouvé un tres vaillant chevalier, 
<lb/> et qui plus lui avoit fait de peine que nul qu'il trouvast oncques. 
<lb/> Et leur compte toute la maniere de leur bataille et des paroles, et 
<lb/> comment il lui cuida tollir la bourse, et comment ilz se sont departiz, 
<lb/> ne sur quelles convenances, et comment il vint soubdainement et 
<lb/> s'en rala pareillement. Et ceulx commencent a rire, et dirent que 
<lb/> oncques mais n'avoient ouy la pareille chose. Mais quant ilz virent 
<lb/> que Gieffroy avoit le bacinet embarré par force de coups, et son 
<lb/> harnoiz desrompu, si ne ont talent de rire, car ilz voient bien que 
<lb/> ce n'estoit mie a gas. Et lors se desarma Gieffroy, et soupperent. 
<lb/> Et le lendemain, par matin, se leva Gieffroy et ses freres, et ouyrent 
<lb/> la messe. Et après, prist Gieffroy une souppe en vin, et puis 
<lb/> s'arma de toutes pieces, et monta a cheval fort et viste, et pent 
<lb/> l'escu au col, et empoingne la lance. Et ses freres et les barons le 
<lb/> convoient jusques au ruissel qui court 
<lb/> emmy la praierie au lez de devers Poictiers. Et la prent Gieffroy 
<lb/> congié d'eulx, et passe oultre la riviere. Et tantost appercoit un 
<lb/> chevalier armé de toutes pieces, l'escu au col et la lance sur fautre, 
<lb/> et monté sur un grant coursier liart, et monstre bien semblant de 
<lb/> homme fort et courageux et plain de grant chevalerie, et qui gaires 
<lb/> ne craint ne ne doubte sa partie adverse, si comme il semble. 
</p>
<pb n="300"/>
</div>
<div>
<head>Comment Gieffroy se vient combatre en la pree dessoubz Lusegnen 
<lb/> au chevalier qui vouloit avoir treu sur le pommel de la Tour 
Poictevine</head>
<p> 
<lb/> <hi rend="ital">Comment Gieffroy se vient combatre en la pree dessoubz Lusegnen 
<lb/> au chevalier qui vouloit avoir treu sur le pommel de la Tour 
<lb/> Poictevine</hi> 
<lb/> L'ystoire dit que, quant Gieffroy apperceut le chevalier ou pré, 
<lb/> si lui escrie en hault: <q>« Sire chevalier, estes 
<lb/> vous cellui qui voulez avoir le treu sur ma forteresse? »</q> Et cellui 
<lb/> lui respond: <q>« Ce suiz je voirement. Par mon chief, dist Gieffroy, 
<lb/> et je le vous vien callengier. Or vous deffendez, car bon besoing 
<lb/> vous sera. »</q> Et quant cellui l'entent, si met la lance en arrest, et 
<lb/> Gieffroy d'autre part, et se viennent encontrer par telle vertu qu'il 
<lb/> n'y ot si bonne lance qui ne volast en troncons jusques en leurs 
<lb/> poings. Et se viennent encontrer de corps, de pitz, d'espaules, et 
de chevaulx, et de testes, qu'il n'y ot cellui a qui les yeulx
<lb/> n'estincellassent 
<lb/> en la teste. Puis trayent les espees, et se vont entredonnant 
<lb/> si grans et si merveilleux coups que ceulx qui les regardent 
<lb/> d'oultre la riviere sont tous esbahiz comment ilz pevent endurer 
<lb/> la peine. Et tant se combatirent qu'ilz n'ont escu entier, ne haubert 
<lb/> qui ne soit desmaillez en cent lieux. Et ainsi se combatent tant 
<lb/> qu'il fu heure de vespres, que on ne scet gaires lequel en a le 
<lb/> meilleur. 
<lb/> Et lors prist le chevalier la parole et dist: <q>« Gieffroy, entens a 
<lb/> moy. Je t'ay bien essayé. Et quant de tes 
<lb/> dix sols, je les te quicte. Et saiches que ce que j'en ay fait, ce n'a esté 
<lb/> que pour le prouffit de ton pere et de son ame. Il est vray que le 
<lb/> pape lui avoit enjoint penitence pour le parjur qu'il avoit fait a 
<lb/> ta mere, laquelle il n'avoit pas enterinee. Or est ainsi, se tu veulz 
<lb/> faire fonder un hospital et amortir une chappellerie pour l'ame 
<lb/> de ton pere, ta tour demourra paisible, combien que jamais ne sera 
<lb/> heure qu'il n'y avieingne plus de merveilleuses choses que en lieu 
<lb/> de tout le chastel. »</q> Et Gieffroy lui respond, s'il cuidoit qu'il feust 
<lb/> de par Dieu, qu'il le feroit voulentiers. Et cil lui jure que oyl. Et 
<lb/> Gieffroy lui dit: <q>« Or soies tout seur que je le feray, au plaisir de 
<lb/> Nostre Seigneur. Mais or me dy qui tu es. »</q> Et cellui lui respond: 
<lb/> <q>« Gieffroy, n'en enquier plus avant, car plus n'en pues savoir, mais 
<lb/> que tant que je suiz de par Dieu. »</q> 
<pb n="301"/>
<lb/> Et atant s'est esvanoys, que Gieffroy ne scot oncques qu'il devint, 
<lb/> ne aussi ne firent ceulx qui estoient oultre la riviere, qui moult 
<lb/> furent esmerveilliez qu'il povoit estre devenuz, et aussi fu Gieffroy. 
<lb/> Et atant s'en part, et passa la riviere, 
<lb/> et vint a ses freres et aux barons qui lui demandent comment il 
<lb/> avoit chevy a son homme ne qu'il estoit devenus. Et Gieffroy dist 
<lb/> qu'ilz avoient bonne paix, mais qu'il estoit devenus ne leur sauroit 
<lb/> il a dire nouvelles. Et lors vindrent a Lusegnen, et fu Gieffroy 
<lb/> desarmez en la sale, et firent pendre l'escu qu'il ot conquis, le jour 
<lb/> devant, au chevalier, encontre l'un des pilliers. Et la fut tant que 
<lb/> Gieffroy ot fait faire l'ospital de Lusegnen et la chappellerie, et 
<lb/> bien rentée. Et ce fait, on ne scot que l'escu fu devenu. Et lors prindrent 
<lb/> congié les freres et les barons de Gieffroy, et s'en reva chascun 
<lb/> en son pays. Et cy fenist nostre histoire de ceulx de Lusegnen, 
<lb/> mais pour ce que les roys d'Armenie en sont extraiz, je vous vueil 
<lb/> dire une adventure qui advint a un roy d'Armenie. 
<pb n="302"/>
<lb/> L'ystoire dit, et aussi l'ay je ouy dire a pluseurs, et commune renommee 
<lb/> en court, qu'il ot, grant temps après le trespas du roy 
<lb/> Guion, un roy en Armenie qui moult fut beaulx jeunes homs et 
<lb/> en chaleur de force et de vigour, et moult plain de sa voulenté, 
<lb/> et de grant cuidier, et hardiz et aspres 
<lb/> comme un lyon. Et ouy nouvelles par aucuns chevaliers voyagiers 
<lb/> que il avoit en la Grant Armenie un chastel bel et riche, et en 
<lb/> estoit la plus belle dame que on sceust ou monde dame. Et celle 
<lb/> dame avoit un esparvier, ou tout chevalier de noble sang qui le povoit 
veillier <num>IIJ.</num> jours et <num>IIJ.</num> nuys, sans dormir, elle s'apparissoit
<lb/> a eulx, 
<lb/> et avoient un don de elle, tel qu'ilz le vouloient demander, voire 
<lb/> des dons temporelz, sans pechié de corps, ne sans elle touchier 
<lb/> charnelment. Le roy, qui estoit en sa droicte fleur de beauté et de 
<lb/> vigour et en son cuidier, dist que pour certain il yroit et ne demanderoit 
<lb/> que le corps d'elle. Et n'y povoit on aler que une foiz l'an 
<lb/> veillier, et y convenoit entrer la sourveille de la Saint Jehan, et y 
<lb/> demeure on cellui jour et le landemain et le tiers jour qu'il est le 
<lb/> jour Saint Jehan. Et qui y puet tous ces trois jours veillier, sans 
<lb/> dormir, la dame se appert le landemain, par matin, a lui, et a le 
<lb/> don qu'il veult demander. 
<lb/> Et lors appresta le roy son erre, et entra en mer a belle compaignie, 
<lb/> et tant erra qu'il arriva la nuit de 
<lb/> devant la sourveille Saint Jehan ou chastel de l'Espervier, et fist 
<lb/> tendre un bel paveillon devant, et souppa tout a son aise, et puis 
<lb/> se ala couchier, et dormy jusqu'au lendemain, souleil levant, et 
<lb/> ouy messe, et puis menga une souppe en vin. Et puis s'arma, et 
<lb/> prist congié de ses gens, qui moult furent doulens de sa departie, 
<lb/> car bien cuidoient que jamais ne le deussent veoir. Et ainsi s'en 
<lb/> va le roy vers le chastel. 
</p>
</div>
<div>
<head>Comment l'omme vestu de blanc vint au roy et lui devisa l'adventure 
du chastel.</head>
<p> 
<lb/> <hi rend="ital">Comment l'omme vestu de blanc vint au roy et lui devisa l'adventure 
<lb/> du chastel.</hi> 
<lb/> En ceste partie dit l'ystoire que, quant le roy fu venus a l'entree 
<lb/> du chastel, un vieux homs, tout vestu de blanc, vint 
<pb n="303"/>
<lb/> a lui et lui demanda que il demandoit. Et il respondy: 
<lb/> <q>« Je demande l'adventure et la coustume de ce chastel. »</q> Et ly preudoms 
<lb/> lui respond: <q>« Vous soiez ly tres bien venuz, et venez aprez 
<lb/> moy, et je vous menray ou vous trouverez l'adventure. »</q> Et le roy 
<lb/> lui respond: <q>« Grans merciz, je suiz tout prest. »</q> Et lors se met ly preudoms 
<lb/> devant, et le roy après. Ilz passent le pont et la porte. Et 
<lb/> moult s'esmerveille le roy de la richesce et de la noblece qu'il voit 
<lb/> parmy la court. Et lors monte ly preudoms les degrez de la sale, 
<lb/> et le roy aprez. Et quant ilz furent en la sale, si voient a un des 
<lb/> boux une perche qui estoit de la banne de la licorne, et ot dessus 
<lb/> estendu une piece de veloux, et fut l'esprevier dessus, et le gant 
<lb/> emprez lui. Et lors lui dist ly preudoms: <q>« Amis, cy povez veoir l'aventure 
<lb/> de ce chastel, et je vous en diray la verité. Sachiez, puis que 
<lb/> vous vous estes mis si avant en ceste adventure, qu'il vous fault 
<lb/> cest espervier veillier, sans dormir, <num>IIJ.</num> jours et <num>IIJ.</num> nuis. Et, se 
<lb/> fortune vous est si amie que vous en puissiez faire 
<lb/> vostre devoir, la dame de cestuy lieu s'apparra a vous le 
<lb/> quart jour. Et demandez quel don que vous vouldrez des choses 
<lb/> terriennes, sans ce que vous ne demandez pas son corps, car cellui 
<lb/> ne povez vous avoir. Et sachiez que, se vous le demandez, qu'il 
<lb/> vous en mesavendra. Or vous veulliez aviser sur ce point. Et s'il 
<lb/> advient aussi que vous dormiez dedens le terme, sachiez seurement 
<lb/> que vous demourrez cy tout vostre vivant. Or prenez garde que 
<lb/> vous ferez. »</q> 
<lb/> Ly preudoms se party du roy quant il lui ot dictes les paroles 
<lb/> que vous ouez. Et le roy demeure et regarde les grans richesces 
<lb/> que il voit de tous costez. Et puis regarde d'autre part, et voit la 
<lb/> table mise, et la nappe belle et blanche dessus, et y voit moult 
<lb/> de nobles mez. Il se traist celle part, et en prist un petit de cellui 
<lb/> qui mieulx lui pleut, et menga un pou, et but une foiz, et se contregarda 
<lb/> bien, car il savoit assez que le trop mengier et boire actrait 
<lb/> le dormir. 
<lb/> Et ainsi s'en va esbatant par la sale. Et y voit mainte belle 
<lb/> hystoire painte, et les escripz dessus qui 
<lb/> donnent la congnoissance que c'est. Et entre les autres y est painte 
<lb/> l'ystoire du roy Elinas d'Albanie et de Presine et de leurs trois 
<lb/> filles, et tout du chief jusqu'en la fin, comment ses filles l'encloirent 
<lb/> en la haulte montaigne de Brumblerio en Norhombellande, et 
<pb n="304"/>
<lb/> comment Presine, leur mere, les pugny quant elle scot le meffait 
<lb/> qu'elles orent fait de leur pere, et tout le fait de chief en chief. 
<lb/> Moult prist le roy grant plaisir en ceste histoire et en pluseurs 
<lb/> autres qui y furent. Et ainsi se deduisi jusques au tiers jour qu'il 
<lb/> aloit par leans. Et appercoit une tres belle chambre, et estoit l'uis 
<lb/> tout ouvert arriere. Le roy y entre et regarde par my la chambre, 
<lb/> et y voit grant foison de chevaliers pains, armez de leurs cottes 
<lb/> d'armes toutes armoiees de leurs armes. Et estoient dessoubz leurs 
<lb/> noms escripz, et de quel lignaige et de quelle region ilz estoient; 
<lb/> et par dessus eulx avoit escript: <q>« En tel an veilla ceans cest chevalier 
<lb/> nostre espervier, mais il dormy, et pour tant lui fault tenir 
<lb/> compaignie a la dame de cest chastel tant 
<lb/> comme il pourra vivre. Mais il ne lui fault rien qu'il n'ait a son 
<lb/> plaisir, fors seulement le partir de ceans. »</q> Et entre ces chevaliers 
<lb/> avoit <num>IIJ.</num> places vuides, ou il avoit <num>IIJ.</num> escuz armoiez des armes 
<lb/> de <num>IIJ.</num> chevaliers, de qui le nom estoit escript dessoubz, et leur 
<lb/> region, et de quel lignaige ilz estoient. Et par dessus leurs escuz 
<lb/> avoit escript: <q>« En tel an veilla nostre espervier ceans cest noble 
<lb/> chevalier bien et deuement, et en emporta son don. »</q> Et ainsi avoit 
<lb/> escript par dessus les deux autres escuz. Tant s'amusa le roy en 
<lb/> la chambre que pour poy qu'il ne sommeilla. Mais il s'appercoit, 
<lb/> et vint hors, et voit que le soleil estoit ja tout bas. Et ainsi passa 
<lb/> le roy celle nuit jusqu'au matin. 
<lb/> L'aube creva et vint le jour, et ainsi qu'a soleil levant vint la 
<lb/> dame du chastel en si noble et si riche habit que le roy fu tous 
<lb/> esbahiz tant de la richesse de l'abbit que de la beauté de la dame. 
<lb/> La dame salua le roy et lui dist: <q>« Sire, vous soiez le tres bien venuz. 
<lb/> Et certes vous avez fait bien et vaillaument 
<lb/> vostre devoir. Or demandez quelque don qu'il vous plaira 
<lb/> des choses terriennes, honnourables et raisonnables, et vous l'aurez 
<lb/> sans arrester. »</q> 
<pb n="305"/>
<lb/> Dont respondy le roy, qui tous fu esprins de l'amour d'elle. <q>« Par 
<lb/> ma foy, ma dame, je ne vueil or ne argent, terre ne heritaige, bonne 
<lb/> ville, chastel ne cité, car, Dieu mercy, je suiz riches homs assez, et 
<lb/> il me souffist. Mais je vueil avoir le corps de vous pour moillier. »</q> 
<lb/> Et lors que la dame l'entendy parler, si fu moult courroucee, et 
<lb/> lui respondy en hault: <q>« Par foy, sire, fol musart roy, a ce don avez 
<lb/> vous failly. Demandez autre chose, car cestui ne aurez vous pas. »</q> 
<lb/> Et le roy lui respond: <q>« Tenez moy la promesse de l'aventure de 
<lb/> ce chastel, car j'ay bien fait mon devoir. Par foy, dist la dame, 
<lb/> je n'y debat pas. Or demandez chose raisonnable, et vous l'aurez, 
<lb/> car moy ne povez vous avoir. Par foy, dist le roy, touteffoiz ne vueil 
<lb/> je autre don, ne autre ne vous demanderay. Par Dieu, dist la dame, 
<lb/> roy, se tu me demandes plus, il te mesavendra, et a tes hoirs avec, 
<lb/> qui coulpe n'y ont. »</q> Et le roy lui respont: 
<lb/> <q>« Toutesfoiz ne vueil je autre chose que le corps de vous, car pour 
<lb/> autre chose ne suiz je cy venuz. »</q> 
<lb/> Et lors que la dame voit qu'il ne muera point son propos, si fu 
<lb/> moult courroucee, et lui dist: <q>« Folz roy, or as tu failly a moy et a 
<lb/> ton don, et t'es mis en adventure de demourer ceans a tousjours 
<lb/> mais. Povre fol, n'es tu pas descendu de la lignie du roy Guion, 
<lb/> qui fu filz Melusigne, ma seur, et je suis ta tante, et tu es si 
<lb/> prez de mon lignaige, posé que je me voulzisse assentir a toy avoir, 
<lb/> que l'eglise ne s'i vouldroit pas accorder. »</q> Et puis lui compte de 
<lb/> chief en chief comment vous l'avez ouy dessus ou chappitre du 
<lb/> roy Elinas, et aussi des hoirs de Lusegnen. Puis lui dist: <q>« Fol roy, 
<lb/> par ta musardie te mescherra. Toy et les tiens decherront de terre, 
<lb/> d'avoir, d'onnour et de heritaige, jusques a la <num>IXe</num> lignie; et perdra 
<lb/> par ta fole emprise le <num>IXe</num> de ta lignie le royaume que tu tiens. Et 
<lb/> portera cellui roy nom de beste mue. Et t'en va, car cy ne pues 
<lb/> tu plus demourer. »</q> Quant le roy l'entendy, oncques pour ses paroles 
<pb n="306"/>
<lb/> ne mua sa fole errour, mais la cuida prendre 
<lb/> par force. 
<lb/> Melior s'esvanoy de lui. Et lors senty descendre sur lui, aussi dru 
<lb/> que pluie chiet du ciel, coups et horions d'un costé et d'autre, et 
<lb/> fu moult defroissiez de coupz orbes, et puis fu tirez moult vilainement 
<lb/> hors de la forteresse, et traynez tout hors de la barriere, et 
<lb/> la fu laissiez. Et sachiez qu'il ne pot oncques veoir pié de ceulx qui 
<lb/> ainsi le servoient. Lors se redrece au mieulx qu'il puet, et maudist 
<lb/> cellui qui lui apporta les nouvelles de ceste adventure, et l'eure 
<lb/> qu'il y vint oncques. Atant est venus a ses gens, qui bien veoient 
<lb/> qu'il ne revient pas si freschement qu'il en ala, et lui demanderent: 
<lb/> <q>« Monseigneur, estes vous bleciez? Avez vous eu bataille la 
<lb/> ou vous avez esté? »</q> Et cil leur respond: <q>« Un pou sui je bleciez, 
<lb/> mais bataille n'ay je pas eue, mais j'ay trop bien esté batuz, et si 
<lb/> ne scay de qui, car je n'y vy oncques personne, mais j'ay moult 
<lb/> bien sentu les horions. Et sachiez que je ne me suiz pas revenchiez, 
<lb/> et pour tant n'ay je point eu de bataille, car cellui ne fait 
<lb/> pas la bataille qui les premiers horions donne, 
<lb/> mais cellui la fait qui se revenche. »</q> Et ceulx respondent: <q>« Monseigneur, 
<lb/> vous dictes verité. »</q> 
<lb/> Assez tost aprez fist le roy cueillir son paveillon, et entra en mer, 
<lb/> et s'en va le plus droit qu'il puet en son pays, pensant de triste 
<lb/> cuer aux paroles que Melior, la dame du chastel de l'Esprevier, 
<lb/> lui ot dictes. Et moult se doubta d'avoir perdu son bon eur. Mais 
<lb/> il se garde bien de soy en descouvrir a sa gent. Et nonpourquant 
<lb/> depuis s'en descouvry il a un sien frere, quant il fu es articles de 
<lb/> la mort. Et cil estoit attendant du royaume aprez luy. Et lui dist 
<lb/> comment il pensast de gouverner saigement, car il lui estoit besoings. 
<lb/> Cil roy, dont je vous dy, n'ot oncques puis joye au cuer, et regna 
<lb/> grant temps, mais de jour en jour fondoit et decheoit en pluseurs 
<lb/> manieres et en fin il mouru. Et sachiez que ses hoirs ont depuis 
<pb n="307"/>
<lb/> eu moult a faire, et moult de ennuis et de pestillences, comme il 
<lb/> apparu et appert. Cy me tairay des roys d'Armenie, et en ay 
<lb/> conclut l'ystoire pour ce qu'il est tout evident qu'ilz 
<lb/> sont extraiz de la noble lignie du roy Elinas d'Albanie 
<lb/> et de Lusegnen. Et encores jusques au jour de la perfection 
<lb/> de ceste histoire, qui fu parfaicte le jeudi <num>VIJe</num> jour d'aoust l'an 
<lb/> de grace Nostre Seigneur mil <num>CCCIIIJxxXIIJ.</num> est apparant, car les 
<lb/> roys de Chippre et les roys d'Armenie en portent les armes, et le 
<lb/> cry, et le seur nom. Or vous ay dit et devisé, selon les vrayes croniques 
<lb/> et la vraye histoire, comment la noble forteresse de Lusegnen 
<lb/> en Poictou fut fondee, et retrait la noble et puissant lignie 
<lb/> qui en est descendue des nobles gens qui la fonderent, dont Dieu 
<lb/> vueille avoir les ames recommandees en son saint paradis qui est 
<lb/> es siecles des siecles. Amen. 
<lb/> Ceste noble forteresse de Lusegnen en Poictou est depuis, tant 
<lb/> alee de main en main qu'elle est venue en la main, par raison et 
<lb/> par conqueste d'espee, de hault, noble et tres puissant prince Jehan, 
<pb n="308"/>
<lb/> filz du roy de France, duc de Berry et d'Auvergne, conte de Poictou 
<lb/> et d'Auvergne, mon tres redoubté seigneur, 
<lb/> lequel m'en a commandé a faire ce petit povre traittié, 
<lb/> selon les croniques que j'en ay eues, tant de lui comme d'autres. 
<lb/> Et je, qui ay tousjours eu grant desir de faire son plaisir a mon 
<lb/> povoir, ay mis diligence de ceste histoire mettre en prose au mieulx 
<lb/> que je l'ay sceu faire. Si requier a mon Createur qu'il Lui plaise que 
<lb/> mon tres noble et redoubté seigneur le vueille prendre en gré, et 
<lb/> aussi sa tres noble seur Marie, fille du roy de France, duchesse de 
<lb/> Bar et marquise du Pont, ma tres redoubtee dame, et le noble 
<lb/> marquis de Morave, cousin germain de mon dit seigneur, qui a 
<lb/> fait requerre qu'il lui veulle envoyer ceste histoire. Et aussi je 
<lb/> prie a Dieu qu'elle puisse plaire a tous ceulx qui la liront ou orront 
<lb/> lire. Et sachiez, quant de moy, que je croy que l'ystoire soit veritable. 
<lb/> Et dit on pour certain que, depuis qu'elle fu fondée, pour 
<lb/> change, pour acquest ou pour conquest, que la dicte forteresse de 
<lb/> Lusegnen ne demoura <num>XXX.</num> ans acomplis en main d'ome qui ne 
<lb/> feust extraiz de la dessus dicte lignie de par pere ou de mere. 
<lb/> Et sachiez que, toutesfoiz, comme je vous 
<lb/> ay cy dessus retrait en l'ystoire, quant la dicte forteresse doit changier 
<lb/> seigneur, la serpente s'appert trois jours devant. 
<lb/> Et quant a moy, j'ay oy dire a mon tres redoubté seigneur que 
<lb/> du temps que Cersuelle le tenoit pour les Angloiz, et que le siege 
<lb/> y estoit de par mon dit seigneur, que Cersuelle lui dist que en 
<lb/> certain temps avant que la forteresse feust rendue, icellui Cersuelle 
<lb/> gesoit en son lit ou chastel de Lusegnen, et avec lui une femme 
<lb/> nee de Sancerre, nommee Alixandre, qu'il tenoit en concubinage. 
<lb/> Il vit, ce disoit il, apparoir, presentement et visiblement, devant 
<lb/> son lit une serpente, grande et grosse merveilleusement, et estoit 
<lb/> la queue longue de <num>VIJ.</num> a <num>VIIJ.</num> piez, burlee d'azur et d'argent. Et 
<lb/> ne scot oncques par ou elle entra, et estoient tous les huiz fermez 
<lb/> et barrez. Et le feu ardoit grant en la cheminee. Et aloit la serpente, 
<lb/> debatant de sa queue sur le lit, sans eulx mal faire. Et dist 
<pb n="309"/>
<lb/> de certain a monseigneur qu'il n'avoit onques en sa vie eu, ne ot 
<lb/> depuis si grant paour. Et dist qu'il se dreca en son seant, et prist 
<lb/> l'espee qui estoit a son chevez. Et lors lui 
<lb/> dist, si comme il recordoit a monseigneur, celle Alixandre: <q>« Comment, 
<lb/> Cersuelle, vous qui avez esté en tant de bonnes places, avez 
<lb/> vous paour de celle serpente? Certes, c'est la dame de ceste forteresse, 
<lb/> et qui la fist fonder. Et sachiez qu'elle ne vous fera ja mal. 
<lb/> Elle vous vient monstrer comment il vous fault dessaisir de ceste 
<lb/> place. »</q> Et dist Cersuelle que celle Alixandre n'en ot oncques paour, 
<lb/> mais il disoit bien qu'il n'en fu onques asseur. Et dist Cersuelle, 
<lb/> que, grant temps après, elle se mua en figure de femme aulte et 
<lb/> droicte, et estoit vestue d'un gros burel, et ceinte dessoubz les 
<lb/> mamelles, et estoit affublee de blans cuevrechiez a la guise du viel 
<lb/> temps. 
<lb/> En cel estat que je vous ay recordé, jura Cersuelle a monseigneur 
<lb/> qu'il la vit. Et plus, il dit qu'elle s'en ala asseoir sur le 
<lb/> banc au feu, l'une heure le viaire devers le lit et le doz au feu, si 
<lb/> que ilz povoient tout a plain veoir sa face, et bien leur sembloit 
<lb/> qu'elle avoit esté moult belle, et l'autre heure retournoit le visaige 
<lb/> devers le feu, et gueres de temps ne se tenoit en un moment. En 
<lb/> celle freour dist Cersuelle qu'il demoura 
<lb/> jusques a une heure prez de jour. Lors se transfigura en guise de 
<lb/> serpente comme devant, et s'en ala debatant de sa queue autour 
<lb/> du lit et sur leurs piez, sans nul mal faire, et puis dist qu'elle se 
<lb/> party, et la perdy si soubdainement qu'il ne scot oncques par ou. 
<lb/> Et cecy ay je ouy dire a monseigneur et a pluseurs autres que Cersuelle 
<lb/> lui dist, et lui en jura par tous les seremens que preudoms 
<lb/> puet faire. Et depuis qu'il l'ot veue, la forteresse fu bien brief rendue 
<lb/> a monseigneur, a qui Dieux en doint joye par sa grace, et 
<lb/> a ses hoirs. 
<lb/> Encores est il verité qu'il a un lieu a Lusegnen, emprez le puis, 
<lb/> ou on a, du temps passé, nourry pollaille, ou elle s'est monstree 
<lb/> par pluseurs foiz a un homme qui encores demeure en la forteresse, 
<lb/> et l'appelle on Godart, et ne lui fait point de mal. Et ce l'a juré 
<lb/> il sur Dieu et sur son ame. 
<lb/> Item Yvain de Galles jura a mon tres redoubté seigneur le duc 
<lb/> dessusdit que il l'avoit veue par deux foiz sur les murs de Lusegnen, 
<lb/> trois jours devant que la forteresse feust rendue. Et ces 
<pb n="310"/>
<lb/> preuves et autres en a on eues, dont qui 
<lb/> en vouldroit deviser, la chose seroit moult longue. 
<lb/> Et encore plus avant, il a un chevalier poitevin nommé messire 
<lb/> Perceval de Couloigne, qui fu chambellan du bon roy de Chippre, 
<lb/> qui dist et jura a monseigneur par pluseurs foiz, qu'il estoit en Chippre 
<lb/> avecques le roy. Auquel roy la serpente s'apparu, et le dist 
<lb/> au dit Perceval en telle maniere: <q>« Perceval, dist le roy, je me doubte 
<lb/> trop fort. Pour quoy, monseigneur, dist le chevalier? Par ma foy, 
<lb/> dist le roy, pour ce que j'ai veu la serpente de Lusegnen qui s'est 
<lb/> apparue a moy. Si ay grant paour que il ne me viengne aucune 
<lb/> perte dedens brief jour, ou a Perrin, mon filz, car ainsi s'appert 
<lb/> elle quant aucun des hoirs de Lusegnen doivent mourir, a eulx 
<lb/> ou en la forteresse. »</q> Et jura le dit Perceval a monseigneur que 
<lb/> dedens le tiers jour après, la dure adventure que chascun scet lui 
<lb/> advint, dont ce fu pitié, s'il eust plu a Nostre Seigneur, car il fu 
<lb/> mort, si comme on dit, tres faussement. 
<lb/> Ces preuves, et autres pluseurs, ont esté clerement sceues, sans 
<lb/> ce que les vrayes croniques et les livres des histoires en dient. Et 
<lb/> se j'ay adjousté chose en ceste hystoire 
<lb/> qui semble a aucuns increable, si le me veullent pardonner, car, 
<lb/> selon ce que j'ay trouvé et peu sentir des anciens autteurs, tant 
<lb/> de Gervaise comme d'autres anciens autteurs et philosophes, je 
<lb/> repute ceste histoire et la cronique a estre vraye, et les choses faees. 
<pb n="311"/>
<lb/> Et qui dit le contraire, je dy que les secrez jugemens de Dieu et 
<lb/> les punicions sont invisibles a congnoistre a entendement humain, 
<lb/> car il est trop gros pour entendre l'espite espirituelle, ne comprendre 
<lb/> que c'est. Et la puissance de Dieu y puet adjouster ce qu'il lui 
<lb/> plaist, comme on raconte, en pluseurs histoires, de pluseurs faees, 
<lb/> avoir esté mariees et avoir eu enfans. Comment ce se puet faire 
<lb/> ne puet savoir humaine creature, car ces poins et autres a Dieu 
<lb/> retenu en son secret, et en monstre les exemples es lieux et aux 
<lb/> personnes ou il lui plaist. Et que plus sera la personne grossiere, 
<lb/> et plus a enviz le croira; et plus sera deliee de engin et de science 
<lb/> naturelle, et plus tost y aura affection que ce soit chose faisable, 
<lb/> combien que les choses secretes de Dieu 
<lb/> ne puet nulz savoir au cler. 
<lb/> Combien que saint Pol die en l'epistre aux Rommains que toutes 
<lb/> choses sont sceues par humaine nature, voire sans les secretes 
<lb/> choses de Dieu, et qu'il a retenues en sa congnoissance, sans autre, 
<lb/> la nature aux humains si est a entendre pluseurs hommes vacquans 
<lb/> par universes contrees. Par ceulx sont sceues les choses, et 
<lb/> sont toutes les choses sceues, non pas par un seulement, mais par 
<lb/> pluseurs. Et ainsi sont les choses repostes en pluseurs lieux sceues, 
<lb/> et non pas en un tout seul. Et ainsi est il de nostre histoire. Elle 
<lb/> est forte a croire, en pluseurs lieux, de ceulx qui ont gros engin, 
<lb/> et a ceulx qui l'ont delié, legiere. Tout aussi que de une personne 
<lb/> qui oncques n'aura yssu de sa region ne de son pays, ne pourroit 
<lb/> croire maintes choses qui sont a moins de <num>C.</num> lieues prez de lui, et 
<lb/> lui sera grant estrangetté, et dira qu'il ne se pourroit faire, et ce 
<lb/> lui destourbera, car il n'a pas veu les lieux, 
<lb/> car par hanter les diverses contrees et pays et nacions, et par lire 
<lb/> les anciens livres et les entendre, congnoist on le vif et le vray des 
<lb/> choses semblans increables. 
<lb/> De ce ne vous vueil plus faire mencion, mais je vous supply a 
<lb/> tous, se j'ay dit chose en ceste histoire qui vous soit ennuyeuse ou 
<lb/> desplaisant, que vous m'en veulliez tenir pour excusé, et especialment 
<lb/> a mon tres redoubté seigneur et a ma tres redoubtee dame, sa 
<lb/> noble serour. Car certes je scay bien que je n'ay mie sens pour bien 
<lb/> faire si haulte histoire comme ceste est, qu'il n'y ait a dire, mais 
<lb/> on dit souvent qu'a l'euvre congnoist on l'ouvrier; et de petit 
<lb/> mercier, petit pennier. Mon tres redoubté seigneur, prenez en gré, 
<pb n="312"/>
<lb/> s'il vous plaist, car se ly homs fait le mieulx qu'il puet ne scet, 
<lb/> on le doit prendre en gré, car, en aucuns cas, bonne voulenté doit 
<lb/> estre reputée pour euvre. 
<lb/> Et cy se taist Jehan d'Arras de la noble histoire de Lusegnen. 
<lb/> Dieux doint aux trespassez sa gloire, Et aux 
<lb/> vivans force et victoire, Que ilz la puissent conquerir. Cy vueil 
<lb/> l'ystoire fenir. <foreign xml:lang="la" rend="ital">Deo gractias.</foreign> . 
</p>
</div>
</body>
</text>
</TEI>