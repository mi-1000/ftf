<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">La retenue d'amour</title>
      <title type="formal">cdo_retenue</title>
      <title type="reference">cdo_retenue</title>
      <title type="DEAF">CharlD'OrlC</title>
      <title type="FRANTEXT">5416</title>
      <title type="gmd">transcription électronique</title>
      <author xml:id="COrleans" key="Orléans, Charles d' (1394-1465)" ref="http://www.idref.fr/028466861">Charles d'Orléans</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="encoder1">
        <resp>numérisation</resp>
        <name xml:id="ATILF">ATILF</name>
      </respStmt>
      <respStmt xml:id="encoder2">
        <resp>rétroconversion automatique d'un texte du corpus FRANTEXT, base DMF, au format TEI P4</resp>
        <name xml:id="GSouvay">Gilles Souvay (ATILF)</name>
      </respStmt>
    </editionStmt>
    <extent>- Numéros de pages saisies : de 1 à 16 ;
            - Nombre de mots d'après la base des descripteurs : <num xml:id="nb_mots_given">3149</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">3708</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/cdo_retenue</idno>
      <idno type="doi">10.34847/nkl.84b16zc5</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1c">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Charles d'Orléans, La retenue d'amour, édité par Pierre Champion, Paris, 1923. 
              Publié en ligne par la Base de français médiéval, http://catalog.bfm-corpus.org/cdo_retenue.
              Dernière révision le 2012-11-02.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Poésies. I, La retenue d'amours. Ballades, chansons, complaintes et caroles / La retenue d'amour</title>
          <author>Charles d'Orléans</author>
          <respStmt>
            <resp xml:id="editor">Éditeur scientifique</resp>
            <name type="person">Pierre Champion</name>
          </respStmt>
        </titleStmt>
          <extent>16 page(s)
        </extent>
        <publicationStmt>
          <publisher>Champion</publisher>
          <pubPlace>Paris</pubPlace>
          <date>1923</date>
          <idno type="sigle_DEAF">CharlD'OrlC</idno>
          <idno type="cote_FRANTEXT">5416</idno>
          <idno type="cote_biblio">BIU : Litt. 840.900 2 ORL</idno>
        </publicationStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
      <p>Ce texte provient de la Base textuelle du <name type="project">Dictionnaire du Moyen Français</name>
        et fait partie de la base <name type="project">FRANTEXT</name>.
        <address>
          <addrLine>ATILF UMR 7118 CNRS - Université de Lorraine</addrLine>
          <addrLine>44, avenue de la Libération</addrLine>
          <addrLine>BP 30687</addrLine>
          <addrLine>54063 NANCY CEDEX</addrLine>
          <addrLine>Tél : 03 54 50 53 00</addrLine>
          <addrLine>Fax : 03 83 97 24 56</addrLine>
          <addrLine>Courriel : contact@atilf.fr</addrLine>
          <addrLine>http://www.atilf.fr</addrLine>
          <addrLine>http://www.frantext.fr</addrLine>
          <addrLine>http://www.atilf.fr/dmf</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="6"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="head" occurs="1"/>
        <tagUsage gi="lb" occurs="457"/>
        <tagUsage gi="pb" occurs="16"/>
        <tagUsage gi="q" occurs="28"/>
        <tagUsage gi="supplied" occurs="1"/>
        <tagUsage gi="text" occurs="1"/>
        <tagUsage gi="w" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Charles d'Orléans</name>
      <title>La retenue d'amour</title>
      <date type="compo" when="1414-01-01" notBefore="1414-01-01" notAfter="1414-12-31" n="15">1414</date>
      <date type="compo_periode">moyen</date>
      <date type="compo_sous_siecle" n="15_1">début</date>
      <date type="ms" when="1440-01-01" notBefore="1435-01-01" notAfter="1444-12-31">ca. 1440</date>
      <idno type="msIdentifier">Paris, BnF, fr. 25458</idno>
      <region type="dialecte_auteur">orléanais</region>
    </creation>
    <langUsage>
      <language ident="fro" usage="100">Le texte est entièrement écrit en vers en moyen français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">lyrique</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#GSouvay" when="2005-03-30">rétroconversion automatique d'un texte du corpus FRANTEXT, base DMF, au format TEI P4</change>
    <change who="#ATILF" when="2005-03-30">numérisation</change>
    <change who="#AL" when="2012-05-02">adaptation du balisage aux normes BFM TEI P5</change>
    <change who="#AL" when="2012-11-02">balisage du discours direct</change>
    <change when="2012-11-02">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<body>
<div>
  <pb n="1"/>
<ab type="gv">
<lb n="1"/> Ou temps passé, quant Nature me fist 
<lb n="2"/> En ce monde venir, elle me mist 
<lb n="3"/> Premierement tout en la gouvernance 
<lb n="4"/> D'une Dame qu'on appelloit Enfance, 
<lb n="5"/> En lui faisant estroit commandement 
<lb n="6"/> De me nourrir et garder tendrement, 
<lb n="7"/> Sans point souffrir Soing ou Merencolie 
<lb n="8"/> Aucunement me tenir compaignie ; 
<lb n="9"/> Dont elle fist loyaument son devoir : 
<lb n="10"/> Remercier l'en doy, pour dire voir. 
<lb n="11"/> En cest estat, par un temps me nourry ; 
<lb n="12"/> Et aprés ce, quant je fu enforcy, 
<lb n="13"/> Ung messagier, qui Aage s'appella, 
<lb n="14"/> Une lettre de creance bailla 
<lb n="15"/> A Enfance, de par Dame Nature, 
<lb n="16"/> Et si lui dist que plus la nourriture 
<lb n="17"/> De moy n'auroit et que Dame Jennesse 
<lb n="18"/> Me nourriroit et seroit ma maistresse. 
<lb n="19"/> Ainsi du tout Enfance delaissay 
<lb n="20"/> Et avecques Jennesse m'en alay. 
<pb n="2"/>

<lb n="21"/> Quant Jennesse me tint en sa maison, 
<lb n="22"/> Un peu avant la nouvelle saison, 
<lb n="23"/> En ma chambre s'en vint un bien matin 
<lb n="24"/> Et m'esveilla, le jour saint Valentin, 
<lb n="25"/> En me disant : <q> « Tu dors trop longuement, 
<lb n="26"/> Esveille toy et aprestes briefment, 
<lb n="27"/> Car je te vueil avecques moy mener 
<lb n="28"/> Vers un seigneur dont te fault acointer, 
<lb n="29"/> Lequel me tient sa servante treschiere : 
<lb n="30"/> Il nous fera, sans faillir, bonne chiere.» </q> 
<lb n="31"/> Je respondy : <q> « Maistresse gracieuse, 
<lb n="32"/> De lyé cueur et voulenté joyeuse 
<lb n="33"/> Vostre vouloir suy content d'acomplir. 
<lb n="34"/> Mais humblement je vous vueil requerir 
<lb n="35"/> Qu'il vous plaise le nom de moy nommer 
<lb n="36"/> De ce seigneur dont je vous oy parler. 
<lb n="37"/> Car s'ainsi est que sienne vous tenés, 
<lb n="38"/> Sien estre vueil, se le me commandés, 
<lb n="39"/> Et en tous fais vous savez que desire 
<lb n="40"/> Vous ensuïr, sans en riens contredire. 
<lb n="41"/> - Puis qu'ainsi est, dist elle, mon enfant, 
<lb n="42"/> Que de savoir son nom desirez tant, 
<lb n="43"/> Sachiez de vray que c'est le Dieu d'Amours 
<lb n="44"/> Que j'ay servy et serviray tousjours, 
<lb n="45"/> Car de pieça suy de sa retenue, 
<lb n="46"/> Et de ses gens et de lui bien congneue. 
<lb n="47"/> Oncques ne vis maison, jour de ta vie, 
<lb n="48"/> De plaisans gens si largement remplie ; 
<lb n="49"/> Je te feray avoir d'eulx accointance, 
<lb n="50"/> La trouverons de tous biens habondance.» </q> 
<pb n="3"/>

<lb n="51"/> Du Dieu d'Amours quant parler je l'oy, 
<lb n="52"/> Aucunement me trouvay esbahy ; 
<lb n="53"/> Pour ce lui dis : <q> « Maistresse, je vous prie 
<lb n="54"/> Pour le present que je n'y voise mie, 
<lb n="55"/> Car j'ay oy a plusieurs raconter 
<lb n="56"/> Les maulx qu'Amour leur a fait endurer. 
<lb n="57"/> En son dangier bouter ne m'oseroye, 
<lb n="58"/> Car ses tourmens endurer ne pourroye : 
<lb n="59"/> Trop jenne suy pour porter si grant fais, 
<lb n="60"/> Il vault trop mieulx que je me tiengne en pais. 
<lb n="61"/> - Fy, dist elle, par Dieu tu ne vaulx riens ! 
<lb n="62"/> Tu ne congnois l'onneur et les grans biens 
<lb n="63"/> Que peus avoir, si tu es amoureux. 
<lb n="64"/> Tu as oy parler les maleureux, 
<lb n="65"/> Non pas amans qui congnoissent qu'est joye ; 
<lb n="66"/> Car raconter au long ne te sauroye 
<lb n="67"/> Les biens qu'Amours scet aux siens departir. 
<lb n="68"/> Essaye les, puis tu pourras choisir 
<lb n="69"/> Se tu les veulx ou avoir ou laissier : 
<lb n="70"/> Contre vouloir nul n'est contraint d'amer.» </q> 
<lb n="71"/> Bien me revint son gracieux langage 
<lb n="72"/> Et tost muay mon propos et courage, 
<lb n="73"/> Quant j'entendy que nul ne contraindroit 
<lb n="74"/> Mon cueur d'amer, fors ainsy qu'il vouldroit ; 
<lb n="75"/> Si lui ay dit : <q> « Se vous me promettés, 
<lb n="76"/> Ma Maistresse, que point n'obligerés 
<lb n="77"/> Mon cueur ne moy contre nostre plaisir, 
<lb n="78"/> Pour ceste fois je vous vueil obéir 
<lb n="79"/> Et a present vous suivray ceste voye ; 
<lb n="80"/> Je prie a Dieu qu'a honneur m'y convoye ! 
<pb n="4"/>

<lb n="81"/> - Ne te doubtes, se dist elle, de moy. 
<lb n="82"/> Je te prometz et jure, par ma foy, 
<lb n="83"/> Par moy ton cueur ja forcé ne sera, 
<lb n="84"/> Mais garde soy qui garder se pourra ; 
<lb n="85"/> Car je pense que ja n'aura povoir 
<lb n="86"/> De se garder, mais changera vouloir 
<lb n="87"/> Quant Plaisance lui monstrera a l'ueil 
<lb n="88"/> Gente Beaulté plaine de doulx acueil, 
<lb n="89"/> Jeune, sachant, et de maniere lye 
<lb n="90"/> Et de tous biens a droit souhait garnie.» </q> 
<lb n="91"/> Sans plus parler, sailli hors de mon lit, 
<lb n="92"/> Quant promis m'eut ce que devant est dit ; 
<lb n="93"/> Et m'aprestay le plus joliement 
<lb n="94"/> Que peu faire, par son commandement. 
<lb n="95"/> Car jennes gens qui desirent honneur, 
<lb n="96"/> Quant veoir vont aucun royal seigneur, 
<lb n="97"/> Ilz se doivent mettre de leur puissance 
<lb n="98"/> En bon array, car cela les avance 
<lb n="99"/> Et si les fait estre prisiez des gens, 
<lb n="100"/> Quant on les voit netz, gracieux et gens. 
<lb n="101"/> Tantost aprés tous deux nous en alasmes 
<lb n="102"/> Et si longtemps ensemble cheminasmes 
<lb n="103"/> Que venismes au plus pres d'un manoir 
<lb n="104"/> Trop bel assis et plaisant a veoir. 
<lb n="105"/> Lors Jennesse me dist : <q> « Cy est la place 
<lb n="106"/> Ou Amour tient sa court et se soulace. 
<lb n="107"/> Que t'en semble, n'est elle pas tresbelle ?» </q> 
<lb n="108"/> Je respondy : <q> « Oncque mais ne vi telle.» </q> 
<lb n="109"/> Ainsi parlant approchasmes la porte, 
<lb n="110"/> Qui a veoir fut tresplaisant et forte. 
<pb n="5"/>

<lb n="111"/> Lors Jennesse si hucha le portier, 
<lb n="112"/> Et lui a dit : <q> « J'ay cy un estrangier 
<lb n="113"/> Avecques moy ; entrer nous fault leans : 
<lb n="114"/> On l'appelle Charles, duc d'Orlians.» </q> 
<lb n="115"/> Sans nul delay le portier nous ouvry, 
<lb n="116"/> Dedens nous mist et puis nous respondy : 
<lb n="117"/> <q> « Tous deux estes cyens les bien venus ; 
<lb n="118"/> Aler m'en vueil, s'il vous plaist, vers Venus 
<lb n="119"/> Et Cupido : si leur raconteray 
<lb n="120"/> Qu'estes venuz et ceans mis vous ay.» </q> 
<lb n="121"/> Ce portier fut appellé Compaignie 
<lb n="122"/> Qui nous receu de maniere si lye. 
<lb n="123"/> De nous party, a Amour s'en ala ; 
<lb n="124"/> Briefment aprés devers nous retourna 
<lb n="125"/> Et amena Bel Acueil et Plaisance, 
<lb n="126"/> Qui de l'ostel avoient l'ordonnance. 
<lb n="127"/> Lors, quant de nous approuchier je les vy, 
<lb n="128"/> Couleur changay et de cueur tressailly. 
<lb n="129"/> Jeunesse dist : <q> « De riens ne t'esbahys ; 
<lb n="130"/> Soies courtois et en faiz et en dis.» </q> 
<lb n="131"/> Jennesse tost se tira devers eulx, 
<lb n="132"/> Aprés elle m'en alay tout honteux, 
<lb n="133"/> Car jennes gens perdent tost contenance 
<lb n="134"/> Quant en lieu sont ou n'ont point d'acointance ; 
<lb n="135"/> Si lui ont dit : <q> « Bien soyez vous venue.» </q> 
<lb n="136"/> Puis par la main l'ont liement tenue. 
<lb n="137"/> Elle leur dit : <q> « De cueur vous en mercy ; 
<lb n="138"/> J'ay amené ceans cest enfant cy, 
<lb n="139"/> Pour lui moustrer le tresroyal estat 
<lb n="140"/> Du Dieu d'Amours et son joyeux esbat.» </q> 
<pb n="6"/>

<lb n="141"/> Vers moy vindrent me prenant par la main, 
<lb n="142"/> Et me dirent : <q> « Nostre Roy souverain, 
<lb n="143"/> Le Dieu d'Amours, vous prie que venés 
<lb n="144"/> Par devers lui, et bien venu serés.» </q> 
<lb n="145"/> Je respondy humblement : <q> « Je mercie 
<lb n="146"/> Amour et vous de vostre courtoisie ; 
<lb n="147"/> De bon vouloir iray par devers luy, 
<lb n="148"/> Pour ce je suy venu cy au jour d'uy, 
<lb n="149"/> Car Jennesse m'a dit que le verray 
<lb n="150"/> En son estat et gracieux array.» </q> 
<lb n="151"/> Bel Acueil print Jennesse par le bras, 
<lb n="152"/> Et Plaisance si ne m'oublia pas, 
<lb n="153"/> Mais me pria qu'avec elle venisse 
<lb n="154"/> Et tout le jour pres d'elle me tenisse. 
<lb n="155"/> Si alasmes en ce point jusqu'au lieu 
<lb n="156"/> La ou estoit des amoureux le Dieu. 
<lb n="157"/> Entour de lui son peuple s'esbatoit, 
<lb n="158"/> Dançant, chantant, et maint esbat faisoit. 
<lb n="159"/> Tous a genoulz nous meismes humblement, 
<lb n="160"/> Et Jennesse parla premierement 
<lb n="161"/> Disant : <q> « Treshault et noble puissant Prince, 
<lb n="162"/> A qui subgiet est chascune province 
<lb n="163"/> Et que je doy servir et honnorer 
<lb n="164"/> De mon povair, je vous vien presenter 
<lb n="165"/> Ce jenne filz qui en moy a fiance, 
<lb n="166"/> Qui est sailly de la maison de France, 
<lb n="167"/> Creu ou jardin semé de fleur de lis, 
<lb n="168"/> Combien que j'ay loyaument lui promis 
<lb n="169"/> Qu'en riens qui soit je ne le lyeray, 
<lb n="170"/> Mais a son gré son cueur gouverneray.» </q> 
<pb n="7"/>

<lb n="171"/> Amour respond : <q> « Il est le bien venu ; 
<lb n="172"/> Ou temps passé j'ay son pere congneu, 
<lb n="173"/> Plusieurs autres aussi de son lignage 
<lb n="174"/> Ont maintes foiz esté en mon servage, 
<lb n="175"/> Par quoy tenu suy plus de lui bien faire, 
<lb n="176"/> S'il veult aprés son lignage retraire. 
<lb n="177"/> - Vien ça, dist il, mon filz, que penses tu ? 
<lb n="178"/> Fus tu oncques de ma darde feru ? 
<lb n="179"/> Je croy que non, car ainsi le me semble ; 
<lb n="180"/> Vien pres de moy, si parlerons ensemble.» </q> 
<lb n="181"/> De cueur tremblant pres de lui m'aprochay, 
<lb n="182"/> Si lui ay dit : <q> « Sire, quant j'acorday 
<lb n="183"/> A Jennesse de venir devers vous, 
<lb n="184"/> Elle me dist que vous estiez sur tous 
<lb n="185"/> Si trescourtois que chacun desiroit 
<lb n="186"/> De vous hanter, qui bien vous congnoissoit ; 
<lb n="187"/> Je vous suply que je vous treuve tel. 
<lb n="188"/> Estrangier suy venu en vostre hostel, 
<lb n="189"/> Honte seroit a vostre grant noblesse 
<lb n="190"/> Se fait m'estoit ceans mal ou rudesse ! 
<lb n="191"/> - Par moy contraint, dist Amour, ne seras, 
<lb n="192"/> Mais de ceans jamais ne partiras 
<lb n="193"/> Que ne soies es las amoureux pris : 
<lb n="194"/> Je m'en fais fort, se bien l'ay entrepris. 
<lb n="195"/> Souvent mercy me vendras demander 
<lb n="196"/> Et humblement ton fait recommander ; 
<lb n="197"/> Mais lors sera ma grace de toy loing ; 
<lb n="198"/> Car, a bon droit, te fauldray au besoing. 
<lb n="199"/> Et si feray vers toy le dangereux, 
<lb n="200"/> Comme tu fais d'estre vray amoureux. 
<pb n="8"/>

<lb n="201"/> Venez avant, dist il, Plaisant Beauté, 
<lb n="202"/> Je vous requier que, sur la loyauté 
<lb n="203"/> Que me devez, le venez assaillir ; 
<lb n="204"/> Ne le laissiez reposer ne dormir 
<lb n="205"/> Ne nuit, ne jour, s'il ne me fait hommage. 
<lb n="206"/> Aprivoisiez ce compaignon sauvage. 
<lb n="207"/> Ou temps passé vous conqueistes Sampson 
<lb n="208"/> Le fort, aussi le sage <w>Sal<supplied resp="#editor">e</supplied>mon</w> : 
<lb n="209"/> Se cest enfant surmonter ne savez, 
<lb n="210"/> Vostre renon du tout perdu avez.» </q> 
<lb n="211"/> Beauté lors vint, decoste moy s'assist ; 
<lb n="212"/> Un peu se teut, puis doulcement m'a dit : 
<lb n="213"/> <q> « Amy, certes, je me donne mervueille 
<lb n="214"/> Que tu ne veulx pas que l'en te conseille ; 
<lb n="215"/> Au fort saches que tu ne peuz choisir : 
<lb n="216"/> Il te couvient a Amour obeir.» </q> 
<lb n="217"/> Mes yeulx prindrent fort a la regarder, 
<lb n="218"/> Plus longuement ne les en peu garder. 
<lb n="219"/> Quant Beauté vit que je la regardoye, 
<lb n="220"/> Tost par mes yeulx un dard au cueur m'envoye. 
<lb n="221"/> Quant dedens fu, mon cueur vint esveillier, 
<lb n="222"/> Et tellement le print a catoillier 
<lb n="223"/> Que je senti que trop rioit de joye. 
<lb n="224"/> Il me despleut qu'en ce point le sentoye. 
<lb n="225"/> Si commençay mes yeulx fort a tenser, 
<lb n="226"/> Et envoyay vers mon cueur un penser, 
<lb n="227"/> En lui priant qu'il giectast hors ce dard. 
<lb n="228"/> Helas ! helas ! g'y envoiay trop tard : 
<lb n="229"/> Car quant Penser arriva vers mon cueur, 
<lb n="230"/> Il le trouva ja pasmé de doulceur. 
<pb n="9"/>

<lb n="231"/> Quand je le sceu, je dis par desconfort : 
<lb n="232"/> <q> « Je hé ma vie et desire ma mort, 
<lb n="233"/> Je hé mes yeulx, car par eux suy deceu, 
<lb n="234"/> Je hé mon cueur qu'ay nicement perdu, 
<lb n="235"/> Je hé ce dard qui ainsi mon cueur blesse. 
<lb n="236"/> Venez avant, partués moy, Destresse, 
<lb n="237"/> Car mieulx me vault tout a un cop morir 
<lb n="238"/> Que longuement en desaise languir ! 
<lb n="239"/> Je congnois bien, mon cueur est pris es las 
<lb n="240"/> Du Dieu d'Amours, par vous, Beauté, helas !» </q> 
<lb n="241"/> Adonc je cheu aux piez d'Amours malade, 
<lb n="242"/> Et semblay mort, tant euz la coleur fade. 
<lb n="243"/> Il m'apperceu ; si commença a rire, 
<lb n="244"/> Disant : <q> « Enfant, tu as besoing d'un mire ! 
<lb n="245"/> Il semble bien par ta face palie 
<lb n="246"/> Que tu seuffres tresdure maladie ; 
<lb n="247"/> Je cuidoye que tu fusses si fort 
<lb n="248"/> Qu'il ne fust riens qui te peust faire tort ; 
<lb n="249"/> Et maintenant, ainsi soudainement, 
<lb n="250"/> Tu es vaincu par Beauté seulement ! 
<lb n="251"/> Ou est ton cueur pour le present alé ? 
<lb n="252"/> Ton grant orgueil est bientost ravalé : 
<lb n="253"/> Il m'est advis tu deusses avoir honte 
<lb n="254"/> Si de legier quant Beauté te surmonte 
<lb n="255"/> Et a mes piez t'a abatu a terre. 
<lb n="256"/> Revenge toy, se tu vaulx riens pour guerre ; 
<lb n="257"/> Ou a elle il vault mieulx de toy rendre, 
<lb n="258"/> Se tu ne scez autrement te deffendre : 
<lb n="259"/> Car de deux maulx, puis que tu peuz eslire, 
<lb n="260"/> C'est le meillieur que preignes le moins pire.» </q> 
<pb n="10"/>

<lb n="261"/> Ainsi de moy fort Amour se mocquoit ; 
<lb n="262"/> Mais non pourtant de ce ne me challoit, 
<lb n="263"/> Car de doleur je estoie si enclos 
<lb n="264"/> Que je ne tins compte de tous ses mos. 
<lb n="265"/> Quant Jennesse vit que point ne parloye, 
<lb n="266"/> Car tout advis et sens perdu avoye, 
<lb n="267"/> Pour moy parla et au Dieu d'Amours dist : 
<lb n="268"/> <q> « Sire, vueilliez qu'il ait aucun respit.» </q> 
<lb n="269"/> Amour respont : <q> « Jamais respit n'aura 
<lb n="270"/> Jusques a tant que rendu se sera !» </q> 
<lb n="271"/> Beauté mist lors en son giron ma teste 
<lb n="272"/> Et si m'a dit : <q> « De main mise t'arreste, 
<lb n="273"/> Rens toy a moy, et tu feras que sage, 
<lb n="274"/> Et a Amours va faire ton hommage.» </q> 
<lb n="275"/> Je respondy : <q> « Ma Dame, je le vueil, 
<lb n="276"/> Je me soubzmetz du tout a vostre vueil ; 
<lb n="277"/> Au Dieu d'Amours et a vous je me rens. 
<lb n="278"/> Mon povre cueur a mort feru je sens, 
<lb n="279"/> Vueilliez avoir pitié de ma tristesse, 
<lb n="280"/> Jeune, gente, nompareille Princesse !» </q> 
<lb n="281"/> Quant je me fu ainsi rendu a elle : 
<lb n="282"/> <q> « Je maintendray, dist elle, ta querelle 
<lb n="283"/> Envers Amour, et tant pourchasseray 
<lb n="284"/> Qu'en sa grace recevoir te feray.» </q> 
<lb n="285"/> A brief parler, et sans faire long compte, 
<lb n="286"/> Au Dieu d'Amours mon fait au vray raconte, 
<lb n="287"/> Et lui a dit : <q> « Sire, je l'ay conquis, 
<lb n="288"/> Il s'est a vous et a moy tout soubzmis : 
<lb n="289"/> Vueilliez avoir de sa doleur mercy, 
<lb n="290"/> Puis que vostre se tient, et mien aussi. 
<pb n="11"/>

<lb n="291"/> S'il a meffait vers vous, il s'en repent, 
<lb n="292"/> Et se soubzmet en vostre jugement. 
<lb n="293"/> Puis qu'il se veult a vous abandonner, 
<lb n="294"/> Legierement lui devez pardonner ; 
<lb n="295"/> Chascun seigneur qui est plain de noblesse 
<lb n="296"/> Doit departir mercy a grant largesse. 
<lb n="297"/> De vous servir sera plus obligié, 
<lb n="298"/> Se franchement son mal est allegié ; 
<lb n="299"/> Et si mettra paine de desservir 
<lb n="300"/> Voz grans biensfais par loyaument servir.» </q> 
<lb n="301"/> Amours respont : <q> « Beauté, si sagement 
<lb n="302"/> Avez parlé et raisonnablement 
<lb n="303"/> Que pardonner lui vueil la malvueillance 
<lb n="304"/> Qu'ay eu vers lui ; car par oultrecuidance 
<lb n="305"/> Me courroussa quant, comme foul et nice, 
<lb n="306"/> Il refusa d'entrer en mon service. 
<lb n="307"/> Faictes de lui ainsi que vous vouldrés, 
<lb n="308"/> Content me tiens de ce que vous ferés ; 
<lb n="309"/> Tout le soubzmetz a vostre voulenté, 
<lb n="310"/> Sauve, sans plus, ma souveraineté.» </q> 
<lb n="311"/> Beauté respond : <q> « Sire, c'est bien raison 
<lb n="312"/> Par dessus tous et sans comparaison, 
<lb n="313"/> Que pour seigneur et souverain vous tiengne, 
<lb n="314"/> Et ligement vostre subgiet deviengne. 
<lb n="315"/> Premierement devant vous jurera 
<lb n="316"/> Que loyaument de cueur vous servira, 
<lb n="317"/> Sans espargnier, soit de jours ou de nuis, 
<lb n="318"/> Paine, soussy, dueil, courroux ou ennuis ; 
<lb n="319"/> Et souffrera, sans point se repentir, 
<lb n="320"/> Les maulx qu'amans ont souvent a souffrir. 
<pb n="12"/>

<lb n="321"/> Il jurera aussi secondement 
<lb n="322"/> Qu'en ung seul lieu amera fermement, 
<lb n="323"/> Sans point querir ou desirer le change ; 
<lb n="324"/> Car, sans faillir, ce seroit trop estrange 
<lb n="325"/> Que bien servir peust un cueur en mains lieux, 
<lb n="326"/> Combien qu'aucuns cueurs ne demandent mieulx 
<lb n="327"/> Que de servir du tout a la volée, 
<lb n="328"/> Et qu'ilz ayent d'amer la renommée ; 
<lb n="329"/> Mais au derrain ilz s'en treuvent punis 
<lb n="330"/> Par Loyauté dont ilz sont ennemis. 
<lb n="331"/> En oultre plus promettra tiercement 
<lb n="332"/> Que voz conseulx tendra secrettement, 
<lb n="333"/> Et gardera de mal parler sa bouche. 
<lb n="334"/> Noble Prince, ce point cy fort vous touche ; 
<lb n="335"/> Car mains amans, par leurs nices paroles, 
<lb n="336"/> Par sotz regars et contenances folles, 
<lb n="337"/> Ont fait parler souvent les mesdisans, 
<lb n="338"/> Par quoy grevez ont esté voz servans, 
<lb n="339"/> Et ont receu souventesfoiz grant perte, 
<lb n="340"/> Contre raison et sans nulle desserte. 
<lb n="341"/> Avecques ce, il vous fera serment 
<lb n="342"/> Que s'il reçoit aucun avancement 
<lb n="343"/> En vous servant, qu'il n'en fera ventance. 
<lb n="344"/> Cestui meffait dessert trop grant vengeance : 
<lb n="345"/> Car quant dames veulent avoir pitié 
<lb n="346"/> De leurs servans, leur moustrant amitié, 
<lb n="347"/> Et de bon cueur aucun reconfort donnent, 
<lb n="348"/> En ce faisant leurs honneurs abandonnent 
<lb n="349"/> Soubz fiance de trouver leurs amans 
<lb n="350"/> Secrez, ainsi qu'en font les convenans. 
<pb n="13"/>

<lb n="351"/> Ces quatre poins qu'ay cy devant nommez 
<lb n="352"/> De tous amans doivent estre gardez, 
<lb n="353"/> Qui a honneur et avancement tirent 
<lb n="354"/> Et leurs amours a fin mener desirent. 
<lb n="355"/> Six autres pointz aussi accordera, 
<lb n="356"/> Mais par serement point ne les promettra, 
<lb n="357"/> Car nul amant estre contraint ne doit 
<lb n="358"/> De les garder, se son prouffit n'y voit ; 
<lb n="359"/> Mais se faire veult, aprés bon conseil, 
<lb n="360"/> A les garder doit mettre son traveil. 
<lb n="361"/> Le premier est qu'il se tiengne jolis, 
<lb n="362"/> Car les dames le tiennent a grant pris. 
<lb n="363"/> Le second est que trescourtoisement 
<lb n="364"/> Soy maintendra et gracieusement. 
<lb n="365"/> Le tiers point est que, selon sa puissance, 
<lb n="366"/> Querra honneur et poursuivra vaillance. 
<lb n="367"/> Le quatriesme qu'il soit plain de largesse, 
<lb n="368"/> Car c'est chose qui avance noblesse. 
<lb n="369"/> Le cinquiesme qu'il suivra compaignie 
<lb n="370"/> Amant honneur et fuiant villenie. 
<lb n="371"/> Le siziesme point et le derrenier 
<lb n="372"/> Est qu'il sera diligent escolier, 
<lb n="373"/> En aprenant tous les gracieux tours, 
<lb n="374"/> A son povair, qui servent en amours : 
<lb n="375"/> C'est assavoir a chanter et dansser, 
<lb n="376"/> Faire chançons et balades rimer, 
<lb n="377"/> Et tous autres joyeux esbatemens. 
<lb n="378"/> Ce sont ycy les dix commandemens 
<lb n="379"/> Vray Dieu d'Amours, que je feray jurer 
<lb n="380"/> A cest enfant, s'il vous plaist l'apeller.» </q> 
<pb n="14"/>

<lb n="381"/> Lors m'appella, et me fist les mains mettre 
<lb n="382"/> Sur ung livre, en me faisant promettre 
<lb n="383"/> Que feroye loyaument mon devoir 
<lb n="384"/> Des poins d'amours garder, a mon povair ; 
<lb n="385"/> Ce que je fis de bon vueil, lyement. 
<lb n="386"/> Adonc Amour a fait commandement 
<lb n="387"/> A Bonne Foy, d'Amours chief secretaire, 
<lb n="388"/> De ma Lettre de retenue faire. 
<lb n="389"/> Quant faicte fut, Loyaulté la seella 
<lb n="390"/> Du seel d'Amours et la me delivra. 
<lb n="391"/> Ainsi Amour me mist en son servage, 
<lb n="392"/> Mais pour seurté retint mon cueur en gage ; 
<lb n="393"/> Pour quoy lui dis que vivre ne pourroye 
<lb n="394"/> En cest estat, s'un autre cueur n'avoye. 
<lb n="395"/> Il respondit : <q> « Espoir, mon medicin, 
<lb n="396"/> Te gardera de mort, soir et matin, 
<lb n="397"/> Jusques a tant qu'auras en lieu du tien 
<lb n="398"/> Le cueur d'une qui te tendra pour sien. 
<lb n="399"/> Gardes tousjours ce que t'ay commandé, 
<lb n="400"/> Et je t'auray pour bien recommandé.» </q> 
</ab></div>
<div>
<head>COPIE DE LA LETTRE DE RETENUE.</head>
<ab type="gv"> 
<lb n="401"/> Dieu Cupido et Venus la Deesse, 
<lb n="402"/> Ayans povair sur Mondaine Liesse, 
<lb n="403"/> Salus de cueur, par nostre grant humblesse, 
<lb n="404"/> A tous amans. 
<lb n="405"/> Savoir faisons que le duc d'Orlians, 
<lb n="406"/> Nommé Charles, a present jeune d'ans, 
<lb n="407"/> Nous retenons pour l'un de noz servans 
<lb n="408"/> Par ces presentez ; 
<pb n="15"/>

<lb n="409"/> Et lui avons assigné sur noz rentes 
<lb n="410"/> Sa pension en joyeuses attentes, 
<lb n="411"/> Pour en joïr par noz lectres patentes 
<lb n="412"/> Tant que vouldrons ; 
<lb n="413"/> En esperant que nous le trouverons 
<lb n="414"/> Loyal vers nous, ainsi que fait avons 
<lb n="415"/> Ses devanciers, dont contens nous tenons 
<lb n="416"/> Tresgrandement. 
<lb n="417"/> Pour ce donnons estroit commandement 
<lb n="418"/> Aux officiers de nostre Parlement 
<lb n="419"/> Qu'ilz le traittent et aident doulcement 
<lb n="420"/> En tout affaire, 
<lb n="421"/> A son besoing, sans venir au contraire, 
<lb n="422"/> Si chier qu'ilz ont nous obeir et plaire, 
<lb n="423"/> Et qu'ilz doubtent envers nous de forfaire 
<lb n="424"/> En corps et biens ; 
<lb n="425"/> Le soustenant, sans y espargnier riens, 
<lb n="426"/> Contre Dangier avecques tous les siens : 
<lb n="427"/> Malle Bouche, plaine de faulx maintiens, 
<lb n="428"/> Et Jalousie ; 
<lb n="429"/> Car chascun d'eulx de grever estudie 
<lb n="430"/> Les vraiz subgietz de nostre Seigneurie, 
<lb n="431"/> Dont il est l'un et sera a sa vie. 
<lb n="432"/> Car son serment 
<lb n="433"/> De nous servir, devant tous, ligement, 
<lb n="434"/> Avons receu, et pour plus fermement 
<lb n="435"/> Nous asseurer qu'il fera loyaument 
<lb n="436"/> Entier devoir, 
<lb n="437"/> Avons voulu en gage recevoir 
<lb n="438"/> Le cueur de lui, lequel, de bon vouloir, 
<lb n="439"/> A tout soubzmis en noz mains et povoir ; 
<lb n="440"/> Pour quoy tenus 
<pb n="16"/>

<lb n="441"/> Sommes a lui par ce de plus en plus ; 
<lb n="442"/> Si ne seront pas ses biens fais perdus, 
<lb n="443"/> Ne ses travaulx pour neant despendus ; 
<lb n="444"/> Mais pour moustrer 
<lb n="445"/> A toutes gens bon exemple d'amer, 
<lb n="446"/> Nous le voulons richement guerdonner, 
<lb n="447"/> Et de noz biens a largesse donner. 
<lb n="448"/> Tesmoing noz seaulx 
<lb n="449"/> Cy atachiez, devant tous noz feaulx, 
<lb n="450"/> Gens de conseil et serviteurs loyaulx, 
<lb n="451"/> Venuz vers nous par mandemens royaulx, 
<lb n="452"/> Pour nous servir. 
<lb n="453"/> Donné le jour saint Valentin martir, 
<lb n="454"/> En la cité de Gracieux Desir, 
<lb n="455"/> Ou avons fait nostre conseil tenir. 
<lb n="456"/> Par Cupido et Venus souverains, 
<lb n="457"/> A ce presens plusieurs Plaisirs Mondains. 
</ab>
</div>
</body>
</text>
</TEI>