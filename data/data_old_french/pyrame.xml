<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"><teiHeader>
  <fileDesc>
    <titleStmt>
      <title type="main">Pyrame et Thisbé</title>
      <title type="formal">pyrame</title>
      <title type="reference">pyrame</title>
      <title type="DEAF">PirBa</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="digitizer">
        <resp>scannage et océrisation</resp>
        <name xml:id="FR">Fleur Rodde</name>
      </respStmt>
      <respStmt xml:id="proofreader2">
        <resp>Relecture et balisage XML-TEI</resp>
        <name xml:id="LHostrenko">Laura Hostrenko</name>
      </respStmt>
    </editionStmt>
    <extent>- Numéros de pages saisies : de 22 à 80 ;
            - Nombre de mots d'après la base des descripteurs : <num xml:id="nb_mots_given">4724</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">5671</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/pyrame</idno>
      <idno type="doi">10.34847/nkl.1f02318k</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Pyrame et Thisbé, édité par Emmanuèle Baumgartner, Paris, 2000. 
              Publié en ligne par la Base de français médiéval, http://catalog.bfm-corpus.org/pyrame.
              Dernière révision le 2022-01-30.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Pyrame et Thisbé : Narcisse : Philomena : Trois contes : du XIIe siècle français : imités d'Ovide : Présentés, édités et traduits : par Emmanuèle Baumgartner // Pyrame et Thisbé</title>
          <respStmt>
            <resp xml:id="editor">Éditeur scientifique</resp>
            <name type="person">Emmanuèle Baumgartner</name>
          </respStmt>
        </titleStmt>
          <extent>30 page(s), soit 22-80 (pages paires)
        </extent>
        <publicationStmt>
          <publisher>Gallimard</publisher>
          <pubPlace>Paris</pubPlace>
          <date>2000</date>
          <idno type="isbn">2-07-040317-3</idno>
          <idno type="sigle_DEAF">PirBa</idno>
          <idno type="cote_biblio">IHRIM : COR3-BAU</idno>
        </publicationStmt><seriesStmt><title>Folio classique</title><idno type="collection">3448</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="30"/>
        <tagUsage gi="body" occurs="1"/>
        <tagUsage gi="div" occurs="1"/>
        <tagUsage gi="head" occurs="1"/>
        <tagUsage gi="hi" occurs="1"/>
        <tagUsage gi="lb" occurs="889"/>
        <tagUsage gi="pb" occurs="30"/>
        <tagUsage gi="q" occurs="15"/>
        <tagUsage gi="text" occurs="1"/>
        <tagUsage gi="w" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Pyrame et Thisbé</title>
      <date type="compo" when="1157-01-01" notBefore="1155-01-01" notAfter="1160-01-01" n="12">entre 1155 et 1160</date>
      <date type="compo_periode">ancien</date>
      <date type="compo_sous_siecle" n="12_2">milieu</date>
      <date type="ms" when="1325-01-01" notBefore="1320-01-01" notAfter="1330-12-31">ca. 1325</date>
      <idno type="msIdentifier">Rouen 1044 (O.4)</idno>
      <region type="dialecte_auteur">non défini</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="reprise">Métamorphoses d'Ovide</derivation>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">reprise</term>
      </keywords>
    </textClass>
  </profileDesc>
  <revisionDesc>
    <change who="#FR" when="2006-01-31">scannage et océrisation</change>
    <change who="#LHostrenko" when="2022-01-30">Relecture et balisage XML-TEI</change>
    <change when="2022-01-30">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader><text>
<body>
<pb n="22"/>
<div><head>Piramus et Tysbé</head><ab type="gv">
<lb n="1"/>En Babilone la cité
<lb n="2"/>Furent dui home renomé,
<lb n="3"/>De grant valour, de grant hautesce,
<lb n="4"/>De parenté et de richesce.
<lb n="5"/>Li riche home orent .II. enfans
<lb n="6"/>D'une biauté et d'uns samblans :
<lb n="7"/>L'uns fu vallés, l'autre meschine ;
<lb n="8"/>Tant biaux n'orent rois ne roÿne.
<lb n="9"/>.II. enfans orent li riche home,
<lb n="10"/>Qu'Ovides en son livre nome
<lb n="11"/>Et dist qu'il furent apelé
<lb n="12"/>L'un Piramus, l'autre Tysbé.
<lb n="13"/>Ançois qu'il eüssent .VII. ans,
<lb n="14"/>Toucha Amours les .II. enfans
<lb n="15"/>Et navra plus en lor endroit
<lb n="16"/>Que lor aëz ne requeroit.
<lb n="17"/>Li pers aëz, l'igaulz corages,
<lb n="18"/>Lor grans biautez, lor grans parages,
<lb n="19"/>Les paroles, les ris, les jeus,
<lb n="20"/>Et li aaisement d'eulz deus,
<lb n="21"/>Et li entreveoir souvent
<lb n="22"/>Lor donnerent esmouvement
<pb n="24"/>
<lb n="23"/>Haÿ, Amors, devant tes jex
<lb n="24"/>Ne puet durer joenes ne viex ;
<lb n="25"/>II n'est jouvente ni aëz
<lb n="26"/>Qui de ton dart ne soit navrez.
<lb n="27"/>Contre ton dart n'a nulle essoigne
<lb n="28"/>Double haubers ne double broigne.
<lb n="29"/>Ta saiete ne set faillir,
<lb n="30"/>Vers lui ne puet nulz home garir.
<lb n="31"/>Sans doleur fais traire souspir,
<lb n="32"/>Sans sanc espandre fais palir.
<lb n="33"/>Li fers de ton dart porte feu,
<lb n="34"/>Souspirs, la fleche dou mileu.
<lb n="35"/>Li fers navre dou regarder,
<lb n="36"/>Et la fleche coule el penser.
<lb n="37"/>Li penon font les apareulz,
<lb n="38"/>La coiche ajouste ses conceulz.
<lb n="39"/>De tel saiete et de tel lance
<lb n="40"/>Navra Amours en lor enfance
<lb n="41"/>Le jovencel et la meschine,
<lb n="42"/>Tres que la mort lor fu voisine.
<lb n="43"/>Encor ne sevent riens d'Amours,
<lb n="44"/>Si les a mist en grans freours :
<lb n="45"/>Ja lor plaist par matin lever
<lb n="46"/>Et l'un de l'autre porpenser,
<lb n="47"/>Et jeünent plus que lor droit
<lb n="48"/>Et lor aëz ne requeroit.
<lb n="49"/>Par matinet chascun s'en emble,
<lb n="50"/>Si vont le jour jouer ensamble,
<lb n="51"/>Deduient soi o les enfans
<lb n="52"/>De lor aëz et de lor tans.
<lb n="53"/>Le jour pensent d'eulz esgarder,
<lb n="54"/>Qu'il ne s'en pueent saoler.
<lb n="55"/>Tart revienent a lor ostaulz
<pb n="26"/>
<lb n="56"/>Quar li departirs lor est maulz.
<lb n="57"/>Plaist lor a faire mainte chose
<lb n="58"/>Dont l'en mout les manace et chose.
<lb n="59"/>Tant comme jaspes sormonte voirre
<lb n="60"/>Et or argent, et primevoirre
<lb n="61"/>A la marouste sormonté,
<lb n="62"/>Tant sormontoient de bonté
<lb n="63"/>Et de valour et de biauté
<lb n="64"/>Cil dui tous ceulz de la cité.
<lb n="65"/>Par grant conseil et par grant cure
<lb n="66"/>Et par grant sens les fist Nature.
<lb n="67"/>Tant com lor aëz fu contraire
<lb n="68"/>A ce qu'Amours requiert a faire,
<lb n="69"/>Et il furent dedens .X. ans,
<lb n="70"/>Fu assés lor leesce grans
<lb n="71"/>D'aler ensamble et de parler,
<lb n="72"/>D'esbanoier et de joer.
<lb n="73"/>Li dous regars, li simples sens
<lb n="74"/>Et li non convenables temps,
<lb n="75"/>Et que nulz biens n'est sans envie,
<lb n="76"/>Ne nulz sers n'est sans felonie,
<lb n="77"/>Les fist departir et garder,
<lb n="78"/>Qu'il ne porent ensamble aler.
<lb n="79"/>.I. sers perçut lor contenance
<lb n="80"/>Et dist : <q>« Or sai je sans doutance
<lb n="81"/>Que mout s' <w>entr'</w> aiment cil enfant,
<lb n="82"/>Et se il fussent auques grant
<lb n="83"/>Et il eüssent tel lesir,
<lb n="84"/>Griez chose fust dou departir. »</q>
<lb n="85"/>A la mere a la damoisele
<lb n="86"/>Porta li sers ceste novele,
<lb n="87"/>Et cele dist : <q>«Des or t'en tés,
<lb n="88"/>Quar il n'assambleront ja més. »</q>
<pb n="28"/>
<lb n="89"/>Puis dist a une chamberiere :
<lb n="90"/><q>«Garde, se tu m'as de riens chiere,
<lb n="91"/>Que Tysbé n'isse fors de l'us,
<lb n="92"/>Ne qu'el ne voie Piramus. »</q>
<lb n="93"/>Adont leva uns maltalans
<lb n="94"/>Entre les peres aus enfans,
<lb n="95"/>Une tençon et une envie,
<lb n="96"/>Qui puis dura toute lor vie.
<lb n="97"/>Ceste chose fist destorber
<lb n="98"/>Les .II. enfans a aprimer,
<lb n="99"/>Et d'assambler par mariage,
<lb n="100"/>Et d'envoier entr'eulz message.
<lb n="101"/>Li dui enfant sont en destroit,
<lb n="102"/>Li uns n'ot l'autre ne ne voit :
<lb n="103"/>Mout lor samble griez la devise
<lb n="104"/>Que lor parens ont entr'aulz mise,
<lb n="105"/>Mes ce que l'en les garde plus,
<lb n="106"/>- Tysbé n'ose issir fors de l'us
<lb n="107"/>Ne Piramus vers lui garder - ,
<lb n="108"/>Fet plus lor amour aviver.
<lb n="109"/>Andui croissent selonc lor tens :
<lb n="110"/>Croist lor aëz et croist lor sens,
<lb n="111"/>Croist lor ardours et croist lor plaie,
<lb n="112"/>Et croist li feus qui riens n'apaie,
<lb n="113"/>Croist lor amours et lor aëz,
<lb n="114"/>Et ja orent .XV. ans passez.
<lb n="115"/>Et puis qu'il vindrent en jouvent
<lb n="116"/>Et il choisirent escïent,
<lb n="117"/>Et lor aëz s'ahert au cours
<lb n="118"/>Ou nature choisist amours,
<lb n="119"/>Adont nes lesse plus guerir.
<lb n="120"/>Li lonc penser, li griés souspir,
<lb n="121"/>Les grans dolors, li fort complaint,
<pb n="30"/>
<lb n="122"/>Li durs tormenz au cuer lor maint.
<lb n="123"/>Dementent soi et nuit et jour,
<lb n="124"/>Toute lor vie est en dolour;
<lb n="125"/>Plorent, plaignent chascuns par soi,
<lb n="126"/>Ne sevent d'eulz prendre conroi,
<lb n="127"/>Ne ne pueent trouver remire
<lb n="128"/>Ne par mecine ne par mire.
<lb n="129"/>Li feux lor siet dedens les os,
<lb n="130"/>Qui ne lor lesse avoir repos,
<lb n="131"/>Ains les travaille jor et nuit
<lb n="132"/>Et de mortel travail les cuit.
<lb n="133"/>Cil feux et cele flame seule
<lb n="134"/>Retrait les ners et art la meule,
<lb n="135"/>Tault la vertu, change biauté,
<lb n="136"/>Et chace toute alegrieté.</ab>
<ab type="gv">
<lb n="137"/>Piramus est plains de tristour,
<lb n="138"/>Plains de souspir et plains de plour,
<lb n="139"/>Plains de penser et plains de cure.
<lb n="140"/>Demente soi en tel mesure
<lb n="141"/>	Sovent :</ab>
<ab type="gv" rend="ital">
<lb n="142"/><q>Hé, las ! fet il, chetis, dolent,
<lb n="143"/>Soufferai longues cest torment ?
<lb n="144"/>Tous tens ai duel, joie noient,
<lb n="145"/>Et com plus me dueil, plus m'esprent
<lb n="146"/>	Amour.
<lb n="147"/>Je mens certes, ains est ardour
<lb n="148"/>Qui ensi vient de jour en jour;
<lb n="149"/>Si taint ma force et ma coulour
<lb n="150"/>Com fait la fueille la froidour.
<lb n="151"/>	Hé, las!
<lb n="152"/>Hé, Piramus, quel la feras ?
<pb n="32"/>
<lb n="153"/>En quel guise te contendras ?
<lb n="154"/>Haÿ, pere qui m'engendras,
<lb n="155"/>	Pour quoi
<lb n="156"/>N'as tu ore pitié de moi ?
<lb n="157"/>Se tu ne prens autre conroi,
<lb n="158"/>Ou par enging ou par desroi
<lb n="159"/>	Ferai
<lb n="160"/>Tysbé, bele, que te verrai,
<lb n="161"/>Ou se ce non pour toi morrai.
<lb n="162"/>Saches, se par amours ne t'ai,
<lb n="163"/>Que par force te ravirai.
<lb n="164"/>	La mort
<lb n="165"/>Iert mon refuge et mon confort,
<lb n="166"/>S'aulques me tient cis mal si fort
<lb n="167"/>Ou se longues m'est fais cis tors.
<lb n="168"/>	Tors fais ?
<lb n="169"/>Hé, Dieux, pour quoi n' est fait cis plais,
<lb n="170"/>Que nos parens fussent em pais ?
<lb n="171"/>N'eüssons mie tant d'agais !
<lb n="172"/>	Gaitier !
<lb n="173"/>Ja ne puis je tant esploitier
<lb n="174"/>Que je trouvaisse messagier
<lb n="175"/>Que je li peüsse envoier.
<lb n="176"/>	Cui chault ? 
<pb n="34"/>
<lb n="177"/>Ne monte riens, se Dieux me sault.
<lb n="178"/>Haÿ, Peres qui mains en hault,
<lb n="179"/>Estain le feu qui si m'assault,
<lb n="180"/>	Le feu
<lb n="181"/>Qui m'a tolu et ris et jeu;
<lb n="182"/>Ne puis guerir en nesun leu.
<lb n="183"/>	Amie,
<lb n="184"/>Pour vous est ma coulour perie,
<lb n="185"/>Mon cors navré, ma chars percie.
<lb n="186"/>Bele, pour vous despens ma vie
<lb n="187"/>	En plours.
<lb n="188"/>Consentez moi, li dieux d'amours,
<lb n="189"/>Qu'encor la tiengne nuit ou jours,
<lb n="190"/>Ou a leesce ou a dolours !
<lb n="191"/>	Pasmer
<lb n="192"/>M'estuet errant, ne puis parler ;
<lb n="193"/>Or sui hetiez, or vueil plorer,
<lb n="194"/>Ore ai grant chault, or vueil trambler.</q></ab>
<ab type="gv">
<lb n="195"/>Ains qu'il peüst son duel fenir,
<lb n="196"/>Li prist la face a empalir.
<lb n="197"/>En lermes et en plorement
<lb n="198"/>Cheÿ pasmez ou pavement ;
<lb n="199"/>Emprez grant piece est relevez,
<lb n="200"/>Tous tristes, tous descolorez ;
<lb n="201"/>Vait s'ent au temple Veneris,
<lb n="202"/>Couche soi sus le marbre bis,
<lb n="203"/>Fait proieres, vouz et promesse
<lb n="204"/>Et sacrifise a la deesse,
<lb n="205"/>Qu'ele li doinst avoir baillie
<lb n="206"/>De parler a Tysbé s'amie.</ab>
<ab type="gv">
<lb n="207"/>Tysbé rest la dedens enclose,
<lb n="208"/>Fors dou palais issir n'en ose.
<lb n="209"/>Souvent remembre ses amours, 
<pb n="36"/>
<lb n="210"/>Souvent mue le jour colours,
<lb n="211"/>Souvent se plaint et souvent plore. </ab>
<ab type="gv" rend="ital">
<lb n="212"/><q>Lasse, fet elle, com male ore
<lb n="213"/>	Fui nee !
<lb n="214"/>Hé, Diex, com male destinee,
<lb n="215"/>Com dure vie m'est donee !
<lb n="216"/>Ains mes ne fu nulle esgaree
<lb n="217"/>	En vie,
<lb n="218"/>Qui par savoir ou par voisdie
<lb n="219"/>Ne seüst engignier boisdie,
<lb n="220"/>	Fors moi.
<lb n="221"/>Mes quant je plus pens, et mains voi
<lb n="222"/>En quel guise prendrai conroi,
<lb n="223"/>Amis douz, de parler a toi.
<lb n="224"/>	Parler ?
<lb n="225"/>Tysbé, fole, veulz tu desver
<lb n="226"/>Et ta chasteé violer,
<lb n="227"/>Et ton lignage vergonder ?
<lb n="228"/>	Nou faire !
<lb n="229"/>Garde raison, qui t'est contraire.
<lb n="230"/>Ne te chaille entour toi atraire
<lb n="231"/>	Corage
<lb n="232"/>Par quoi tu faces tel rage.
<lb n="233"/>Onques feme de ton lignage
<lb n="234"/>Ne fu reprise de putage.
<lb n="235"/>	Reprise ?
<lb n="236"/>Non serai je, par nulle guise !
<lb n="237"/>Miex vueil estre .C. fois ocise.
<pb n="38"/>
<lb n="238"/>	Tysbé,
<lb n="239"/>Ou as tu pris icest pensé ?
<lb n="240"/>Tost as Pyramus oublié !
<lb n="241"/>	Amis,
<lb n="242"/>Onques a certes ne le dis !
<lb n="243"/>Or poez dire, ce m'est vis,
<lb n="244"/>	A droit
<lb n="245"/>Qu'en amours de feme n' a foit.
<lb n="246"/>Biaux douz amis, prenez a droit
<lb n="247"/>	Le gage.
<lb n="248"/>Tenez, sire, pour cest outrage,
<lb n="249"/>Vous otroi ci mon pucelage.
<lb n="250"/>Trop iere ore de fier corage !
<lb n="251"/>	De fier !
<lb n="252"/>Vers vous doi ge bien supploier.
<lb n="253"/>Moult avroie le blasme chier
<lb n="254"/>Se m'en ooie reprochier.
<lb n="255"/>	Contraire,
<lb n="256"/>Si comme samble a mon vïaire,
<lb n="257"/>Nulz hom ne m'en devroie retraire
<lb n="258"/>Ne reprendre de cest afaire.
<lb n="259"/>	Desvee !
<lb n="260"/>Tes toi, fole desmesuree !
<lb n="261"/>Quel corage vous a muee ?
<lb n="262"/>Moult estes ore forsenee !
<lb n="263"/>	Lerai
<lb n="264"/>Tout cest pensé que je ore ai.
<lb n="265"/>Par le conseil mon pere avrai
<lb n="266"/>Autresi gent ami, bien sai. 
<pb n="40"/>
<lb n="267"/>	Si gent?
<lb n="268"/>Merveil, se Piramus m'entent !
<lb n="269"/>Oïl, je tramble, bien le sent.
<lb n="270"/>Si mar le dis, or m'en repent.
<lb n="271"/>	Hé, biaus !
<lb n="272"/>Rose tendre et lis nouviaus,
<lb n="273"/>Flors de tous autres damoisiaus,
<lb n="274"/>	Merci !
<lb n="275"/>N'aiés cure de quanque di.
<lb n="276"/>De paour ai le cuer marri,
<lb n="277"/>Ja mais n'avrai nul autre ami
<lb n="278"/>	Que vous.
<lb n="279"/>Mes vos parens sont envïous
<lb n="280"/>Et li mien sont de moi jalous.
<lb n="281"/>	Cui chault ?
<lb n="282"/>Ne monte riens, se Diex me sault :
<lb n="283"/>Or sent mon cuer, ore ai trop chault,
<lb n="284"/>A poi ferai pour vous .I. sault
<lb n="285"/>	Hé, lasse,
<lb n="286"/>Que ai je dit ? Riens ne me passe
<lb n="287"/>Li maulz qui si souvent me lasse,
<lb n="288"/>	Dolente.
<lb n="289"/>Li diex d'amours me le consente,
<lb n="290"/>Ou bon me soit ou m'en repente,
<lb n="291"/>Qu' entre mes bras encor le sente
<lb n="292"/>	Par termes.
<lb n="293"/>Ci fenirai ma plainte en lermes,
<lb n="294"/>Pasmer m'estuet, ore est li termes.
<lb n="295"/>Ensi fais je par chascun di,
<lb n="296"/>Tel fief tieng je de mon ami.</q></ab>
<ab type="gv">
<lb n="297"/>La pucele est trois fois pasmee ;
<lb n="298"/>Et quant elle s'est relevee
<pb n="42"/>
<lb n="299"/>Ansdeus ses mains vers le ciel tent :
<lb n="300"/>Aus diex prie moult humblement
<lb n="301"/>Qu'il li doignent conseil trouver
<lb n="302"/>Qu'a son ami puisse parler.
<lb n="303"/>Prochain furent li dui palais,
<lb n="304"/>Et par tele maniere fais
<lb n="305"/>C' une parois et .I. murs seulz
<lb n="306"/>Estoit devise d'ambedeus.
<lb n="307"/>Endroit la chambre la dedens
<lb n="308"/>Ou mains conversoient de gens,
<lb n="309"/>Ou la pucele iert enfermee,
<lb n="310"/>Fu la parois .I. peu crevee.
<lb n="311"/>La crevace n'ert gaires grans,
<lb n="312"/>Si fu celee par mains ans
<lb n="313"/>De si qu'Amours la fist trouver,
<lb n="314"/>Vers cui riens ne se puet celer.
<lb n="315"/>Quel chose est ce qu'Amours ne sent ?
<lb n="316"/>Li dui amant premierement
<lb n="317"/>Aperçurent celui pertus,
<lb n="318"/>Primes Tysbé, puis Piramus.
<lb n="319"/>Tysbé trouva la creveüre,
<lb n="320"/>Prist le pendant de sa çainture,
<lb n="321"/>S'en fist outre le fer paroir,
<lb n="322"/>Que ses amis le pot veoir.
<lb n="323"/>Piramus vint de deporter
<lb n="324"/>Pour ses dolours reconforter.
<lb n="325"/>Entre en la chambre, cele soi,
<lb n="326"/>Torne ses iex vers la paroi,
<lb n="327"/>Garde, si aperçoit l'enseigne
<lb n="328"/>Qui la crevace li enseigne.
<lb n="329"/>Cele part vait, prent le pendant,
<lb n="330"/>Voit le pertus aparissant.</ab>
<ab type="gv" rend="ital">
<pb n="44"/>
<lb n="331"/><q>Tysbé, dist il, bele faiture
<lb n="332"/>Flours de toute autre creature,
<lb n="333"/>Par l'enseigne de la chainture
<lb n="334"/>Sui je venus offrir droiture,
<lb n="335"/>Qui ne trouvai la creveüre.
<lb n="336"/>Vostre en est bele l'aventure
<lb n="337"/>D'apercevoir tel troveüre.
<lb n="338"/>Se vous avez de moi tel cure,
<lb n="339"/>Ne vous tendra la fermeüre
<lb n="340"/>Que ne veigniez ici segure.
<lb n="341"/>Sans message, sans couverture,
<lb n="342"/>A basse vois et a murmure
<lb n="343"/>Porrons parler de nostre injure.
<lb n="344"/>Emprez savrois en quel ardure
<lb n="345"/>M'a mis Amours sans forfaiture.
<lb n="346"/>Hé, Diex, comme est sa vie dure
<lb n="347"/>Qui longuement teulz maulz endure !</q></ab>
<ab type="gv">
<lb n="348"/>La pucele de l'autre part
<lb n="349"/>Est en escout et en esgart :
<lb n="350"/>De la parole entent l'esfroi,
<lb n="351"/>Torne ses iex vers la paroi,
<lb n="352"/>Met son oeil endroit la crevace :
<lb n="353"/>De son ami connut la face.
<lb n="354"/>Parler cuide, mes el ne puet
<lb n="355"/>Pour l'amour qui si la commuet.
<lb n="356"/>Ou premerain esgardement
<lb n="357"/>Fremist, souspire, et si esprent,
<lb n="358"/>Tressault, tramble et si tressue,
<lb n="359"/>Taint sa color et si li mue,
<lb n="360"/>Porpense soi qu'ele li die,
<lb n="361"/>En soi meïsmes s'entroblie.
<pb n="46"/>
<lb n="362"/>En tantes guises la destraint
<lb n="363"/>Amours, qui toutes choses vaint.
<lb n="364"/>A la parfin s'est pourpensee,
<lb n="365"/>Si s'est un poi asseüree ;
<lb n="366"/>Met sa bouche endroit la fendure,
<lb n="367"/>Emprez parole en tel mesure :</ab>
<ab type="gv" rend="ital">
<lb n="368"/><q>Amis, ensi vous os nomer,
<lb n="369"/>- Ce ne me puet on pas veer -,
<lb n="370"/>Ne me puis pas vers vous celer.
<lb n="371"/>Vostre proesce vueil gaber :
<lb n="372"/>Premiere sot conseil trouver
<lb n="373"/>Com peüssons ci assambler,
<lb n="374"/>Quar, qui plus aime, plus voit cler.
<lb n="375"/>Griement vos oi desconforter,
<lb n="376"/>Mes poi savez que est amer :
<lb n="377"/>Encor vous en poez joer !
<lb n="378"/>A moi lessiez le duel user,
<lb n="379"/>Cui riens ne puet confort doner.
<lb n="380"/>Joie ai changiee por plorer,
<lb n="381"/>Pour dolereus complains jeter,
<lb n="382"/>Et leesce pour gamenter,
<lb n="383"/>Soëf dormir por grief penser,
<lb n="384"/>Jeu et delit pour souspirer.
<lb n="385"/>Amis, ne puis ci plus ester :
<lb n="386"/>Souspirs me tolent le parler.
<lb n="387"/>Pensez demain dou retorner,
<lb n="388"/>Plus a loisir porrons parler
<lb n="389"/>Et li uns l'autre conforter.</q></ab>
<ab type="gv">
<lb n="390"/>Ne pot lors plus parler a lui;
<lb n="391"/>Ensi departent ambedui.</ab>
<ab type="gv">
<lb n="392"/>Li jours s'en vait, la nuit prist fin.
<pb n="48"/>
<lb n="393"/>Ansi repairent au matin,
<lb n="394"/>Et revienent a lor pertus.
<lb n="395"/>Primes parole Piramus :</ab>
<ab type="gv" rend="ital">
<lb n="396"/><q>Amie, moult sui angoissous
<lb n="397"/>Quar a mort sui navrez pour vous.
<lb n="398"/>Des or vieng bien a reclain :
<lb n="399"/>Plus sui pris que poissons a l'ain.
<lb n="400"/>	Sorpris
<lb n="401"/>Sui je pour vous, ce m'est avis.
<lb n="402"/>Ne sai que soit joie ne ris.
<lb n="403"/>S'auques me tient, n'en irai vis.
<lb n="404"/>	Muir moi !
<lb n="405"/>Li diex d'amours ne garde foi,
<lb n="406"/>Quar sormontez nous a sa loi :
<lb n="407"/>Lacié somes en une roi
<lb n="408"/>	Andui.
<lb n="409"/>Ne sai cui prier, vous ou lui.
<lb n="410"/>Bele a vous fais je mon refui :
<lb n="411"/>Se por vous muir, tant mar i fui !
<lb n="412"/>	Amie,
<lb n="413"/>Moult ferïez grant felonie
<lb n="414"/>Se pour vous perdoie la vie,
<lb n="415"/>Quant par vous puis avoir aÿe.
<lb n="416"/>	Dolent !
<lb n="417"/>Moult puis avoir duel et torment,
<lb n="418"/>Qui tant ai amé longuement
<lb n="419"/>Et ne puis faire mon talent.
<lb n="420"/>	Chetis !
<lb n="421"/>Hé, bele, com sui entrepris !
<lb n="422"/>Bien ai apris mal a sousfrir.
<lb n="423"/>	Deduit,
<lb n="424"/>Et quanque je desir me fuit.
<lb n="425"/>Hé, Diex, a cui complaing je lui !
<pb n="50"/>
<lb n="426"/>Ne ja garrai se ne m'enfui.
<lb n="427"/>	Foïr ?
<lb n="428"/>Amours ne me veult pas guerpir :
<lb n="429"/>Pour Amours m'estovra morir.
<lb n="430"/>	Morir ?
<lb n="431"/>Se Dieu plaist et vous, non ferai,
<lb n="432"/>Ançois vous en soupploierai :
<lb n="433"/>Ja tant, ce cuit, n'en prierai
<lb n="434"/>	En vain,
<lb n="435"/>Ains tendrai tant droite ma main
<lb n="436"/>Que de cest mal me ferois sain
<lb n="437"/>Et de vostre amistié certain.
<lb n="438"/>	Hé, murs,
<lb n="439"/>Tant par estes aspres et durs !
<lb n="440"/>Mes se je fuisse auques seürs,
<lb n="441"/>	La frete
<lb n="442"/>Fust a mes mains si ample fete,
<lb n="443"/>Que, sans veüe de la guete,
<lb n="444"/>Vos en eüsse par mi trete.
<lb n="445"/>	Parois,
<lb n="446"/>Aiez merci de ces destrois !
<lb n="447"/>Pertuis, tant par estes estrois !
<lb n="448"/>Chaillous, se vous aouvressois
<lb n="449"/>	Seul tant
<lb n="450"/>Qu' ensamble fussions en parlant
<lb n="451"/>Et alissons entrebesant !
<lb n="452"/>	Amie,
<lb n="453"/>Se fusse en vostre compaignie,
<lb n="454"/>De grant doleur eüsse aïe !
<lb n="455"/>	Hoster,
<pb n="52"/>
<lb n="456"/>Pour tant te devons nous amer
<lb n="457"/>Que par mi toi nous lais parler.
<lb n="458"/>	Crevace,
<lb n="459"/>Cele toi bien, c'on ne te sace.
<lb n="460"/>N'es pas de ceulz qui nous manace.
<lb n="461"/>A demi oeil esgart la face
<lb n="462"/>	Par toi
<lb n="463"/>De cele qui le cuer de moi
<lb n="464"/>Et le corage a trait o soi.
<lb n="465"/>	Mesiere,
<lb n="466"/>Tant par estes cruel et fiere,
<lb n="467"/>Qui n'aouvrez par ma proiere
<lb n="468"/>Tant que besier puisse la chiere,
<lb n="469"/>	La bouche,
<lb n="470"/>La cui douceurs au cuer me touche.
<lb n="471"/>	Hé, gente,
<lb n="472"/>Itant me fetes sans atente,
<lb n="473"/>	Ne plus.
<lb n="474"/>Prions orendroit de ça jus
<lb n="475"/>Que nous aït dame Venus,
<lb n="476"/>Que nulz ne truisse cest pertus </q></ab>
<ab type="gv">
<lb n="477"/>Li jovenciaux plaint et souspire,
<lb n="478"/>Lores fremist, ne pot mot dire.
<lb n="479"/>Et quant li siens contes remaint,
<lb n="480"/>Tysbé commence son complaint.</ab>
<ab type="gv" rend="ital">
<lb n="481"/>	<q>Amis, trop vous desconfortez.
<lb n="482"/>N'est merveilles, que trop m'amez !
<lb n="483"/>Bien sai qu'a mort estes navrez
<lb n="484"/>	Pour moi,
<lb n="485"/>Et je pour vous, en moie foi.
<lb n="486"/>De ma vie ne sai conroi,
<lb n="487"/>Ne sui mie en menor esfroi
<lb n="488"/>	Que vous.
<pb n="54"/>
<lb n="489"/>Moult estes tristes et plorous,
<lb n="490"/>Et mes cuers est moult angoissous.
<lb n="491"/>	Griement
<lb n="492"/>Vous complainiez de cest tourment,
<lb n="493"/>Mes je, espoir, plus durement.
<lb n="494"/>	Amis,
<lb n="495"/>Qui si dites qu'estes conquis,
<lb n="496"/>Li miens cuers est d'amors sorpris.
<lb n="497"/>	Sans faille,
<lb n="498"/>Plus est espris que feus em paille.
<lb n="499"/>Amors m'ocist et me travaille.
<lb n="500"/>	Diex grans,
<lb n="501"/>Quel ire est ce, quel maltalans,
<lb n="502"/>Que as a moi de si lonc tans ?
<lb n="503"/>	Diex pere,
<lb n="504"/>Qui me feïs nestre de mere,
<lb n="505"/>Veez mon duel et ma misere,
<lb n="506"/>	Ma paine.
<lb n="507"/>Males herres et male estraine
<lb n="508"/>	Reçui,
<lb n="509"/>Amis, quant primes te connui :
<lb n="510"/>Ains puis ne nuit ne jour ne fui
<lb n="511"/>	Sans plaie.
<lb n="512"/>N'est merveille s'ele s'esmaie,
<lb n="513"/>	La touse
<lb n="514"/>Qui pour vous est si angoissouse.
<lb n="515"/>Riens ne la puet faire joiouse.
<lb n="516"/>	A tort
<lb n="517"/>Ai je perdu joie et confort.
<pb n="56"/>
<lb n="518"/>Par grant angoisse atens la mort.
<lb n="519"/>	Le jour,
<lb n="520"/>I sui en lerme et en freour,
<lb n="521"/>Et en angoisse et en dolour,
<lb n="522"/>Et en torment et en tristour.
<lb n="523"/>	La nuit,
<lb n="524"/>N'ai je ne deport ne deduit
<lb n="525"/>Quant je me gis dedens mon lit.
<lb n="526"/>	Riens n' oi,
<lb n="527"/>S'en sui en paine et en esfroi;
<lb n="528"/>Si m'est avis que je vous voi
<lb n="529"/>Et ne poez parler a moi,
<lb n="530"/>Dont sui pires que ne soloi.
<lb n="531"/>	Tressail,
<lb n="532"/>Tressu d'angoisse et de travail;
<lb n="533"/>Dont tens mes mains que je vous bail,
<lb n="534"/>Et quant vous doi prendre, si fail.
<lb n="535"/>	Amis,
<lb n="536"/>Quant me rendors, si m'est avis
<lb n="537"/>Que vous estes devant mon vis,
<lb n="538"/>Tous dehaitiez et tous pensis.
<lb n="539"/>	Diex donge
<lb n="540"/>Que biens me viengne de cest songe !
<lb n="541"/>Dont m'est avis que me semonge
<lb n="542"/>	Sovent
<lb n="543"/>Ne sai quel vois en complaignant,
<lb n="544"/>Qui ce me di apertemant
<lb n="545"/>	Ensi :
<lb n="546"/><q>« Tysbé, cognois tu ton ami ?
<pb n="58"/>
<lb n="547"/>Esveille toi, s'alons de ci,
<lb n="548"/>	Tysbé. »</q>
<lb n="549"/>Li dieu nous ont amonesté
<lb n="550"/>Que issons fors de la cité,
<lb n="551"/>Tant que pussons estre assamblé.
<lb n="552"/>	Amis,
<lb n="553"/>Dites qu'il vous en est avis.
<lb n="554"/>De m'amor vueil que soiés fis.
<lb n="555"/>	Pour voir,
<lb n="556"/>Je m'emblerai dou premier soir,
<lb n="557"/>A la fontaine irai seoir,
<lb n="558"/>	La fors,
<lb n="559"/>Si trouverai le vostre cors.
<lb n="560"/>Amis, ta vie est mes tresors.
<lb n="561"/>	Gardez
<lb n="562"/>Ne soiez lens ne demorez ;
<lb n="563"/>Dou premerain some levez,
<lb n="564"/>A la fontaine me querez,
<lb n="565"/>Souz le morier en mi les prez,
<lb n="566"/>La ou Ninus fu enterrez :
<lb n="567"/>Certainement m' i troverez.</q></ab>
<ab type="gv">
<lb n="568"/>Ensi ferment lor convenant.
<lb n="569"/>Puis departent li dui amant
<lb n="570"/>Et saluerent le pertuis
<pb n="60"/>
<lb n="571"/>Qu'il ne virent des or mais puis.
<lb n="572"/>Mes primes baise la paroi
<lb n="573"/>chascuns au departir de soi.
<lb n="574"/>Li dui amant sont en grant cure,
<lb n="575"/>Trop lor samble que li jours dure,
<lb n="576"/>Moult se complaignent dou soleil,
<lb n="577"/>Souvent l'apelent <q>« non feeil »</q>,
<lb n="578"/>Quar trop se targe d'esconser
<lb n="579"/>Et si fait la nuit demorer.
<lb n="580"/>Dïent qu'a escïent le fait
<lb n="581"/>Pour destourbance de lor plait.
<lb n="582"/>Li jours s'en vait, la nuis repaire
<lb n="583"/>Et li termes de lor afaire.
<lb n="584"/>Montent les guetes sor les murs :
<lb n="585"/>Cil se dorment, qui sont segurs,
<lb n="586"/>Mes nulz des .II. ne se repose,
<lb n="587"/>Ains est en apens d'autre chose.
<lb n="588"/>Chascuns en soi meïsmes soigne
<lb n="589"/>De bien emprendre sa besoigne.
<lb n="590"/>Or sont li cuer en esperance,
<lb n="591"/>Et non pourquant sont em balance
<lb n="592"/>De ce s'il le facent ou non ;
<lb n="593"/>Mes volontez oste raison.
<lb n="594"/>Delitent soi ou dous penser
<lb n="595"/>De ce qu'il doivent assambler,
<lb n="596"/>Et devisent en lor corages
<lb n="597"/>Lors mors, lor deulz et lor damages.
<lb n="598"/>Il ont andui joie et dolour,
<lb n="599"/>Mes toutes ores vaint Amour :
<lb n="600"/>Sens ne raison nes puet retraire
<lb n="601"/>De ce qu'il ont empris a faire.
<lb n="602"/>Ja ert la gent toute endormie
<lb n="603"/>Quant Tysbé s'est desavancie :
<pb n="62"/>
<lb n="604"/>Lieve dou lit ou elle gist,
<lb n="605"/>Tout belement de la chambre ist ;
<lb n="606"/>Ne la tint huis ne fermeüre.
<lb n="607"/>De la chambre ist toute segure,
<lb n="608"/>Sole par nuit et sans paour :
<lb n="609"/>Tel hardement li done Amour !
<lb n="610"/>Quant fu issue dou palais
<lb n="611"/>Et elle devaloit em pais,
<lb n="612"/>Si mist avant le pié senestre,
<lb n="613"/>Puis esgarda par devers destre :
<lb n="614"/>Senti tout le palais fermir,
<lb n="615"/>Et vit la lune empalir.
<lb n="616"/>Quant ot esgardé tout entour,
<lb n="617"/>Onques pour ce n'en ot paour
<lb n="618"/>Qu'el ne parface son afaire,
<lb n="619"/>A quel fin qu'ele en doie traire.
<lb n="620"/>Ja ert desi qu'as murs venue
<lb n="621"/>Quant une gaite l'a veüe ;
<lb n="622"/>Et quant a cele hore la voit,
<lb n="623"/>Guide une deesse soit.
<lb n="624"/>Trait soi ariere, ne l'apele.
<lb n="625"/>Ensi s'en vait la demoisele
<lb n="626"/>Devant les iex de cele guaite ;
<lb n="627"/>S'en ala bien par une fraite
<lb n="628"/>Et vint au leu sans demorance
<lb n="629"/>Ou fu prise la convenance.
<lb n="630"/>Ja iert assise sus le marbre,
<lb n="631"/>A la fontainne dessous l'arbre
<lb n="632"/>Ou il devoient assambler,
<lb n="633"/>Puis se commence a porpenser
<lb n="634"/>En quel guise elle gaberoit
<lb n="635"/>Le jovenciel qui ne venoit,
<pb n="64"/>
<lb n="636"/>Quant uns lïons de la montaigne,
<lb n="637"/>Qui ot ocis une compaigne
<lb n="638"/>De bestes, vint par mi les prez :
<lb n="639"/>Encor estoit envolepez
<lb n="640"/>Des entrailles et de la laine.
<lb n="641"/>Abevrer vint a la fontaine.
<lb n="642"/>La pucele bessa la teste
<lb n="643"/>Quant vit venir la fiere beste.
<lb n="644"/>Fuit li li sans, pert la colour :
<lb n="645"/>N'est merveille s'elle ot paour.
<lb n="646"/>Vait s'en fuiant par une voie
<lb n="647"/>Et crient que li lÿons la voie,
<lb n="648"/>Mes tant est esbahie et simple
<lb n="649"/>Qu'en mi sa voie laist sa guimple.
<lb n="650"/>Vait s'en isnelement mucier
<lb n="651"/>Sous l'ombre d'un alemandier.
<lb n="652"/>Li lÿons vint a grant esfroi,
<lb n="653"/>A la fontaine estaint sa soi,
<lb n="654"/>Et quant il est bien assasez,
<lb n="655"/>Si se deduit aval les prez.
<lb n="656"/>Trouve la guimple en une sente,
<lb n="657"/>Si la defoule et ensanglente.
<pb n="66"/>
<lb n="658"/>Et quant il est des prez issus,
<lb n="659"/>Et Pyramus y est venus.
<lb n="660"/>Hé, Dieux, com grans mesaventure
<lb n="661"/>Li aproche, pesant et dure !
<lb n="662"/>Quar a la clarté de la lune,
<lb n="663"/>Si com apareilloit Fortune,
<lb n="664"/>Garda sous l'ombre dou morier,
<lb n="665"/>Si vit la guimple blanchoier,
<lb n="666"/>Et sus la poudriere environ,
<lb n="667"/>Cognut la trace dou lÿon.
<lb n="668"/>Esgrapilliee voit l'araine,
<lb n="669"/>Trouble, l'iaue de la fontaine,
<lb n="670"/>Trouve la guimple defolee
<lb n="671"/>Et de nouvel ensanglantee,
<lb n="672"/>Guide que soit dou sanc s'amie,
<lb n="673"/>Garde environ, ne l'i voit mie.
<lb n="674"/>Hé, las, com malement demore !
<lb n="675"/>N'ert pas venue en icele ore :
<lb n="676"/>Tant crient icele beste f<hi rend="color(FF0000)">i</hi>ere
<lb n="677"/>Qu'encor n'osoit torner ariere.</ab>
<ab type="gv">
<lb n="678"/>Quant Pyramus ne voit s'amie,
<lb n="679"/>Dont cuide il bien qu'el soit fenie.
<lb n="680"/>Plus devint vers que fueille d'ierre
<lb n="681"/>Et enredi comme une pierre ;
<lb n="682"/>Mue li sans, change corage.
<lb n="683"/>Lores esprent d'ire et de rage,
<lb n="684"/>Emprez parole itant comme ire
<lb n="685"/>Et maltalens li lesse dire :</ab>
<ab type="gv" rend="ital">
<lb n="686"/><q>Nuis de dolour, nuis de torment,
<lb n="687"/>Moriers, arbres de plorement,
<lb n="688"/>Prez, qui dou sanc estes sanglent,
<lb n="689"/>	Fontaine,
<lb n="690"/>Que ne m'avez rendue saine
<pb n="68"/>
<lb n="691"/>Celle cui sans gist en l'araine !
<lb n="692"/>Sodainement est fete vaine
<lb n="693"/>	M'entente,
<lb n="694"/>M'esperance, m'amour, m'atente !
<lb n="695"/>Hé, Diex, quel duel me represente
<lb n="696"/>Ceste guimple que voi sanglente !
<lb n="697"/>	Amie,
<lb n="698"/>Com fu la beste tant hardie
<lb n="699"/>Qui vers vous fist ceste envaÿé !
<lb n="700"/>Quel mal, quel duel, quel felonie
<lb n="701"/>Qu' en tel maniere estes perie !
<lb n="702"/>	Ma cure,
<lb n="703"/>C'est grant damage que tant dure,
<lb n="704"/>Qui ci vous fis venir segure,
<lb n="705"/>Sole en tel liu par nuit obscure.
<lb n="706"/>	Seule !
<lb n="707"/>Haÿ de la mauvaise goule,
<lb n="708"/>Qui de vostre char est saoule !
<lb n="709"/>	Hé, las !
<lb n="710"/>Ci voi dou sanc et voi des dras.
<lb n="711"/>Lÿon, tu qui la devoras,
<lb n="712"/>Merveil se plus en i lessas !
<lb n="713"/>Lune crueulz qui l'esgardas,
<lb n="714"/>S'a cele hore n'en obcurras,
<lb n="715"/>	C'est tors.
<lb n="716"/>Quant ele est morte et ne sui mors,
<lb n="717"/>Ne sai quel duel me soit plus fors :
<lb n="718"/>La mors est mon mieudre confors.
<lb n="719"/>	Chetis,
<lb n="720"/>Quant ele est morte et je sui vis,
<lb n="721"/>Por Dieu, terre, quar m'englotis !
<lb n="722"/>Ou tu, lÿons qui l'oceïs,
<lb n="723"/>	Repaire !
<pb n="70"/>
<lb n="724"/>Je sui tous pres, sans nul contraire :
<lb n="725"/>Ta volenté pues de moi faire.
<lb n="726"/>	Revien,
<lb n="727"/>Qui devoras la douce rien !
<lb n="728"/>Son sanc beüz, or boi le mien.
<lb n="729"/>	Dolens,
<lb n="730"/>Ma douce amie, trop fui lens,
<lb n="731"/>Qu'a vostre mort ne fui presens.
<lb n="732"/>Mors, quar repaire, si me prens !
<lb n="733"/>	Hé, mors,
<lb n="734"/>Pour quoi demore ? C'est grans tors
<lb n="735"/>Que je ne sui orendroit mors.
<lb n="736"/>	Suer chiere,
<lb n="737"/>Je vous ai morte, qui derriere
<lb n="738"/>Ving a mon terme, et vous premiere.
<lb n="739"/>Or pri ma destre que bien fiere :
<lb n="740"/>Vengerai vous en tel maniere.
<lb n="741"/>	Vengier ?
<lb n="742"/>Mes primes vueil aus diex proier
<lb n="743"/>Qu' il demoustrent en cest morier
<lb n="744"/>Signe de mort et destorbier :
<lb n="745"/>Facent le fruit de tel coulour
<lb n="746"/>Comme il afiert a la dolour !</q></ab>
<ab type="gv">
<lb n="747"/>Tel duel et tel priere faite,
<lb n="748"/>Puis emprez a s'espee traite,
<lb n="749"/>Si a la guimple sus levee
<lb n="750"/>En son la more de l'espee :
<lb n="751"/>Bese la guimple aveuc le sanc,
<lb n="752"/>Tresperce soi par mi le flanc,
<lb n="753"/>Tres que de l'autre part dou cors
<lb n="754"/>Fet aparoir l'espee fors.
<lb n="755"/>La ou il muert, baise la guimple.
<lb n="756"/>Si fete amour a mort le simple !
<pb n="72"/>
<lb n="757"/>Sor les branches raie li sans,
<lb n="758"/>Nercist li fruis, qui estoit blans.
<lb n="759"/>Tous temps avoit esté la more
<lb n="760"/>Blanche jusques a icele hore ;
<lb n="761"/>Adonc si ot noire coulour
<lb n="762"/>En tesmoignage de dolour.</ab>
<ab type="gv">
<lb n="763"/>Tysbé repairoit a ytant,
<lb n="764"/>Qu'el ne deceive son amant ;
<lb n="765"/>Moult couvoite qu'ele li die
<lb n="766"/>De quel peril elle est garie.
<lb n="767"/>Cuide acomplir sa volenté
<lb n="768"/>De ce qu'ele ot tant desirré ;
<lb n="769"/>Mes ore aproce terme brief
<lb n="770"/>Que lor amours vendront a chief !
<lb n="771"/>Ja li est vis qu'el soit o lui,
<lb n="772"/>Et s'entrebracent ambedui,
<lb n="773"/>Et parolent de lor amours,
<lb n="774"/>Mes orendroit avra dolours !
<lb n="775"/>Tout belement s'en vait arrier,
<lb n="776"/>Et quant elle aproce au morier,
<lb n="777"/>Donques se tint pour esgaree
<lb n="778"/>Pour la coulour qu'el vit muee,
<lb n="779"/>Quar primes avoit veü blanc
<lb n="780"/>Le fruit, qui ore est taint de sanc.
<lb n="781"/>Endementres que elle doute,
<lb n="782"/>Si a tenue droite route,
<lb n="783"/>Le jovenciel oit senglotir,
<lb n="784"/>Plaindre, gesmir, trere souspir.
<lb n="785"/>Vit la guimple comme il la touche
<lb n="786"/>D'ores en autres a sa bouche.
<lb n="787"/>Et quant elle aperçoit la plaie,
<lb n="788"/>N'est merveille s'elle s'esmaie.
<lb n="789"/>Quant voit par mi le cors l'espee,
<pb n="74"/>
<lb n="790"/>Fuit li li sans, si s'est pasmee.
<lb n="791"/>Relieve soi, dolante et mate,
<lb n="792"/>Trait ses cheveux, si se degrate,
<lb n="793"/>Derront sa char, si plore et crie ;
<lb n="794"/>Plus aime mort que ne fet vie.
<lb n="795"/>Lores s'encline sor le cors,
<lb n="796"/>Si a traite l'espee fors ;
<lb n="797"/>Encontremont l'en a drecie,
<lb n="798"/>Puis parole com feme irie :</ab>
<ab type="gv" rend="ital">
<lb n="799"/><q>Espee dont je sui saisie,
<lb n="800"/>Or esproeuve com es hardie !
<lb n="801"/>	Espee,
<lb n="802"/>Qui nostre amour as terminee,
<lb n="803"/>En mon pis soies reschaufee,
<lb n="804"/>De nos .II. sans ensanglentee.
<lb n="805"/>	Sanglente !
<lb n="806"/>Hé, Diex, quel fin et quele atente !
<lb n="807"/>Com tost perist nostre jouvente !
<lb n="808"/>	Biau sire,
<lb n="809"/>Petit vos puet espargner ire,
<lb n="810"/>Quant vostre main vos vault ocire !
<lb n="811"/>Lasse, com puis parole dire
<lb n="812"/>La ou je voi que il souspire ?
<lb n="813"/>	Jou voi
<lb n="814"/>Que il travaille a mort pour moi.
<lb n="815"/>Com faible amour, com povre foi
<lb n="816"/>	Avroie,
<lb n="817"/>Amis, se je ne vous sivoie,
<lb n="818"/>S'a court terme ne m'ocioie !
<lb n="819"/>	Biaux chiers,
<lb n="820"/>Com grant dolours, quelz destorbiers !
<lb n="821"/>Trop fu vostre corages fiers !
<lb n="822"/>Lune, fontaine, prez, moriers,
<pb n="76"/>
<lb n="823"/>	Nuit pale,
<lb n="824"/>Qui enseigne me feïs male
<lb n="825"/>Quant sui issue de la sale,
<lb n="826"/>	Oiez !
<lb n="827"/>Pri vous que ma mort tesmoigniez.
<lb n="828"/>Diex, de mon cuer comme est iriez !
<lb n="829"/>Tysbé, mauvese, que targiez ?
<lb n="830"/>	Mauvese,
<lb n="831"/>Tant solement morir vous plese,
<lb n="832"/>Qu' or ne vous fault ne point ni ese !
<lb n="833"/>	Morir ?
<lb n="834"/>Nulle chose tant ne desir
<lb n="835"/>Com mes doleurs a defenir.
<lb n="836"/>A tort me targe dou ferir,
<lb n="837"/>	A tort!
<lb n="838"/>Amours, fetes mon poing si fort
<lb n="839"/>Qu' a un seul cop reçoive mort,
<lb n="840"/>S'en avra s'ame grant confort :
<lb n="841"/>Andui morromes d'une mort.
<lb n="842"/>	Amis,
<lb n="843"/>Duel et Amours vous ont ocis.
<lb n="844"/>Quant assambler ne poons vis,
<lb n="845"/>Mors nous joindra, ce m'est avis.
<lb n="846"/>	Parens,
<lb n="847"/>Qui nous cuidiez garder leens,
<lb n="848"/>A court terme serois dolens.
<lb n="849"/>Com dolereus encombremens
<lb n="850"/>	Verrois,
<lb n="851"/>Quant ambedeus nous trouverois,
<lb n="852"/>Ensamble mors et acolez.
<lb n="853"/>Pri vous que cest don me donez :
<lb n="854"/>Quant en joie fumes sevrez,
<pb n="78"/>
<lb n="855"/>Et a mort somes dessamblez,
<lb n="856"/>Que nous contiengne .I. seulz tombliaux,
<lb n="857"/>Andeus nous reçoive .I. vesseaux !</q></ab>
<ab type="gv">
<lb n="858"/>Adont s'encline la pucele,
<lb n="859"/>Bese sa bouche, si l'apele :</ab>
<ab type="gv" rend="ital">
<lb n="860"/><q>Pyramus, vesci vostre amie,
<lb n="861"/>Quar l'esgardez, si ert garie !</q></ab>
<ab type="gv">
<lb n="862"/>Li jovenciaux, la ou moroit,
<lb n="863"/>Entr'oeuvre les iex et si voit
<lb n="864"/>Que ce iere Tysbé s'amie,
<lb n="865"/>Qui l'apeloit toute esmarie.
<lb n="866"/>Parler i veult, mes il ne puet,
<lb n="867"/>Quar la mort, qui le tient, ne let.</ab>
<ab type="gv">
<lb n="868"/>Mes tant a dit : <q>Tysbé, amie,
<lb n="869"/>Pour Dieu, qui vous remist en vie ?</q></ab>
<ab type="gv">
<lb n="870"/>Atant se taist, ne puet plus dire,
<lb n="871"/>Puis la regarde, si souspire.
<lb n="872"/>Li cuers li part, si pert la vie ;
<lb n="873"/>Cele lesse toute esmarie.
<pb n="80"/>
<lb n="874"/>Cil est mort et cele est pasmee.
<lb n="875"/>Diex, quele amours est ci finee !
<lb n="876"/>La pucele s'est redrecie,
<lb n="877"/>L'espee a a .II. mains sachie.
<lb n="878"/>Par mi le pis, sous la mamele,
<lb n="879"/>Se tresperce la damoisele ;
<lb n="880"/>D'ambedeus pars sault li sans fors
<lb n="881"/>Et cele chiet dessus le cors.
<lb n="882"/>Le cors acole et si l'embrace,
<lb n="883"/>Les iex li baise et bouche et face,
<lb n="884"/>Baise la bouche par grant cure.
<lb n="885"/>Tant com sens et vie li dure,
<lb n="886"/>Se demoustre veraie amie.
<lb n="887"/>Cil est fenis, cele est fenie.
<lb n="888"/>En tel maniere sont finé
<lb n="889"/>Li dui amant par loiauté.</ab>
</div></body></text></TEI>