<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Guingamor</title>
      <title type="formal">guingamor</title>
      <title type="reference">guingamor</title>
      <title type="DEAF">GuingT</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder0">
        <resp>Vérification de la description</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="ES">Ekaterina Shcherbina</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="PL">Pierre Levron</name>
      </respStmt>
      <respStmt xml:id="proofreader2">
        <resp>révision de tout le texte</resp>
        <name xml:id="VO">Vanessa Obry</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 137 à 153 ;
            - Nombre de mots d'après la base des descripteurs : <num xml:id="nb_mots_given">3827</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">4462</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/guingamor</idno>
      <idno type="doi">10.34847/nkl.e15d3n43</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Guingamor, édité par Prudence Mary O'Hara Tobin, Genève, 1976. 
              Publié en ligne par la Base de français médiéval, http://catalog.bfm-corpus.org/guingamor.
              Dernière révision le 2016-06-20.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les lais anonymes : le lai de Guingamor</title>
          <respStmt>
            <resp xml:id="editor">Éditeur scientifique</resp>
            <name type="person">Prudence Mary O'Hara Tobin</name>
          </respStmt>
        </titleStmt>
          <extent>17 page(s), soit 137-153
        </extent>
        <publicationStmt>
          <publisher>Droz</publisher>
          <pubPlace>Genève</pubPlace>
          <date>1976</date>
          <idno type="sigle_DEAF">GuingT</idno>
          <idno type="cote_biblio">ENS-LSH : 84/2 A lai</idno>
        </publicationStmt><seriesStmt><title>Publications romanes et françaises</title><idno type="collection">143</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="5"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="front" occurs="1"/>
        <tagUsage gi="lb" occurs="678"/>
        <tagUsage gi="num" occurs="26"/>
        <tagUsage gi="p" occurs="3"/>
        <tagUsage gi="pb" occurs="17"/>
        <tagUsage gi="q" occurs="22"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Guingamor</title>
      <date type="compo" when="1183-01-01" notBefore="1167-01-01" notAfter="1199-01-01" n="12">vers la fin du 12e s.</date>
      <date type="compo_periode">ancien</date>
      <date type="compo_sous_siecle" n="12_3">fin</date>
      <date type="ms" when="1300-01-01" notBefore="1295-01-01" notAfter="1304-12-31">ca. 1300</date>
      <idno type="msIdentifier">Paris, BnF, n.a.fr. 1104 (S)</idno>
      <region type="dialecte_auteur">Nord-Ouest</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ES" when="2006-10-31">scannage et océrisation</change>
    <change who="#PL" when="2006-12-31">révision de tout le texte</change>
    <change who="#VO" when="2007-03-31">révision de tout le texte</change>
    <change who="#AL" when="2009-02-06">Vérification de la description</change>
    <change who="#AL" when="2016-06-20">balisage, numérotation et vérifications finales</change>
    <change who="#YM" when="2016-06-20">balisage du discours direct</change>
    <change when="2016-06-20">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="137"/>
<front>
<div type="titre">
<p>C'EST LE LAY DE GUINGAMOR</p>
</div>
</front>
<body>
<div>
<ab type="gv">
<lb n="1"/>D'un lay vos dirai l'aventure :
<lb n="2"/>nel tenez pas a troveüre, 
<lb n="3"/>veritez est ce que dirai, 
<lb n="4"/>Guingamor apele on le lai. 
<lb n="5"/>En Bretaingne ot <num>.I.</num> roi jadis,
<pb n="138"/>
<lb n="6"/>la terre tint et le païs ; 
<lb n="7"/>molt ot en lui noble baron, 
<lb n="8"/>ne sai, por voir, nomer son non. 
<lb n="9"/><num>.I.</num> sien neveu avoit li rois, 
<lb n="10"/>qui molt fu sages et cortois ; 
<lb n="11"/>Guingamor estoit apelez, 
<lb n="12"/>chevalier ert, preuz et senez. 
<lb n="13"/>Por sa valor, por sa biauté 
<lb n="14"/>li rois le tint en grant chierté ; 
<lb n="15"/>de lui voloit fere son oir, 
<lb n="16"/>car ne pooit enfant avoir. 
<lb n="17"/>Et il fesoit molt a amer, 
<lb n="18"/>biau sot promestre, et bien doner, 
<lb n="19"/>molt ennoroit les chevaliers, 
<lb n="20"/>les serjanz et les escuiers ; 
<lb n="21"/>par toute la terre ert proisiez 
<lb n="22"/>car molt ert franz et enseigniez.
<lb n="23"/>Li rois ala <num>.I.</num> jor chacier, 
<lb n="24"/>en la forest esbanoier. 
<lb n="25"/>Ses niés estoit ce jor seingniez, 
<lb n="26"/>si estoit auques deshetiez. 
<lb n="27"/>Ne pot le jor em bois aler, 
<lb n="28"/>a son ostel vet sejorner ; 
<lb n="29"/>pluseurs des compaingnons le roi 
<lb n="30"/>a retenuz ensemble o soi. 
<lb n="31"/>A primes de jor se leva, 
<lb n="32"/>por deduire el chastel ala. 
<lb n="33"/>Le seneschal l'a encontré, 
<lb n="34"/>ses braz li a au col gité ; 
<lb n="35"/>tant ont parlé q'a <num>.I.</num> tablier 
<lb n="36"/>se sont alé esbanoier. 
<lb n="37"/>La roïne estoit fors issue, 
<lb n="38"/>a l'uis de la chambre est venue, 
<lb n="39"/>aler voloit a la chapele. 
<lb n="40"/>Molt estoit longue et gente et bele. 
<lb n="41"/>Por le chevalier esgarder 
<lb n="42"/>qu'ele vit au tablier jouer, 
<lb n="43"/>une grant piece s'arestut, 
<lb n="44"/>n'ala avant, ne ne se mut. 
<lb n="45"/>Bel li sembla de grant mesure 
<lb n="46"/>de cors, de vis et de feture. 
<lb n="47"/>Contre une fenestre seoit, 
<lb n="48"/><num>.I.</num> rai de soleil li venoit
<pb n="139"/>
<lb n="49"/>el vis, que tout l'enluminoit 
<lb n="50"/>et bone color li donnoit. 
<lb n="51"/>Tant l'a la roïne esgardé 
<lb n="52"/>que tout en change som pensé, 
<lb n="53"/>Por sa biauté, por sa franchise, 
<lb n="54"/>de l'amor de lui ert esprise. 
<lb n="55"/>Ariere s'en vait la roïne, 
<lb n="56"/>si apela une meschine. 
<lb n="57"/><q>« Alez, fet ele, au chevalier 
<lb n="58"/>qui laienz siet a l'eschequier, 
<lb n="59"/>Guingamor, le neveu le roi, 
<lb n="60"/>si li dites qu'il viengne a moi. »</q> 
<lb n="61"/>Cele est au chevalier venue, 
<lb n="62"/>de par sa dame le salue 
<lb n="63"/>et dit qu'il viengne a lui parler. 
<lb n="64"/>Guingamor let le jeu ester ; 
<lb n="65"/>o la meschine s'en ala 
<lb n="66"/>et la roïne l'apela, 
<lb n="67"/>dejoste li le fist sëoir. 
<lb n="68"/>Cil ne se pot apercevoir 
<lb n="69"/>por coi li fet si bel semblant. 
<lb n="70"/>La roïne parla avant : 
<lb n="71"/><q>« Guingamor, molt estes vaillans, 
<lb n="72"/>preuz et cortois et avenans, 
<lb n="73"/>riche aventure vos atent, 
<lb n="74"/>amer pouez molt hautement. 
<lb n="75"/>Amie avez, cortoise et bele, 
<lb n="76"/>je ne sai dame ne danzele 
<lb n="77"/>el roiaume de sa valor, 
<lb n="78"/>si vous aimme de grant amor, 
<lb n="79"/>bien la tenez por vostre drue. »</q> 
<lb n="80"/>Li chevaliers l'a respondue : 
<lb n="81"/><q>« Dame, fet il, ne sai conment 
<lb n="82"/>j'amasse dame durement, 
<lb n="83"/>s'ançois ne l'eusse veüe 
<lb n="84"/>et acointie et conneüe. 
<lb n="85"/>Onques mes n'en oï parler, 
<lb n="86"/>ne quier ouan d'amor ovrer. »</q> 
<lb n="87"/>La roïne li dist : <q>« Amis, 
<lb n="88"/>ne soiez mie si eschis ; 
<lb n="89"/>moi devez vos tres bien amer, 
<lb n="90"/>je ne faz mie a refuser, 
<lb n="91"/>car je vos aim de mon corage 
<lb n="92"/>et amerai tout mon aage. »</q>
<pb n="140"/>
<lb n="93"/>Li chevaliers s'est porpensez,
<lb n="94"/>si respondi conme senez :
<lb n="95"/><q>« Bien sai, dame, q'amer vos doi,
<lb n="96"/>fame estes mon seignor le roi,
<lb n="97"/>et si vos doi porter honnor
<lb n="98"/>conme a la fame mon seignor. »</q>
<lb n="99"/>La roïne li respondi :
<lb n="100"/><q>« Je ne di mie amer ainsi,
<lb n="101"/>amer vos voil de druerie
<lb n="102"/>et que je soie vostre amie.
<lb n="103"/>Vos estes biax et je sui gente,
<lb n="104"/>s'a moi amer metez entente,
<lb n="105"/>molt poons estre andui hetié. »</q>
<lb n="106"/>Vers lui le tret, si l'a besié.
<lb n="107"/>Guingamor entent qu'ele dit
<lb n="108"/>et quele amor ele requist,
<lb n="109"/>grant honte en a, tout en rogi.
<lb n="110"/>Par mautalent se departi,
<lb n="111"/>de la chambre s'en vost issir ;
<lb n="112"/>la dame le vet retenir,
<lb n="113"/>par le mantel l'avoit saisi
<lb n="114"/>que les ataches en rompi ;
<lb n="115"/>fors s'en issi, toz desfublez.
<lb n="116"/>Au tablier dont estoit tornez
<lb n="117"/>se rest assis molt triboulez ;
<lb n="118"/>tant avoit esté corouciez
<lb n="119"/>que du mantel ne li membra ;
<lb n="120"/>desfublez fu et si joua.
<lb n="121"/>La roïne ert en grant effroi,
<lb n="122"/>molt fu dolente por le roi. 
<lb n="123"/>Qant Guingamor a si parlé
<lb n="124"/>et de son estre tant mostré,
<lb n="125"/>pëor ot qu'il ne l'encusast,
<lb n="126"/>envers son oncle l'empirast.
<lb n="127"/>Une meschine a apelee
<lb n="128"/>qui molt estoit de li privee,
<lb n="129"/>le mantel li avoit baillié,
<lb n="130"/>a Guingamor l'a envoié ;
<lb n="131"/>ele li a entor lui mis.
<lb n="132"/>Tant ert esfreez et pensis
<lb n="133"/>qu'il ne sot qant el li bailla,
<lb n="134"/>et la pucele ariere ala.
<lb n="135"/>Desq'au vespré toute ensi fu
<lb n="136"/>en grant pëor que venu fu
<lb n="137"/>li rois, et qu'il vint de chacier
<lb n="138"/>et qu'il s'asist a son mengier.
<pb n="141"/>
<lb n="139"/>Molt ot le jor bien esploitié, 
<lb n="140"/>si compaingnon sont tuit hetié. 
<lb n="141"/>Aprés mengier joënt et rient, 
<lb n="142"/>lor aventures s'entredient, 
<lb n="143"/>chascuns parole de son fet, 
<lb n="144"/>qui ot failli, qui ot bien tret. 
<lb n="145"/>Guingamor n'i ot pas esté, 
<lb n="146"/>molt l'en a durement pesé, 
<lb n="147"/>em pais se tint, mot ne sonna 
<lb n="148"/>et la roïne l'esgarda. 
<lb n="149"/>Por lui grever et corroucier 
<lb n="150"/>vet tel parole conmencier 
<lb n="151"/>dont chascun par soi pesera ; 
<lb n="152"/>vers le chevalier s'en torna. 
<lb n="153"/><q>« Molt vos oi, fet ele, vanter 
<lb n="154"/>et vos aventures conter. 
<lb n="155"/>Mes n'a ceanz nul si hardi 
<lb n="156"/>de toz iceus que je voi ci, 
<lb n="157"/>qui en la forest ci defors, 
<lb n="158"/>la ou converse li blans pors, 
<lb n="159"/>osast chacier ne soner cor, 
<lb n="160"/>qui li donroit mil livres d'or. 
<lb n="161"/>En merveilleus los se metroit, 
<lb n="162"/>qui le senglier prendre porroit. » </q>
<lb n="163"/>Tuit se taisent li chevalier 
<lb n="164"/>qui ne se veulent essaier. 
<lb n="165"/>Guingamor a bien entendu 
<lb n="166"/>qu'elle a por lui cest plet meü. 
<lb n="167"/>Par la sale sont tuit pensif, 
<lb n="168"/>n'i ot ne noise ne estrif. 
<lb n="169"/>Li rois premiers la respondi : 
<lb n="170"/><q>« Dame, sovent avez oï 
<lb n="171"/>l'aventure de la forest. 
<lb n="172"/>Ce sachiez vos, molt me desplest 
<lb n="173"/>qant en nul leu en oi parler. 
<lb n="174"/>Onques nus hon n'i pot aler 
<lb n="175"/>qui puis em peüst reperier 
<lb n="176"/>por qoi le porc peüst chacier ; 
<lb n="177"/>la lande i est aventureuse 
<lb n="178"/>et la riviere perilleuse. 
<lb n="179"/>Molt grant dommage i ai eü, 
<lb n="180"/><num>.X.</num> chevaliers i ai perdu, 
<lb n="181"/>toz les meillors de ceste terre 
<lb n="182"/>que le senglier alerent querre. »</q>
<pb n="142"/>
<lb n="183"/>La parole ont atant lessie, 
<lb n="184"/>atant departi la mesnie, 
<lb n="185"/>a lor ostex vont herbergier 
<lb n="186"/>et li rois est alez couchier. 
<lb n="187"/>Guingamor si n'oublia mie 
<lb n="188"/>la parole qu'il ot oïe ; 
<lb n="189"/>en la chambre le roi entra 
<lb n="190"/>et devant lui s'agenoilla.
<lb n="191"/><q>« Sire, fet il, je vos requier 
<lb n="192"/>d'une chose dont j'é mestier, 
<lb n="193"/>que je vos pri que me doigniez ; 
<lb n="194"/>du donner ne m'escondisiez. »</q> 
<lb n="195"/>Li rois li dist : <q>« Je vos otroi, 
<lb n="196"/>biaus niés, ce que toi plet, di moi ; 
<lb n="197"/>seürement me demandez ;
<lb n="198"/>ja cele chose ne vosdrez, 
<lb n="199"/>ne face vostre volenté. »</q> 
<lb n="200"/>Li chevaliers l'a mercïé, 
<lb n="201"/>puis li dit qu'il li requeroit 
<lb n="202"/>et quel don donné li avoit :
<lb n="203"/><q>« En la forest irai chacier. »</q> 
<lb n="204"/>Si li requiert son lïemmier, 
<lb n="205"/>som brachet et son chacëor, 
<lb n="206"/>et sa muete li prest le jor. 
<lb n="207"/>Le rois oï que ses niés dist 
<lb n="208"/>et la requeste que il fist. 
<lb n="209"/>Molt fu dolent, ne set que fere 
<lb n="210"/>de l'otroi se voloit retraire 
<lb n="211"/>et dist qu'il le lessast ester, 
<lb n="212"/>ne li doit pas ce demander. 
<lb n="213"/>Ne soufreroit qu'il i alast, 
<lb n="214"/>por qoi le blanc sengler chaçast, 
<lb n="215"/>qui son pesant d'or li donroit, 
<lb n="216"/>car ja mes ne repereroit. 
<lb n="217"/>Se son bon brachet li prestoit 
<lb n="218"/>et son chacëor li bailloit 
<lb n="219"/>(n'avoit avoir qu'il amast tant, 
<lb n="220"/>ne le donroit por rien vivant) 
<lb n="221"/>ja mes n'esteroient veüz 
<lb n="222"/>car il les avroit lues perduz. 
<lb n="223"/>Ce dit, se perduz les avoit 
<lb n="224"/>que totjors mes dolenz seroit. 
<lb n="225"/>Guingamor respondi le roi :
<lb n="226"/> <q>« Sire, en la foi que je vos doi, 
<lb n="227"/>ne leroie por rien qui soit,
<pb n="143"/>
<lb n="228"/>qui tot le monde me donroit,
<lb n="229"/>que demain ne chaz le senglier.
<lb n="230"/>Se vos ne me volez prester
<lb n="231"/>le brachet que tant avez chier,
<lb n="232"/>le cheval et le lïamier
<lb n="233"/>et la muete des autres chiens,
<lb n="234"/>tex con il sont, prendré les miens. »</q>
<lb n="235"/>La roïne i est sorvenue
<lb n="236"/>qui la parole a entendue,
<lb n="237"/>Ce que Guingamor demandot,
<lb n="238"/>tres bien sachiez, forment li plot.
<lb n="239"/>Au roi proia que il feïst
<lb n="240"/>ce que li chevaliers requist ;
<lb n="241"/>delivree en cuide estre atant,
<lb n="242"/>nel verra mes en son vivant.
<lb n="243"/>Tant l'a la roïne proié,
<lb n="244"/>que li rois li a ostroié.
<lb n="245"/>Guingamor congié demanda,
<lb n="246"/>a son ostel liez s'en ala ;
<lb n="247"/>onques ne pot la nuit dormir.
<lb n="248"/>Qant il vit el jor esclarcir,
<lb n="249"/>son oirre fet tost aprester
<lb n="250"/>et toz ses compaingnons mander,
<lb n="251"/>toute la mesnie le roi
<lb n="252"/>qui por lui erent en esfroi,
<lb n="253"/>qui destorbassent et nuisissent
<lb n="254"/>molt volentiers, se il poïssent.
<lb n="255"/>Le chacëor le roi manda
<lb n="256"/>que la nuit devant li presta,
<lb n="257"/>et le brachet et son bon cor
<lb n="258"/>qu'il ne donnast por son pois d'or,
<lb n="259"/><num>.II.</num> muetes de bons chiens le roi
<lb n="260"/>fet Guingamor mener o soi ;
<lb n="261"/>n'oublia pas son lïamier.
<lb n="262"/>Li rois l'est alez convoier ;
<lb n="263"/>cil de la vile, li borjois
<lb n="264"/>et li vilain et li cortois
<lb n="265"/>le convoierent autresi
<lb n="266"/>o grant dolor et o grant cri ;
<lb n="267"/>et nes les dames i aloient,
<lb n="268"/>merveilleus duel por lui faisoient.
<lb n="269"/>Au brueil plus pres de la cité
<pb n="144"/>
<lb n="270"/>sont tuit li venëor alé ; 
<lb n="271"/>li venëor avant alerent, 
<lb n="272"/>le lïamier o eus menerent. 
<lb n="273"/>La trace quierent du senglier, 
<lb n="274"/>por ce qu'ilec sieut converser. 
<lb n="275"/>Trovee l'ont et conneüe, 
<lb n="276"/>car plusors foiz l'ont porveüe ; 
<lb n="277"/>tant ont tracié qu'il l'ont trové 
<lb n="278"/>en <num>.I.</num> buisson espés ramé. 
<lb n="279"/>Avant mainnent le lïamier, 
<lb n="280"/>si le lessierent abaier, 
<lb n="281"/>par force l'ont du brueil geté. 
<lb n="282"/>Guingamor a le cor sonné, 
<lb n="283"/>l'une muete fist descoupler 
<lb n="284"/>et l'autre fist avant mener, 
<lb n="285"/>pres de la forest l'atendront, 
<lb n="286"/>mes ja dedenz n'en enterront. 
<lb n="287"/>Guingamor conmence a chacier 
<lb n="288"/>et li pors prist a tornoier, 
<lb n="289"/>du brueil se part molt a envis, 
<lb n="290"/>li chien le sievent a hauz cris. 
<lb n="291"/>Pres de la forest l'ont mené, 
<lb n="292"/>mes il estoient tuit lassé, 
<lb n="293"/>ne se pooient preu aidier, 
<lb n="294"/>les autres i ont fet lessier. 
<lb n="295"/>Guingamor va sovent sonnant 
<lb n="296"/>et la muete va glatissant, 
<lb n="297"/>de toutes pars le sievent pres, 
<lb n="298"/>el brueil ne tornera hui mes. 
<lb n="299"/>En la forest s'est embatuz, 
<lb n="300"/>Guingamor est aprés venuz ; 
<lb n="301"/>le brachet porte detriers soi 
<lb n="302"/>qu'il avoit emprunté au roi. 
<lb n="303"/>Cil qui l'alerent convoier, 
<lb n="304"/>li rois et tuit si chevalier 
<lb n="305"/>et li autre de la cité, 
<lb n="306"/>defors le bois sont aresté, 
<lb n="307"/>n'en lesse nul aler avant. 
<lb n="308"/>Illeques sont demoré tant 
<lb n="309"/>conme il porent le cor oïr 
<lb n="310"/>et les chiens oïrent glatir ; 
<lb n="311"/>ariere sont tuit retorné, 
<lb n="312"/>a Dieu du ciel l'ont conmandé. 
<lb n="313"/>Li senglers s'en va esloingnant 
<lb n="314"/>et les plusors des chiens lassant. 
<lb n="315"/>Guingamor a pris le brachet, 
<lb n="316"/>le lien ostë, aprés l'i met, 
<lb n="317"/>et il i corut volentiers ;
<pb n="145"/>
<lb n="318"/>dont s'esforça li chevaliers 
<lb n="319"/>de bien corner et d'enchaucier, 
<lb n="320"/>por le brachet son oncle aidier. 
<lb n="321"/>Molt li plesoient li doz cri, 
<lb n="322"/>mes en poi d'eure le guerpi, 
<lb n="323"/>et le brachet et le sengler 
<lb n="324"/>n'oï abaier ne crier. 
<lb n="325"/>Molt est dolenz, molt li desplest, 
<lb n="326"/>l'espoisse erre de la forest, 
<lb n="327"/>cuide q'ait le brachet perdu, 
<lb n="328"/>onques mes si dolent ne fu 
<lb n="329"/>por son oncle, qui tant l'ama. 
<lb n="330"/>Par mi la forest s'adreça, 
<lb n="331"/>en <num>.I.</num> haut tertre est arestez, 
<lb n="332"/>molt est dolenz et esgarez. 
<lb n="333"/>Li tens fu clers et li jors biaus, 
<lb n="334"/>de toutes parz ot les oissiaus, 
<lb n="335"/>mes il n'i entendoit noient, 
<lb n="336"/>n'i estut gueres longuement. 
<lb n="337"/>Le brachet oï loinz crier, 
<lb n="338"/>et il conmença a corner, 
<lb n="339"/>angoisseus ert ainz qu'il le voie. 
<lb n="340"/>En une clere fouteloie 
<lb n="341"/>vit venir lui et le sengler 
<lb n="342"/>et vers la lande trespasser. 
<lb n="343"/>Hastivement le cuide ataindre, 
<lb n="344"/>hurte, si point, ne s'i veut faindre, 
<lb n="345"/>en son corage s'esjooit 
<lb n="346"/>et a soi meïsmes disoit 
<lb n="347"/>que, s'il puet prandre le sengler 
<lb n="348"/>et sainz ariere retorner, 
<lb n="349"/>parlé en ert mes a toz dis, 
<lb n="350"/>et molt en acuidra grant pris. 
<lb n="351"/>En la grant joie qu'il en a 
<lb n="352"/>mist cor a bouche, si sonna, 
<lb n="353"/>merveilleus son donna li cors. 
<lb n="354"/>Par devant lui passa li pors 
<lb n="355"/>et li brachez le sieut de pres. 
<lb n="356"/>Guingamor point a grant eslés 
<lb n="357"/>par mi la lande aventureuse 
<lb n="358"/>et la riviere perilleuse, 
<lb n="359"/>tot droit par mi la praierie 
<lb n="360"/>dont l'erbe estoit vert et florie. 
<lb n="361"/>Por poi ne l'aloit ataingnant,
<pb n="146"/>
<lb n="362"/>mes il a esgardé avant :
<lb n="363"/>d'un grant palés vit les muraus
<lb n="364"/>qui molt estoit bien fez sanz chaus ;
<lb n="365"/>de vert marbre fu clos entor
<lb n="366"/>et sor l'entree ot une tor,
<lb n="367"/>d'argent paroit qui l'esgardoit,
<lb n="368"/>merveilleuse clarté rendoit ;
<lb n="369"/>les portes sont de fin yvoire,
<lb n="370"/>d'or entaillies a trifoire,
<lb n="371"/>n'i ot barre ne fermëure.
<lb n="372"/>Guingamor vint grant aleüre ;
<lb n="373"/>qant la porte vit si overte
<lb n="374"/>et l'entree du tout aperte,
<lb n="375"/>porpensa soi qu'il enterra.
<lb n="376"/>Aucun preudonme i trovera
<lb n="377"/>qui ce porpris a a garder ; 
<lb n="378"/>savoir vorra et demander
<lb n="379"/>qui sires est de ce palais,
<lb n="380"/>onques si riche ni vit mais,
<lb n="381"/>molt se delite en esgarder.
<lb n="382"/>A son porc cuide recovrer
<lb n="383"/>ainz que gueres soit esloingnié, 
<lb n="384"/>por ce que molt ert traveillié.
<lb n="385"/>Enz est entrez tot a cheval,
<lb n="386"/>enmi le palés prist estal
<lb n="387"/>et esgarde tout entor soi ;
<lb n="388"/>mes n'i trueve ne ce ne qoi,
<lb n="389"/>ne trova rien se fin or non,
<lb n="390"/>neïs les chambres environ
<lb n="391"/>sont a pierres de paradis.
<lb n="392"/>De ce li a semblé le pis :
<lb n="393"/>home ne fame n'i trova,
<lb n="394"/>mes autre part se reheta
<lb n="395"/>que tele aventure a trovee
<lb n="396"/>por raconter en sa contree.
<lb n="397"/>Grant aleüre vet ariere
<lb n="398"/>par mi les prez lez la riviere,
<lb n="399"/>n'a mie de son porc veu,
<lb n="400"/>et lui et le chien a perdu.
<lb n="401"/>Or est Guingamor escharniz.
<lb n="402"/><q>« Par foi, fet il, je suis traïz.
<lb n="403"/>Bien me puis tenir a bricon
<pb n="147"/>
<lb n="404"/>por esgarder une messon
<lb n="405"/>cuit avoir perdu mon travail.
<lb n="406"/>Se n'ai mon chien et au porc fail, 
<lb n="407"/>ja mes joie ne bien n'avrai,
<lb n="408"/>n'en mon païs ne tornerai. »</q>
<lb n="409"/>Guingamor estoit molt pensis,
<lb n="410"/>el haut de la forest s'est mis
<lb n="411"/>et conmença a escouter
<lb n="412"/>se le brachet oïst crier ;
<lb n="413"/>a destre de lui l'a oï.
<lb n="414"/>Tant escouta, tant entendi,
<lb n="415"/>qu'il l'oï loing et le sengler.
<lb n="416"/>Donques reconmence a corner,
<lb n="417"/>a l'encontre lor est alez.
<lb n="418"/>Li pors s'en est outre passez
<lb n="419"/>et Guingamor aprés se met,
<lb n="420"/>semont et hue le brachet,
<lb n="421"/>enz el chief de la lande entra.
<lb n="422"/>Une fontaine illec trova
<lb n="423"/>desoz <num>.I.</num> olivier foillu,
<lb n="424"/>vert et flori et bien branchu ;
<lb n="425"/>la fontaingne ert et clere et bele,
<lb n="426"/>d'or et d'argent ert la gravele.
<lb n="427"/>Une pucele s'i baingnoit
<lb n="428"/>et une autre son chief pingnoit ;
<lb n="429"/>el li lavoit et piez et mains.
<lb n="430"/>Biaus membres ot, et lons et plains,
<lb n="431"/>el siecle n'a tant bele chose,
<lb n="432"/>ne fleur de liz, ne flor de rose,
<lb n="433"/>conme cele qui estoit nue.
<lb n="434"/>Desque Guingamor l'ot veüe,
<lb n="435"/>commeüz est de sa biauté,
<lb n="436"/>le frain du cheval a tiré ; 
<lb n="437"/>sor <num>.I.</num> grant arbre vit ses dras,
<lb n="438"/>cele part vint, ne targe pas,
<lb n="439"/>el crues d'un chiesne les a mis.
<lb n="440"/>Qant il avra le sengler pris,
<lb n="441"/>ariere vorra retorner
<lb n="442"/>et a la pucele parler ;
<lb n="443"/>bien set qu'ele n'ira pas nue.
<lb n="444"/>Mes ele s'est aparceüe,
<lb n="445"/>le chevalier a apelé
<lb n="446"/>et fierement aresonné :
<lb n="447"/><q>« Guingamor, lessiez ma despoille.
<lb n="448"/>Ja Deu ne place ne ne voille
<lb n="449"/>qu'entre chevaliers soit retret
<lb n="450"/>que vos faciez si grant mesfet
<lb n="451"/>d'embler les dras d'une meschine
<pb n="148"/>
<lb n="452"/>en l'espoisse de la gaudine. 
<lb n="453"/>Venez avant, n'aiez esfroi, 
<lb n="454"/>herbergiez vos hui mes o moi. 
<lb n="455"/>Toute jor avez traveillié, 
<lb n="456"/>si n'avez gueres esploitié. »</q> 
<lb n="457"/>Guingamor est alez vers li, 
<lb n="458"/>ses dras li porta et tendi, 
<lb n="459"/>de son offre le mercïa 
<lb n="460"/>et dist, pas ne herbergera, 
<lb n="461"/>car il avoit son porc perdu 
<lb n="462"/>et le brachet qui l'a seü. 
<lb n="463"/>La damoisele li respont :
<lb n="464"/><q>« Amis, tuit cil qui sont el mont 
<lb n="465"/>nu porroient hui mes trover, 
<lb n="466"/>tant ne s'en savroient pener,
<lb n="467"/>se de moi n'avoient aïe. 
<lb n="468"/>Lessiez ester vostre folie, 
<lb n="469"/>venez o moi par tel covent 
<lb n="470"/>et je vos promet loiaument 
<lb n="471"/>que le sengler pris vos rendrai 
<lb n="472"/>et le brachet vos baillerai 
<lb n="473"/>a porter en vostre païs 
<lb n="474"/>jusq'a tierz jor ; je vos plevis.</q>
<lb n="475"/><q>- Bele, ce dit li chevaliers, 
<lb n="476"/>je herbergerai volentiers 
<lb n="477"/>par tel covent con dit avez. »</q> 
<lb n="478"/>Descenduz est et arestez.
<lb n="479"/>La pucele tost se vesti, 
<lb n="480"/>et cele qui fu avec li 
<lb n="481"/>li a une mule amenee 
<lb n="482"/>de riche ator, bien afeutree, 
<lb n="483"/>avec son oes <num>.I.</num> palefroi, 
<lb n="484"/>meillor n'en ot ne quens ne roi. 
<lb n="485"/>Guingamor sivi la pucele, 
<lb n="486"/>qant levee l'ot en la sele, 
<lb n="487"/>puis est montez, sa resne prent. 
<lb n="488"/>De bon cuer l'esgarde sovent, 
<lb n="489"/>molt la vit bele et longue et gente, 
<lb n="490"/>volentiers i metoit s'entente 
<lb n="491"/>qu'ele l'amast de druerie ; 
<lb n="492"/>doucement la regarde et prie 
<lb n="493"/>que s'amor li doint et otroit. 
<lb n="494"/>Onques mes n'ot le cuer destroit 
<lb n="495"/>por nule fame qu'il veïst, 
<lb n="496"/>ne d'amor garde ne se prist.
<pb n="149"/>
<lb n="497"/>Cele fu sage et bien aprise, 
<lb n="498"/>Guingamor respont en tel guise 
<lb n="499"/>qu'ele l'amera volentiers, 
<lb n="500"/>dont ot joie li chevaliers. 
<lb n="501"/>Puis que l'amor fu ostroiee, 
<lb n="502"/>acolee l'a et besiee. 
<lb n="503"/>La meschine en ala devant, 
<lb n="504"/>el palés vint esperonnant 
<lb n="505"/>ou Guingamor avoit esté ; 
<lb n="506"/>molt l'a richement atorné. 
<lb n="507"/>Les chevaliers a fet monter 
<lb n="508"/>et encontre lor dame aler 
<lb n="509"/>por son ami qu'ele amenot ; 
<lb n="510"/>tex <num>.III.C.</num> ou plus en i ot, 
<lb n="511"/>n'i ot celui n'eüst vestu 
<lb n="512"/>blïaut de soie a or batu ; 
<lb n="513"/>chascuns de ceus menoit s'amie, 
<lb n="514"/>molt ert bele la compaingnie. 
<lb n="515"/>Vallez i ot a espreviers, 
<lb n="516"/>o biaus ostors, sors et muiers, 
<lb n="517"/>el palés en ot autretant, 
<lb n="518"/>as tables, as eschés jouant. 
<lb n="519"/>Qant Guingamor fu descenduz, 
<lb n="520"/>les <num>.X.</num> chevaliers a veüz 
<lb n="521"/>qui perdu erent de sa terre, 
<lb n="522"/>qui le sengler alerent querre. 
<lb n="523"/>Tuit sont encontre lui levé, 
<lb n="524"/>a grant joie l'ont salué 
<lb n="525"/>et Guingamor les a besiez. 
<lb n="526"/>Molt fu la nuit bien herbergiez ; 
<lb n="527"/>bons mengiers ot a grant plenté, 
<lb n="528"/>o grant deduit, o grant fierté, 
<lb n="529"/>sons de herpes et de vïeles, 
<lb n="530"/>chans de vallez et de puceles, 
<lb n="531"/>grant merveille ot de la noblece, 
<lb n="532"/>de la biauté, de la richesce. 
<lb n="533"/>N'i cuida que <num>.II.</num> jors ester 
<lb n="534"/>et au tierz s'en cuida raler, 
<lb n="535"/>son chien et son porc volt avoir 
<lb n="536"/>et son oncle fere savoir 
<lb n="537"/>l'aventure qu'il ot veüe, 
<lb n="538"/>puis reperera a sa drue. 
<lb n="539"/>Autrement li fu trestorné 
<lb n="540"/>car <num>.III.C.</num> anz i ot esté.
<pb n="150"/>
<lb n="541"/>Mors fu li rois et sa mesnie 
<lb n="542"/>et toz iceus de sa lingnie 
<lb n="543"/>et les citez qu'il ot veües 
<lb n="544"/>furent destruites et cheües.
<lb n="545"/>Guingamor a le congié pris 
<lb n="546"/>de reperier en son païs, 
<lb n="547"/>le porc et son brachet requist 
<lb n="548"/>a s'amie, qu'el li rendist.
<lb n="549"/><q>« Amis, fet ele, vos l'avrez, 
<lb n="550"/>mes por noient vos en irez, 
<lb n="551"/><num>.III.C</num> anz a, si sont passé, 
<lb n="552"/>que vos avez ici esté.
<lb n="553"/>Mors est vostre oncles et sa gent,
<lb n="554"/>n'i avez ami ne parent.
<lb n="555"/>Une chose vos di ge bien :
<lb n="556"/>n'i a honme si ancien
<lb n="557"/>qui vos en sache riens conter,
<lb n="558"/>tant n'en savrïez demander.</q>
<lb n="559"/><q>- Dame, fet il, ne puis pas croire 
<lb n="560"/>que ceste parole soit voire,
<lb n="561"/>et s'ainsi est con dit avez, 
<lb n="562"/>tost iere ariere retornez. 
<lb n="563"/>Ci revendrai, je vos afi. »</q> 
<lb n="564"/>Ele li dist : <q>« Je vos chasti, 
<lb n="565"/>qant la riviere avrez passee 
<lb n="566"/>por raler en vostre contree, 
<lb n="567"/>que ne bevez ne ne mengiez 
<lb n="568"/>por nule fain que vos aiez, 
<lb n="569"/>desi que serez reperiez : 
<lb n="570"/>tost en seriez engingniez. »</q> 
<lb n="571"/>Son cheval li fet amener 
<lb n="572"/>et le grant sengler aporter, 
<lb n="573"/>aprés li a rendu son chien, 
<lb n="574"/>rendu li a par le lïen. 
<lb n="575"/>Il prist la teste du sengler, 
<lb n="576"/>n'en pooit mie plus porter. 
<lb n="577"/>El cheval monte, si s'en va, 
<lb n="578"/>et s'amie le convoia, 
<lb n="579"/>a la riviere l'a mené, 
<lb n="580"/>s'est el batel outre passé, 
<lb n="581"/>a Dieu l'a conmandé, sel let. 
<lb n="582"/>Le chevalier avant s'en vet, 
<lb n="583"/>le jor erra jusq'a midi, 
<lb n="584"/>de la forest onques n'issi.
<pb n="151"/>
<lb n="585"/>Tant la vit laide et haut creüe
<lb n="586"/>que toute l'a desconneüe.
<lb n="587"/>Loing sor senestre oï taillier
<lb n="588"/>a sa coingnie <num>.I.</num> charpentier,
<lb n="589"/>son feu fesoit et son charbon,
<lb n="590"/>Cele part vint a esperon,
<lb n="591"/>le povre honme avoit salué,
<lb n="592"/>enquis li a et demandé
<lb n="593"/>ou li rois ses oncles estoit
<lb n="594"/>et a quel chastel i manoit.
<lb n="595"/>Li charboniers respont briément :
<lb n="596"/><q>« Par foi, sire, n'en sai noient. 
<lb n="597"/>Icil rois dont vos demandez 
<lb n="598"/>plus a de <num>.III.C.</num> anz passez 
<lb n="599"/>que il morut, mien escient,
<lb n="600"/>et tuit si honmë et sa gent. 
<lb n="601"/>Et les corz que avez nomees 
<lb n="602"/>sont grant tens a totes gastees. 
<lb n="603"/>Tex i a de la vielle gent 
<lb n="604"/>qui racontent assez sovent 
<lb n="605"/>de ce roi et de son neveu 
<lb n="606"/>que il avoit merveilles preu ; 
<lb n="607"/>dedenz ceste forez chaça, 
<lb n="608"/>mais onques puis ne retorna. »</q> 
<lb n="609"/>Guingamor oï ce qu'il dit, 
<lb n="610"/>merveilleuse pitié l'em prist 
<lb n="611"/>du roi qu'il ot ainsi perdu. 
<lb n="612"/>Au charbonier a respondu :
<lb n="613"/><q>« Entent a moi, ce que dirai, 
<lb n="614"/>m'aventure reconterai.
<lb n="615"/>Ce sui je qui alai chacier,
<lb n="616"/>ariere cuidai reperier
<lb n="617"/>et aporter le grant sengler. »</q>
<lb n="618"/>Dont li conmença a conter
<lb n="619"/>du palés qu'il avoit trové
<lb n="620"/>et conment ot dedenz esté,
<lb n="621"/>de la pucele qu'il trova,
<lb n="622"/>conment ele le herberga
<lb n="623"/><num>.II.</num> jors entiers, <q>« puis m'en parti,
<lb n="624"/>mon porc et mon chien me rendi. »</q>
<lb n="625"/>La teste du porc li donna,
<lb n="626"/>et a garder li conmanda
<lb n="627"/>tant q'a sa meson revenist,
<lb n="628"/>et as genz du païs deïst
<lb n="629"/>conme il avoit a lui parlé.
<pb n="152"/>
<lb n="630"/>Li povres hon l'a mercïé, 
<lb n="631"/>Guingamor prent de lui congié, 
<lb n="632"/>ariere vient, si l'a lessié. 
<lb n="633"/>Ja estoit bien nonne passee, 
<lb n="634"/>li jors torna a la vespree, 
<lb n="635"/>si grant fain prist au chevalier 
<lb n="636"/>qu'il se cuida vif enragier. 
<lb n="637"/>Let le chemin que il erra, 
<lb n="638"/><num>.I.</num> pomier sauvage trova, 
<lb n="639"/>de grosses pomes fu chargiez. 
<lb n="640"/>Il est cele part aprouchiez, 
<lb n="641"/>trois en a prises, ses menja. 
<lb n="642"/>De ce fist mal, qu'il oublïa 
<lb n="643"/>ce que s'amie ot conmandé. 
<lb n="644"/>Si tost conme il en ot gouté, 
<lb n="645"/>tost fu desfez et envielliz, 
<lb n="646"/>et de son cors si afoibliz 
<lb n="647"/>que du cheval l'estut chëoir, 
<lb n="648"/>ne pot ne pié ne main movoir. 
<lb n="649"/>Foiblement, qant il pot parler, 
<lb n="650"/>se conmença a dementer. 
<lb n="651"/>Li charboniers l'avoit seü, 
<lb n="652"/>bien voit con li est avenu, 
<lb n="653"/>ne cuidoit mie au sien espoir 
<lb n="654"/>qu'il peüst vivre jusq'au soir. 
<lb n="655"/>Vers lui voloit aler avant ; 
<lb n="656"/>deus damoiseles voit errant, 
<lb n="657"/>de riche ator et bien vestues, 
<lb n="658"/>lez Guingamor sont descendues. 
<lb n="659"/>Molt blamerent le chevalier, 
<lb n="660"/>et conmencent a reprouchier 
<lb n="661"/>le conmandement trespassé, 
<lb n="662"/>que mauvesement l'a gardé. 
<lb n="663"/>Belement et souëf l'ont pris, 
<lb n="664"/>si l'ont sor <num>.I.</num> cheval asis, 
<lb n="665"/>a la rivière le menerent, 
<lb n="666"/>en <num>.I.</num> bastel outre passerent 
<lb n="667"/>son brachet et son chacëor. 
<lb n="668"/>Li vilains se mist el retor,
<lb n="669"/> a son ostel la nuit ala, 
<lb n="670"/>la teste du sengler porta. 
<lb n="671"/>Par trestout conte l'aventure, 
<lb n="672"/>par serement l'aferme et jure, 
<lb n="673"/>et au roi presenta la teste, 
<lb n="674"/>mostrer la fet a mainte feste. 
<pb n="153"/>
<lb n="675"/>Por l'aventure reconter 
<lb n="676"/>en fist li rois <num>.I.</num> lai trover ; 
<lb n="677"/>de Guingamor retint le non, 
<lb n="678"/>einsi l'apelent li Breton.
				</ab>
</div>
</body>
</text>
</TEI>