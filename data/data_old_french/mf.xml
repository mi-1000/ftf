<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
  <fileDesc>
    <titleStmt>
      <title type="main">Lais</title>
      <title type="formal">mf</title>
      <title type="reference">mf</title>
      <title type="DEAF">MarieLaisR</title>
      <title type="gmd">transcription électronique</title>
      <author xml:id="MFrance" key="Marie de France (1154-1189)" ref="http://www.idref.fr/084978449">Marie de France</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoderDD">
        <resp>balisage du discours direct</resp>
        <name xml:id="AL">Alexei Lavrentiev</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="DS">Dana Sleiman</name>
      </respStmt>
    </editionStmt>
    <extent>- Numéros de pages saisies : de 1 à 191 ;
            - Nombre de mots d'après la base des descripteurs : <num xml:id="nb_mots_given">33047</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">38604</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/mf</idno>
      <idno type="doi">10.34847/nkl.24d97ixm</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1a">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Marie de France, Lais, édité par Jean Rychner, Paris, 1966. 
              Publié en ligne par la Base de français médiéval, http://catalog.bfm-corpus.org/mf.
              Dernière révision le 2018-07-31.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les lais de Marie de France</title>
          <author>Marie de France</author>
          <respStmt>
            <resp xml:id="editor">Éditeur scientifique</resp>
            <name type="person">Jean Rychner</name>
          </respStmt>
        </titleStmt>
          <extent>190 page(s), soit 191 pages
        </extent>
        <publicationStmt>
          <publisher>Champion</publisher>
          <pubPlace>Paris</pubPlace>
          <date>1966</date>
          <idno type="isbn">2-85203-028-4</idno>
          <idno type="sigle_DEAF">MarieLaisR</idno>
          <idno type="cote_biblio">D4.019 : COR3-MAR</idno>
        </publicationStmt><seriesStmt><title>CFMA</title><idno type="collection">93</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="136"/>
        <tagUsage gi="body" occurs="1"/>
        <tagUsage gi="div" occurs="13"/>
        <tagUsage gi="foreign" occurs="1"/>
        <tagUsage gi="front" occurs="1"/>
        <tagUsage gi="head" occurs="13"/>
        <tagUsage gi="hi" occurs="11"/>
        <tagUsage gi="lb" occurs="5798"/>
        <tagUsage gi="note" occurs="1"/>
        <tagUsage gi="pb" occurs="190"/>
        <tagUsage gi="q" occurs="143"/>
        <tagUsage gi="text" occurs="1"/>
        <tagUsage gi="title" occurs="32"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">Marie de France</name>
      <title>Lais</title>
      <date type="compo" when="1160-01-01" notBefore="1160-01-01" notAfter="1160-01-01" n="12">ca. 1160</date>
      <date type="compo_periode">ancien</date>
      <date type="compo_sous_siecle" n="12_2">milieu</date>
      <date type="ms" when="1275-01-01" notBefore="1250-01-01" notAfter="1299-12-31">2e m. 13e s.</date>
      <idno type="msIdentifier">Londres, BL, Harl. 978 (H)</idno>
      <region type="dialecte_auteur">normand</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="fiction"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#DS" when="2002-07-31">révision de tout le texte</change>
    <change who="#AL" when="2003-03-31">balisage, numérotation et vérifications finales</change>
    <change who="#AL" when="2007-05-31">ajout d' identifiant à chaque lai</change>
    <change who="#AL" when="2018-07-31">conversion TEI P5</change>
    <change who="#AL" when="2018-07-31">balisage du discours direct</change>
    <change when="2018-07-31">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<front>
<div type="prologue" xml:id="mf_prologue">
<pb n="1"/>
<head>PROLOGUE</head>
<ab rend="gv">
<lb n="1"/><hi rend="pmaj">Ki</hi> Deus ad duné escïence
<lb n="2"/>E de parler bone eloquence
<lb n="3"/>Ne s'en deit taisir ne celer,
<lb n="4"/>Ainz se deit voluntiers mustrer.
<lb n="5"/>Quant uns granz biens est mult oïz,
<lb n="6"/>Dunc a primes est il fluriz,
<lb n="7"/>E quant loëz est de plusurs,
<lb n="8"/>Dunc ad espandues ses flurs.
<lb n="9"/>Custume fu as ancïens,
<lb n="10"/>Ceo testimoine Precïens,
<lb n="11"/>Es livres ke jadis feseient,
<lb n="12"/>Assez oscurement diseient
<lb n="13"/>Pur ceus ki a venir esteient
<lb n="14"/>E ki aprendre les deveient,
<lb n="15"/>K'i peüssent gloser la lettre
<lb n="16"/>E de lur sen le surplus mettre.
<lb n="17"/>Li philesophe le saveient,
<lb n="18"/>Par eus meïsmes entendeient,
<lb n="19"/>Cum plus trespassereit li tens,
<pb n="2"/>
<lb n="20"/>Plus serreient sutil de sens
<lb n="21"/>E plus se savreient garder 
<lb n="22"/>De ceo k'i ert a trespasser. 
<lb n="23"/>Ki de vice se voelt defendre 
<lb n="24"/>Estudïer deit e entendre 
<lb n="25"/>A grevose ovre comencier: 
<lb n="26"/>Par ceo s'en puet plus esloignier
<lb n="27"/>E de grant dolur delivrer. 
<lb n="28"/>Pur ceo començai a penser 
<lb n="29"/>D'aukune bone estoire faire 
<lb n="30"/>E de latin en romaunz traire; 
<lb n="31"/>Mais ne me fust guaires de pris: 
<lb n="32"/>Itant s'en sunt altre entremis ! 
<lb n="33"/>Des lais pensai, k'oïz aveie. 
<lb n="34"/>Ne dutai pas, bien le saveie, 
<lb n="35"/>Ke pur remambrance les firent 
<lb n="36"/>Des aventures k'il oïrent 
<lb n="37"/>Cil ki primes les comencierent 
<lb n="38"/>E ki avant les enveierent. 
<lb n="39"/>Plusurs en ai oï conter, 
<lb n="40"/>Nes voil laissier ne oblier. 
<lb n="41"/>Rimé en ai e fait ditié, 
<lb n="42"/>Soventes fiez en ai veillié !
</ab>
<ab rend="gv">
<lb n="43"/>En l'honur de vus, nobles reis,
<lb n="44"/>Ki tant estes pruz e curteis,
<lb n="45"/>A ki tute joie s'encline
<lb n="46"/>E en ki quoer tuz biens racine,
<lb n="47"/>M'entremis des lais assembler,
<lb n="48"/>Par rime faire e reconter.
<lb n="49"/>En mun quoer pensoe e diseie,
<lb n="50"/>Sire, kes vos presentereie.
<lb n="51"/>Si vos les plaist a receveir,
<pb n="3"/>
<lb n="52"/>Mult me ferez grant joie aveir, 
<lb n="53"/>A tuz jurz mais en serrai liee. 
<lb n="54"/>Ne me tenez a surquidiee 
<lb n="55"/>Si vos os faire icest present. 
<lb n="56"/>Ore oëz le comencement !
</ab>
</div>
<lb/>
</front>
<body>
<pb n="5"/>
<div type="lai" xml:id="mf_guigemar">
<head>GUIGEMAR</head>
<ab rend="gv">
<lb n="1"/><hi rend="pmaj">Ki</hi> de bone mateire traite,
<lb n="2"/>Mult li peise si bien n'est faite.
<lb n="3"/>Oëz, seignurs, ke dit Marie,
<lb n="4"/>Ki en sun tens pas ne s'oblie.
<lb n="5"/>Celui deivent la gent loër
<lb n="6"/>Ki en bien fait de sei parler.
<lb n="7"/>Mais quant il ad en un païs
<lb n="8"/>Hummë u femme de grant pris,
<lb n="9"/>Cil ki de sun bien unt envie
<lb n="10"/>Sovent en dïent vileinie:
<lb n="11"/>Sun pris li volent abeissier;
<lb n="12"/>Pur ceo comencent le mestier
<lb n="13"/>Del malveis chien coart, felun,
<lb n="14"/>Ki mort la gent par traïsun.
<lb n="15"/>Nel voil mie pur ceo leissier,
<lb n="16"/>Si gangleür u losengier
<lb n="17"/>Le me volent a mal turner:
<lb n="18"/>Ceo est lur dreit de mesparler !
</ab>
<pb n="6"/>
<lb n="19"/>
<note anchored="true" resp="#encoder1">3 astérisques en triangle en haut de page</note>
<ab rend="gv">
Les contes ke jo sai verrais,
<lb n="20"/>Dunt li Bretun unt fait les lais,
<lb n="21"/>Vos conterai assez briefment.
<lb n="22"/>El chief de cest comencement,
<lb n="23"/>Sulunc la lettre e l'escriture,
<lb n="24"/>Vos mosterai une aventure
<lb n="25"/>Ki en Bretaigne la Menur
<lb n="26"/>Avint al tens ancïenur.
</ab>
<ab rend="gv">
<lb n="27"/>En cel tens tint Hoilas la tere,
<lb n="28"/>Sovent en peis, sovent en guere.
<lb n="29"/>Li reis aveit un suen barun,
<lb n="30"/>Ki esteit sire de Lïun:
<lb n="31"/>Oridials esteit apelez;
<lb n="32"/>De sun seignur fu mult privez,
<lb n="33"/>Chivaliers ert pruz e vaillanz.
<lb n="34"/>De sa moillier out deus enfanz,
<lb n="35"/>Un fiz e une fille bele.
<lb n="36"/>Noguent ot nun la damaisele,
<lb n="37"/>Guigeimar noment le dancel;
<lb n="38"/>El reaulme nen out plus bel !
<lb n="39"/>A merveille l'amot sa mere
<lb n="40"/>E mult esteit bien de sun pere.
<lb n="41"/>Quant il le pout partir de sei,
<lb n="42"/>Si l'enveat servir le rei.
<lb n="43"/>Li vadlez fu sages e pruz,
<lb n="44"/>Mult se faseit amer de tuz.
<lb n="45"/>Quant fu venu termes e tens
<lb n="46"/>Ke il aveit eage e sens,
<lb n="47"/>Li reis l'adube richement,
<pb n="7"/>
<lb n="48"/>Armes li dune a sun talent.
<lb n="49"/>Guigemar se part de la curt;
<lb n="50"/>Mult i dona ainz k'il s'en turt !
<lb n="51"/>En Flaundres vait pur sun pris quere:
<lb n="52"/>La out tuz jurz estrif e guerre.
<lb n="53"/>En Lorreine ne en Burguine,
<lb n="54"/>Ne en Angou ne en Gascuine,
<lb n="55"/>A cel tens ne pout hom truver
<lb n="56"/>Si bon chevalier ne sun per.
</ab>
<ab rend="gv">
<lb n="57"/>De tant i out mespris Nature
<lb n="58"/>Ke unc de nule amur n'out cure.
<lb n="59"/>Suz ciel n'out dame ne pucele
<lb n="60"/>Ki tant par fust noble ne bele,
<lb n="61"/>Se il d'amer la requeïst,
<lb n="62"/>Ke volentiers nel retenist.
<lb n="63"/>Plusurs l'en requistrent suvent,
<lb n="64"/>Mais il n'aveit de ceo talent.
<lb n="65"/>Nuls ne se pout aparceveir
<lb n="66"/>Ke il volsist amur aveir:
<lb n="67"/>Pur ceo le tienent a peri
<lb n="68"/>E li estrange e si ami.
</ab>
<ab rend="gv">
<lb n="69"/>En la flur de sun meillur pris
<lb n="70"/>S'en vait li ber en sun païs
<lb n="71"/>Veeir sun pere e sun seignur,
<lb n="72"/>Sa bone mere e sa sorur,
<lb n="73"/>Ki mult l'aveient desiré.
<lb n="74"/>Ensemble od eus ad sujurné,
<lb n="75"/>Ceo m'est avis, un meis entier.
</ab>
<ab rend="gv">
<lb n="76"/>Talent li prist d'aler chacier;
<lb n="77"/>La nuit somunt ses chevaliers,
<lb n="78"/>Ses veneürs e ses berniers;
<pb n="8"/>
<lb n="79"/>Al matin vait en la forest,
<lb n="80"/>Kar cil deduiz forment li plest.
<lb n="81"/>A un grant cerf sunt aruté
<lb n="82"/>E li chien furent descuplé.
<lb n="83"/>Li veneür curent devaunt,
<lb n="84"/>Li damaisels se vait targaunt;
<lb n="85"/>Sun arc li portë uns vallez,
<lb n="86"/>Sun ansac e sun berserez:
<lb n="87"/>Traire voleit, si mes eüst,
<lb n="88"/>Ainz ke d'iluec se remeüst.
<lb n="89"/>En l'espeise d'un grant buissun
<lb n="90"/>Vit une bise od un foün;
<lb n="91"/>Tute fu blaunche cele beste,
<lb n="92"/>Perches de cerf out en la teste.
<lb n="93"/>Pur l'abai del brachet sailli:
<lb n="94"/>Il tent sun arc, si trait a li !
<lb n="95"/>En l'esclot la feri devaunt,
<lb n="96"/>Ele chaï demeintenaunt;
<lb n="97"/>La seete resort ariere,
<lb n="98"/>Guigemar fiert en tel maniere,
<lb n="99"/>En la quisse desk'al cheval,
<lb n="100"/>Ke tost l'estuet descendre aval:
<lb n="101"/>Ariere chiet sur l'erbe drue
<lb n="102"/>Delez la bise k'out ferue !
<lb n="103"/>La bise, ki nafree esteit,
<lb n="104"/>Anguissuse ert, si se plaineit.
<lb n="105"/>Aprés parla en itel guise:
<lb n="106"/><q>« Oï ! Lase ! Jo sui ocise !
<lb n="107"/>E tu, vassal, ki m'as nafree,
<lb n="108"/>Tel seit la tue destinee:
<lb n="109"/>Jamais n'aies tu medecine,
<lb n="110"/>Ne par herbe, ne par racine !
<lb n="111"/>Ne par mire, ne par poisun
<pb n="9"/>
<lb n="112"/>N'avras tu jamés garisun
<lb n="113"/>De la plaie k'as en la quisse,
<lb n="114"/>De si ke cele te guarisse
<lb n="115"/>Ki suffera pur tue amur
<lb n="116"/>Issi grant peine e tel dolur
<lb n="117"/>K'unkes femme taunt ne suffri,
<lb n="118"/>E tu referas taunt pur li;
<lb n="119"/>Dunt tuit cil s'esmerveillerunt
<lb n="120"/>Ki aiment e amé avrunt
<lb n="121"/>U ki pois amerunt aprés.
<lb n="122"/>Va t'en de ci, lais m'aveir pés ! »</q>
</ab>
<ab rend="gv">
<lb n="123"/>Guigemar fu forment blesciez;
<lb n="124"/>De ceo k'il ot est esmaiez.
<lb n="125"/>Començat sei a purpenser
<lb n="126"/>En quel tere purrat aler
<lb n="127"/>Pur sa plaie faire guarir,
<lb n="128"/>Kar ne se voelt laissier murir.
<lb n="129"/>Il set assez e bien le dit
<lb n="130"/>K'unke femme nule ne vit
<lb n="131"/>A ki il aturnast s'amur
<lb n="132"/>Ne kil guaresist de dolur.
<lb n="133"/>Sun vallet apelat avaunt:
<lb n="134"/><q>« Amis, fait il, va tost poignaunt !
<lb n="135"/>Fai mes compaignuns returner,
<lb n="136"/>Kar jo voldrai od eus parler. »</q>
<lb n="137"/>Cil point avaunt, e il remaint;
<lb n="138"/>Mult anguissusement se pleint.
<lb n="139"/>De sa chemise estreitement
<lb n="140"/>Sa plaie bende fermement,
<lb n="141"/>Puis est muntez, d'iluec s'en part;
<lb n="142"/>K'esloignez seit mult li est tart:
<lb n="143"/>Ne voelt ke nuls des suens i vienge
<pb n="10"/>
<lb n="144"/>Kil desturbast ne kil retienge.
<lb n="145"/>Le travers del bois est alé
<lb n="146"/>Un vert chemin, ki l'ad mené
<lb n="147"/>Fors a la laundë; en la plaigne
<lb n="148"/>Vit la faleise e la muntaigne.
<lb n="149"/>D'une ewe ki desuz cureit
<lb n="150"/>Braz fu de mer, hafne i aveit.
<lb n="151"/>El hafne out une sule nef,
<lb n="152"/>Dunt Guigemar choisi le tref.
<lb n="153"/>Mult esteit bien apparillee;
<lb n="154"/>Defors e dedenz fu peiee,
<lb n="155"/>Nuls hum n'i pout trover jointure.
<lb n="156"/>N'i out cheville ne closture
<lb n="157"/>Ki ne fust tute de benus:
<lb n="158"/>Suz ciel n'at or ki vaille plus !
<lb n="159"/>La veille fu tute de seie:
<lb n="160"/>Mult est bele ki la depleie !
<lb n="161"/>Li chivaliers fu mult pensis:
<lb n="162"/>En la cuntree nel païs
<lb n="163"/>N'out unkes mes oï parler
<lb n="164"/>Ke nefs i peüst ariver.
<lb n="165"/>Avaunt alat, si descent jus,
<lb n="166"/>A graunt anguisse munta sus.
<lb n="167"/>Dedenz quida hummes truver,
<lb n="168"/>Ki la nef deüssent garder:
<lb n="169"/>N'i aveit nul ne nul ne vit.
<lb n="170"/>En mi la nef trovat un lit
<lb n="171"/>Dunt li pecul e li limun
<lb n="172"/>Furent a l'ovre Salemun
<lb n="173"/>Taillié a or, tut a triffoire,
<lb n="174"/>De ciprés e de blanc ivoire.
<lb n="175"/>D'un drap de seie a or teissu
<lb n="176"/>Ert la coilte ki desus fu.
<pb n="11"/>
<lb n="177"/>Les altres dras ne sai preisier,
<lb n="178"/>Mes tant vos di de l'oreillier:
<lb n="179"/>Ki sus eüst sun chief tenu
<lb n="180"/>Jamais le peil n'avreit chanu.
<lb n="181"/>Li coverturs de sabelin
<lb n="182"/>Vols fu de purpre alexandrin.
<lb n="183"/>Dui chandelabre de fin or
<lb n="184"/>(Li pire valeit un tresor !)
<lb n="185"/>El chief de la nef furent mis;
<lb n="186"/>Desus out deus cirges espris:
<lb n="187"/>De ceo s'esteit il merveilliez.
<lb n="188"/>Il s'est sur le lit apuiez;
<lb n="189"/>Repose sei, sa plaie doelt.
<lb n="190"/>Puis est levez, aler s'en voelt;
<lb n="191"/>Il ne pout mie returner:
<lb n="192"/>La nefs est ja en halte mer !
<lb n="193"/>Od lui s'en vat delivrement,
<lb n="194"/>Bon oret out e suëf vent:
<lb n="195"/>N'i ad nïent de sun repaire !
<lb n="196"/>Mult est dolenz, ne seit ke faire !
<lb n="197"/>N'est merveille se il s'esmaie,
<lb n="198"/>Kar grant dolur out en sa plaie.
<lb n="199"/>Suffrir li estuet l'aventure;
<lb n="200"/>A Deu prie k'en prenge cure,
<lb n="201"/>K'a sun poeir l'ameint a port
<lb n="202"/>E sil defende de la mort.
<lb n="203"/>El lit se colche, si s'endort.
<lb n="204"/>Hui ad trespassé le plus fort:
<lb n="205"/>Ainz le vesprë ariverat
<lb n="206"/>La ou sa guarisun avrat,
<lb n="207"/>Desuz une antive cité,
<lb n="208"/>Ki esteit chiefs de cel regné.
<pb n="12"/>
<lb n="209"/>Li sires ki la mainteneit
<lb n="210"/>Mult fu vielz hum, e femme aveit
<lb n="211"/>Une dame de haut parage,
<lb n="212"/>Franche, curteise, bele e sage.
<lb n="213"/>Gelus esteit a desmesure,
<lb n="214"/>Kar ceo purporte la nature
<lb n="215"/>Ke tuit li vieil seient gelus -
<lb n="216"/>Mult het chascuns ke il seit cous-:
<lb n="217"/>Tels est d'eage le trespas !
<lb n="218"/>Il ne la guardat mie a gas:
<lb n="219"/>En un vergier, suz le dongun,
<lb n="220"/>La out un clos tut envirun;
<lb n="221"/>De vert marbre fu li muralz,
<lb n="222"/>Mult par esteit espés e halz !
<lb n="223"/>N'i out fors une sule entree:
<lb n="224"/>Cele fu noit e jur guardee.
<lb n="225"/>De l'altre part fu clos de mer;
<lb n="226"/>Nuls ne pout eissir ne entrer
<lb n="227"/>Si ceo ne fust od un batel,
<lb n="228"/>Se busuin eüst al chastel.
<lb n="229"/>Li sire out fait dedenz le mur,
<lb n="230"/>Pur mettre i sa femme a seür,
<lb n="231"/>Chaumbre: suz ciel n'aveit plus bele!
<lb n="232"/>A l'entree fu la chapele.
<lb n="233"/>La chaumbre ert peinte tut entur;
<lb n="234"/>Venus, la deuesse d'amur,
<lb n="235"/>Fu tres bien mise en la peinture;
<lb n="236"/>Les traiz mustrout e la nature
<lb n="237"/>Cument hom deit amur tenir
<lb n="238"/>E lealment e bien servir.
<lb n="239"/>Le livre Ovide, ou il enseine
<lb n="240"/>Comment chascuns s'amur estreine,
<lb n="241"/>En un fu ardant le gettout,
<pb n="13"/>
<lb n="242"/>E tuz iceus escumengout
<lb n="243"/>Ki jamais cel livre lirreient
<lb n="244"/>Ne sun enseignement fereient.
<lb n="245"/>La fu la dame enclose e mise.
<lb n="246"/>Une pucele a sun servise
<lb n="247"/>Li aveit sis sires bailliee,
<lb n="248"/>Ki mult ert franche e enseigniee,
<lb n="249"/>Sa niece, fille sa sorur.
<lb n="250"/>Entre les deus out grant amur;
<lb n="251"/>Od li esteit quant il errout.
<lb n="252"/>De ci la ke il reparout,
<lb n="253"/>Hume ne femme n'i venist,
<lb n="254"/>Ne fors de cel murail n'issist.
<lb n="255"/>Uns vielz prestres blancs e floriz
<lb n="256"/>Guardout la clef de cel postiz;
<lb n="257"/>Les plus bas membres out perduz,
<lb n="258"/>Autrement ne fust pas creüz.
<lb n="259"/>Le servise Deu li diseit
<lb n="260"/>E a sun mangier la serveit.
</ab>
<ab rend="gv">
<lb n="261"/>Cel jur meïsme, ainz relevee,
<lb n="262"/>Fu la dame el vergier alee;
<lb n="263"/>Dormi aveit aprés mangier,
<lb n="264"/>Si s'ert alee esbanïer,
<lb n="265"/>Ensemble od li sul la meschine.
<lb n="266"/>Gardent aval vers la marine;
<lb n="267"/>La neif virent al flot muntant,
<lb n="268"/>Ki el hafne veneit siglant.
<lb n="269"/>Ne veient rien ki la cunduie.
<lb n="270"/>La dame voelt turner en fuie:
<lb n="271"/>Si ele ad poür n'est merveille !
<lb n="272"/>Tute en fu sa face vermeille.
<lb n="273"/>Mes la meschine, ki fu sage
<pb n="14"/>
<lb n="274"/>E plus hardie de curage,
<lb n="275"/>La recunforte e aseüre.
<lb n="276"/>Cele part vunt grant aleüre.
<lb n="277"/>Sun mantel oste la pucele,
<lb n="278"/>Entre en la neif, ki mut fu bele,
<lb n="279"/>Ne trovat nule rien vivant
<lb n="280"/>For sul le chevalier dormant.
<lb n="281"/>Arestut sei, si l'esgarda;
<lb n="282"/>Pale le vit, mort le quida.
<lb n="283"/>Ariere vait la dameisele;
<lb n="284"/>Hastivement la dame apele,
<lb n="285"/>Tute la verité li dit,
<lb n="286"/>Mut pleint le mort que ele vit.
<lb n="287"/>Respunt la dame: <q>« Or i alums !
<lb n="288"/>S'il est morz, nus l'enfuïrums;
<lb n="289"/>Nostre prestre nus aidera.
<lb n="290"/>Si vif le truis, il parlera. »</q>
<lb n="291"/>Ensemble vunt, ne targent mes,
<lb n="292"/>La dame avant e cele aprés.
<lb n="293"/>Quant ele est en la neif entree,
<lb n="294"/>Devant le lit est arestee;
<lb n="295"/>Le chevalier ad esgardé,
<lb n="296"/>Mut pleint sun cors e sa beuté.
<lb n="297"/>Pur lui esteit triste e dolente
<lb n="298"/>E dit que mar fu sa juvente.
<lb n="299"/>Desur le piz li met sa main:
<lb n="300"/>Chaut le senti e le quor sein,
<lb n="301"/>Ki suz les costez li bateit.
<lb n="302"/>Li chevaliers ki se dormeit
<lb n="303"/>S'est esveillez, si l'ad veüe,
<lb n="304"/>Mut en fu liez, si la salue;
<lb n="305"/>Bien seit k'il est venuz a rive.
<lb n="306"/>La dame, pluranz e pensive,
<pb n="15"/>
<lb n="307"/>Li respundi mut bonement;
<lb n="308"/>Demande li cumfaitement
<lb n="309"/>Il est venuz e de queil tere
<lb n="310"/>E s'il est eisseliez pur guere.
<lb n="311"/><q>« Dame, fet il, ceo n'i ad mie.
<lb n="312"/>Mes si vus plest que jeo vus die
<lb n="313"/>La verité vus cunterai,
<lb n="314"/>Nïent ne vus en celerai.
<lb n="315"/>De Bretaine la Menur fui.
<lb n="316"/>En bois alai chacier jehui;
<lb n="317"/>Une blanche bise feri
<lb n="318"/>E la saete resorti;
<lb n="319"/>En la quisse m'ad si nafré,
<lb n="320"/>Jamés ne quid estre sané.
<lb n="321"/>La bise se pleinst e parlat:
<lb n="322"/>Mut me maudist, e si urat
<lb n="323"/>Que ja n'eüsse guarisun
<lb n="324"/>Si par une meschine nun,
<lb n="325"/>Ne sai u ele seit trovee.
<lb n="326"/>Quant jeo oï la destinee,
<lb n="327"/>Hastivement del bois eissi.
<lb n="328"/>En un hafne ceste nef vi,
<lb n="329"/>Dedenz entrai, si fis folie !
<lb n="330"/>Od mei s'en est la neifs ravie;
<lb n="331"/>Ne sai u jeo sui arivez,
<lb n="332"/>Coment ad nun ceste citez.
<lb n="333"/>Bele dame, pur Deu vus pri,
<lb n="334"/>Cunseillez mei, vostre merci !
<lb n="335"/>Kar jeo ne sai queil part aler,
<lb n="336"/>Ne la neif ne puis governer. »</q>
<lb n="337"/>El li respunt: <q>« Bels sire chiers,
<lb n="338"/>Cunseil vus durai volentiers.
<lb n="339"/>Ceste citez est mun seignur,
<pb n="16"/>
<lb n="340"/>E la cuntree tut entur;
<lb n="341"/>Riches hum est, de haut parage,
<lb n="342"/>Mes mut par est de grant eage.
<lb n="343"/>Anguissusement est gelus;
<lb n="344"/>Par cele fei ke jeo dei vus,
<lb n="345"/>Dedenz cest clos m'ad enseree.
<lb n="346"/>N'i ad fors une sule entree.
<lb n="347"/>Uns viels prestre la porte garde:
<lb n="348"/>Ceo doinse Deus que mals feus l'arde !
<lb n="349"/>Ici sui nuit e jur enclose;
<lb n="350"/>Ja nule fiez nen ierc si ose
<lb n="351"/>Que j'en ise s'il nel comande,
<lb n="352"/>Si mis sires ne me demande.
<lb n="353"/>Ci ai ma chambre e ma chapele,
<lb n="354"/>Ensemble od mei ceste pucele.
<lb n="355"/>Si vus i plest a demurer
<lb n="356"/>Tant que vus mielz pussez errer,
<lb n="357"/>Volentiers vus sojurnerum
<lb n="358"/>E de bon queor vus servirum. »</q>
<lb n="359"/>Quant il ad la parole oïe,
<lb n="360"/>Ducement la dame mercie:
<lb n="361"/>Od li sujurnerat, ceo dit.
<lb n="362"/>En estant c'est dreciez del lit,
<lb n="363"/>Celes li aïent a peine.
<lb n="364"/>La dame en sa chambre le meine;
<lb n="365"/>Desur le lit a la meschine,
<lb n="366"/>Triers un dossal ki pur cortine
<lb n="367"/>Fu en la chambre apareillez,
<lb n="368"/>La est li dameisels cuchiez.
<lb n="369"/>En bacins d'or ewe aporterent,
<lb n="370"/>Sa plaie e sa quisse laverent;
<lb n="371"/>A un bel drap de cheisil blanc
<lb n="372"/>Li osterent entur le sanc;
<pb n="17"/>
<lb n="373"/>Puis l'unt estreitement bendé:
<lb n="374"/>Mut le tienent en grant chierté !
<lb n="375"/>Quant lur mangier al vespre vint,
<lb n="376"/>La pucele tant en retint
<lb n="377"/>Dunt li chevaliers out asez:
<lb n="378"/>Bien est peüz e abevrez !
</ab>
<ab rend="gv">
<lb n="379"/>Mes Amur l'ot feru al vif;
<lb n="380"/>Ja ert sis quors en grant estrif,
<lb n="381"/>Kar la dame l'ad si nafré,
<lb n="382"/>Tut ad sun païs ublié.
<lb n="383"/>De sa plaie nul mal ne sent.
<lb n="384"/>Mut suspire anguisusement.
<lb n="385"/>La meschine kil deit servir
<lb n="386"/>Prie qu'ele le laist dormir;
<lb n="387"/>Cele s'en part, si l'ad laissié,
<lb n="388"/>Puis k'il li ad duné cungié.
<lb n="389"/>Devant sa dame en est alee,
<lb n="390"/>Ki aukes esteit reschaufee
<lb n="391"/>Del feu dunt Guigemar se sent
<lb n="392"/>Que sun queor alume e esprent.
<lb n="393"/>Li chevaliers fu remés suls.
<lb n="394"/>Pensis esteit e anguissus;
<lb n="395"/>Ne seit uncore que ceo deit,
<lb n="396"/>Mes nepurquant bien s'aparceit,
<lb n="397"/>Si par la dame n'est gariz,
<lb n="398"/>De la mort est seürs e fiz.
<lb n="399"/><q>« Allas, fet il, quel le ferai ?
<lb n="400"/>Irai a li, si li dirai
<lb n="401"/>Que ele eit merci e pitié
<lb n="402"/>De cest cheitif descunseillé;
<lb n="403"/>S'ele refuse ma priere
<lb n="404"/>E tant seit orgoilluse e fiere,
<pb n="18"/>
<lb n="405"/>Dunc m'estuet il a doel murir
<lb n="406"/>U de cest mal tuz jurs languir. »</q>
<lb n="407"/>Lors suspirat. En poi de tens
<lb n="408"/>Li est venu novel purpens
<lb n="409"/>E dit que suffrir li estoet,
<lb n="410"/>Kar issi fait ki mes ne poet.
<lb n="411"/>Tute la nuit ad si veillé
<lb n="412"/>E suspiré e travaillé.
<lb n="413"/>En sun queor alot recordant
<lb n="414"/>Les paroles e le semblant,
<lb n="415"/>Les oilz vairs e la bele buche
<lb n="416"/>Dunt la dolçur al quor li tuche.
<lb n="417"/>Entre ses denz merci li crie,
<lb n="418"/>Pur poi ne l'apelet s'amie !
<lb n="419"/>Si il seüst qu'ele senteit
<lb n="420"/>E cum Amur la destreineit,
<lb n="421"/>Mut en fust liez, mun escïent;
<lb n="422"/>Un poi de rasuagement
<lb n="423"/>Li tolist auques la dolur
<lb n="424"/>Dunt il ot pale la colur.
</ab>
<ab rend="gv">
<lb n="425"/>Si il ad mal pur li amer,
<lb n="426"/>El ne s'en peot nïent loër.
<lb n="427"/>Par matinet, einz l'ajurnee,
<lb n="428"/>Esteit la dame sus levee.
<lb n="429"/>Veillé aveit, de ceo se pleint;
<lb n="430"/>Ceo fet Amur, ki la destreint.
<lb n="431"/>La meschine ki od li fu
<lb n="432"/>Al semblant ad aparceü
<lb n="433"/>De sa dame que ele amout
<lb n="434"/>Le chevalier ki sojurnout
<lb n="435"/>En la chambre pur guarisun;
<lb n="436"/>Mes el ne seit s'il l'eime u nun.
<pb n="19"/>
<lb n="437"/>La dame est entree el mustier,
<lb n="438"/>E cele vait al chevalier.
<lb n="439"/>Asise s'est devant le lit,
<lb n="440"/>E il l'apele, si li dit:
<lb n="441"/><q>« Amie, u est ma dame alee ?
<lb n="442"/>Pur quei est el si tost levee ? »</q>
<lb n="443"/>A tant se tut, si suspira.
<lb n="444"/>La meschine l'areisuna:
<lb n="445"/><q>« Sire, fet ele, vus amez !
<lb n="446"/>Gardez que trop ne vus celez !
<lb n="447"/>Amer poëz en iteu guise
<lb n="448"/>Que bien ert vostre amur assise.
<lb n="449"/>Ki ma dame vodreit amer
<lb n="450"/>Mut devreit bien de li penser.
<lb n="451"/>Ceste amur sereit covenable,
<lb n="452"/>Si vus amdui feussez estable:
<lb n="453"/>Vus estes bels e ele est bele ! »</q>
<lb n="454"/>Il respundi a la pucele:
<lb n="455"/><q>« Jeo sui de tel amur espris,
<lb n="456"/>Bien me purrat venir a pis,
<lb n="457"/>Si jeo n'ai sucurs e aïe.
<lb n="458"/>Cunseillez mei, ma duce amie:
<lb n="459"/>Que ferai jeo de ceste amur ? »</q>
<lb n="460"/>La meschine par grant duçur
<lb n="461"/>Le chevalier ad conforté
<lb n="462"/>E de s'aïe aseüré,
<lb n="463"/>De tuz les biens qu'ele pout fere;
<lb n="464"/>Mut ert curteise e deboneire.
</ab>
<ab rend="gv">
<lb n="465"/>Quant la dame ad la messe oïe,
<lb n="466"/>Ariere vait, pas ne s'ublie;
<lb n="467"/>Saveir voleit quei cil feseit,
<lb n="468"/>Si il veillout u il dormeit,
<pb n="20"/>
<lb n="469"/>Pur ki amur sis quors ne fine.
<lb n="470"/>Avant l'apelat la meschine,
<lb n="471"/>Al chevalier la feit venir;
<lb n="472"/>Bien li purrat tut a leisir
<lb n="473"/>Mustrer e dire sun curage,
<lb n="474"/>Turt li a pru u a damage.
<lb n="475"/>Il la salue e ele lui;
<lb n="476"/>En grant effrei erent amdui.
<lb n="477"/>Il ne l'osot nïent requere;
<lb n="478"/>Pur ceo qu'il ert d'estrange tere
<lb n="479"/>Aveit poür, s'il li mustrast,
<lb n="480"/>Qu'el l'enhaïst e esloinast.
<lb n="481"/>Mes ki ne mustre s'enferté
<lb n="482"/>A peine en peot aveir santé.
<lb n="483"/>Amur est plaie dedenz cors
<lb n="484"/>E si ne piert nïent defors;
<lb n="485"/>Ceo est un mal ki lunges tient,
<lb n="486"/>Pur ceo que de Nature vient.
<lb n="487"/>Plusur le tienent a gabeis,
<lb n="488"/>Si cume cil vilain curteis
<lb n="489"/>Ki jolivent par tut le mund,
<lb n="490"/>Puis s'avantent de ceo que funt.
<lb n="491"/>N'est pas amur, einz est folie,
<lb n="492"/>E mauveistié e lecherie !
<lb n="493"/>Ki un en peot leal trover
<lb n="494"/>Mut le deit servir e amer
<lb n="495"/>E estre a sun comandement.
<lb n="496"/>Guigemar eime durement:
<lb n="497"/>U il avrat hastif sucurs,
<lb n="498"/>U li esteot vivre a reburs.
<lb n="499"/>Amur li dune hardement,
<lb n="500"/>Il li descovre sun talent:
<lb n="501"/><q>« Dame, fet il, jeo meorc pur vus !
<pb n="21"/>
<lb n="502"/>Mis quors en est mut anguissus:
<lb n="503"/>Si vus ne me volez guarir,
<lb n="504"/>Dunc m'estuet il en fin murir.
<lb n="505"/>Jo vus requeor de druërie:
<lb n="506"/>Bele, ne m'escundites mie ! »</q>
<lb n="507"/>Quant ele l'at bien entendu,
<lb n="508"/>Avenaument ad respundu;
<lb n="509"/>Tut en riant li dit: <q>« Amis,
<lb n="510"/>Cist cunseilz sereit trop hastis
<lb n="511"/>D'otrïer vus ceste priere:
<lb n="512"/>Jeo ne sui mie acustumiere.
<lb n="513"/>- Dame, fet il, pur Deu merci !
<lb n="514"/>Ne vus ennoit si jol vus di:
<lb n="515"/>Femme jolive de mestier
<lb n="516"/>Se deit lunc tens faire preier
<lb n="517"/>Pur sei cherir, que cil ne quit
<lb n="518"/>Que ele eit usé cel deduit;
<lb n="519"/>Mes la dame de bon purpens,
<lb n="520"/>Ki en sei eit valur ne sens,
<lb n="521"/>S'ele treve hume a sa maniere,
<lb n="522"/>Ne se ferat vers lui trop fiere,
<lb n="523"/>Ainz l'amerat, s'en avrat joie.
<lb n="524"/>Ainz ke nuls le sachet ne l'oie
<lb n="525"/>Avrunt il mut de lur pru fait.
<lb n="526"/>Bele dame, finum cest plait ! »</q>
<lb n="527"/>La dame entent que veir li dit
<lb n="528"/>E li otreie sanz respit
<lb n="529"/>L'amur de li, e il la baise.
<lb n="530"/>Des ore est Guigemar a aise:
<lb n="531"/>Ensemble gisent e parolent
<lb n="532"/>E sovent baisent e acolent.
<lb n="533"/>Bien lur covienge del surplus,
<lb n="534"/>De ceo que li autre unt en us !
<pb n="22"/>
<lb n="535"/>Ceo m'est avis, an e demi
<lb n="536"/>Fu Guigemar ensemble od li;
<lb n="537"/>Mut fu delituse la vie.
<lb n="538"/>Mes Fortune, ki ne s'oblie,
<lb n="539"/>Sa roe turnë en poi d'hure:
<lb n="540"/>L'un met desuz, l'autre desure.
<lb n="541"/>Issi est de ceus avenu,
<lb n="542"/>Kar tost furent aparceü.
</ab>
<ab rend="gv">
<lb n="543"/>Al tens d'esté, par un matin,
<lb n="544"/>Just la dame lez le meschin.
<lb n="545"/>La buche li baise e le vis,
<lb n="546"/>Puis si li dit: <q>« Beus duz amis,
<lb n="547"/>Mis quors me dit que jeo vus pert:
<lb n="548"/>Seü serum e descovert.
<lb n="549"/>Si vus murez, jeo voil murir;
<lb n="550"/>E si vis en poëz partir,
<lb n="551"/>Vus recoverez autre amur
<lb n="552"/>E jeo remeindrai en dolur.
<lb n="553"/>- Dame, fet il, nel dites mes !
<lb n="554"/>Ja n'eie jeo joie ne pes,
<lb n="555"/>Quant vers nule autre avrai retur !
<lb n="556"/>N'aiez de ceo nule poür !
<lb n="557"/>- Amis, de ceo m'aseürez !
<lb n="558"/>Vostre chemise me livrez;
<lb n="559"/>El pan desuz ferai un plait:
<lb n="560"/>Cungié vus doins, u ke ceo seit,
<lb n="561"/>D'amer cele kil defferat
<lb n="562"/>E ki despleier le savrat. »</q>
<lb n="563"/>Il li baile, si l'aseüre.
<lb n="564"/>Le plet i fet en teu mesure,
<lb n="565"/>Nule femme nel deffereit,
<lb n="566"/>Si force u cutel n'i meteit.
<pb n="23"/>
<lb n="567"/>La chemise li dune e rent.
<lb n="568"/>Il la receit par tel covent
<lb n="569"/>Qu'el le face seür de li;
<lb n="570"/>Par une ceinture autresi,
<lb n="571"/>Dunt a sa char nue la ceint,
<lb n="572"/>Par mi le flanc aukes l'estreint:
<lb n="573"/>Ki la bucle purrat ovrir
<lb n="574"/>Sanz depescier e sanz partir,
<lb n="575"/>Il li prie que celui aint.
<lb n="576"/>Puis la baisë, a taunt remaint.
</ab>
<ab rend="gv">
<lb n="577"/>Cel jur furent aparceü,
<lb n="578"/>Descovert, trové e veü
<lb n="579"/>D'un chamberlenc mal veisïé
<lb n="580"/>Que sis sire i out enveié.
<lb n="581"/>A la dame voleit parler,
<lb n="582"/>Ne pout dedenz la chambre entrer;
<lb n="583"/>Par une fenestre les vit,
<lb n="584"/>Veit a sun seignur, si li dit.
<lb n="585"/>Quant li sires l'ad entendu,
<lb n="586"/>Unques mes tant dolenz ne fu !
<lb n="587"/>De ses priveiz demanda treis,
<lb n="588"/>A la chambre vait demaneis.
<lb n="589"/>Il en ad fet l'us depescier;
<lb n="590"/>Dedenz trovat le chevalier.
<lb n="591"/>Pur la grant ire que il a,
<lb n="592"/>A ocire le cumaunda.
<lb n="593"/>Guigemar est en piez levez;
<lb n="594"/>Ne s'est de nïent effreez:
<lb n="595"/>Une grosse perche de sap,
<lb n="596"/>U suleient pendre li drap,
<lb n="597"/>Prist en ses mains e sis atent.
<lb n="598"/>Il en ferat aukun dolent;
<pb n="24"/>
<lb n="599"/>Ainz ke il d'eus seit aprimiez
<lb n="600"/>Les avrat il tuz maïniez.
<lb n="601"/>Li sire l'ad mut esgardé;
<lb n="602"/>Enquis li ad e demandé
<lb n="603"/>Ki il esteit e dunt fu nez
<lb n="604"/>E coment est laeinz entrez.
<lb n="605"/>Cil li cunte cum il i vint
<lb n="606"/>E cum la dame le retint;
<lb n="607"/>Tute li dist la destinee
<lb n="608"/>De la bise ki fu nafree
<lb n="609"/>E de la neif e de sa plaie.
<lb n="610"/>Ore est del tut en sa manaie !
<lb n="611"/>Il li respunt que pas nel creit,
<lb n="612"/>E s'issi fust cum il diseit,
<lb n="613"/>Si il peüst la neif trover,
<lb n="614"/>Il le metreit giers en la mer:
<lb n="615"/>S'il guaresist, ceo li pesast,
<lb n="616"/>E bel li fust si il neiast !
<lb n="617"/>Quant il l'ad bien aseüré,
<lb n="618"/>Al hafne sunt ensemble alé.
<lb n="619"/>La barge trovent, enz l'unt mis:
<lb n="620"/>Od lui s'en vet en sun païs.
</ab>
<ab rend="gv">
<lb n="621"/>La neifs erre, pas ne demure.
<lb n="622"/>Li chevaliers suspire e plure;
<lb n="623"/>La dame regretout sovent
<lb n="624"/>E prie Deu omnipotent
<lb n="625"/>Qu'il li dunast hastive mort
<lb n="626"/>E que jamés ne vienge a port
<lb n="627"/>S'il ne repeot aveir s'amie,
<lb n="628"/>K'il desire plus que sa vie.
<lb n="629"/>Tant ad cele dolur tenue
<lb n="630"/>Que la neifs est a port venue,
<pb n="25"/>
<lb n="631"/>U ele fu primes trovee;
<lb n="632"/>Asez iert pres de sa cuntree.
<lb n="633"/>Al plus tost k'il pout s'en issi.
<lb n="634"/>Uns damisels qu'il ot nurri
<lb n="635"/>Errot aprés un chevalier;
<lb n="636"/>En sa mein menot un destrier.
<lb n="637"/>Il le conut, si l'apelat,
<lb n="638"/>E li vallez se reguardat:
<lb n="639"/>Sun seignur veit, a pié descent,
<lb n="640"/>Le cheval li met en present.
<lb n="641"/>Od lui s'en veit; joius en sunt
<lb n="642"/>Tuit si ami, ki trové l'unt.
<lb n="643"/>Mut fu preisiez en sun païs,
<lb n="644"/>Mes tuz jurs ert maz e pensis.
<lb n="645"/>Femme voleient qu'il preisist,
<lb n="646"/>Mes il del tut les escundist:
<lb n="647"/>Ja ne prendra femme a nul jur,
<lb n="648"/>Ne pur aveir ne pur amur,
<lb n="649"/>S'ele ne peüst despleier
<lb n="650"/>Sa chemise sanz depescier.
<lb n="651"/>Par Breitaine veit la novele;
<lb n="652"/>Il n'i ad dame ne pucele
<lb n="653"/>Ki n'i alast pur asaier:
<lb n="654"/>Unc ne la purent despleier !
</ab>
<ab rend="gv">
<lb n="655"/>De la dame vus voil mustrer
<lb n="656"/>Que Guigemar pot tant amer.
<lb n="657"/>Par le cunseil d'un suen barun
<lb n="658"/>Ses sires l'ad mise en prisun
<lb n="659"/>En une tur de marbre bis.
<lb n="660"/>Le jur ad mal e la nuit pis;
<lb n="661"/>Nuls hum el mund ne purreit dire
<lb n="662"/>Sa grant peine, ne le martire
<pb n="26"/>
<lb n="663"/>Ne l'anguisse ne la dolur
<lb n="664"/>Que la dame suffre en la tur.
<lb n="665"/>Deus anz i fu e plus, ceo quit;
<lb n="666"/>Unc n'i ot joie ne deduit.
<lb n="667"/>Sovent regrate sun ami:
<lb n="668"/><q>« Guigemar, sire, mar vus vi !
<lb n="669"/>Mieuz voil hastivement murir
<lb n="670"/>Que lungement cest mal suffrir.
<lb n="671"/>Amis, si jeo puis eschaper,
<lb n="672"/>La u vus fustes mis en mer
<lb n="673"/>Me neierai. »</q> Dunc lieve sus;
<lb n="674"/>Tute esbaïe vient a l'hus,
<lb n="675"/>Ne treve cleif ne sereüre,
<lb n="676"/>Fors s'en eissi; par aventure
<lb n="677"/>Unques nuls ne la desturba.
<lb n="678"/>Al hafne vint, la neif trova:
<lb n="679"/>Atachiee fu al rochier
<lb n="680"/>U ele se voleit neier.
<lb n="681"/>Quant el la vit, enz est entree.
<lb n="682"/>Mes d'une rien s'est purpensee,
<lb n="683"/>Qu'ilec fu sis amis neiez;
<lb n="684"/>Dunc ne pout ester sur ses piez;
<lb n="685"/>Se desqu'al bort peüst venir,
<lb n="686"/>El se laissast defors chaïr.
<lb n="687"/>Asez seofre travail e peine.
<lb n="688"/>La neifs s'en vet, ki tost l'en meine.
<lb n="689"/>En Bretaine est venue al port
<lb n="690"/>Suz un chastel vaillant e fort.
<lb n="691"/>Li sire a ki li chastels fu
<lb n="692"/>Aveit a nun Merïadu.
<lb n="693"/>Il guerreiot un suen veisin;
<lb n="694"/>Pur ceo fu levez par matin,
<lb n="695"/>Sa gent voleit fors enveier
<pb n="27"/>
<lb n="696"/>Pur sun enemi damagier.
<lb n="697"/>A une fenestre s'estot
<lb n="698"/>E vit la neif ki arivot.
<lb n="699"/>Il descendi par un degré,
<lb n="700"/>Sun chamberlein ad apelé;
<lb n="701"/>Hastivement a la neif vunt,
<lb n="702"/>Par l'eschiele muntent amunt,
<lb n="703"/>Dedenz unt la dame trovee,
<lb n="704"/>Ki de beuté resemble fee.
<lb n="705"/>Il la saisist par le mantel,
<lb n="706"/>Od lui l'en meine en sun chastel.
<lb n="707"/>Mut fu liez de la troveüre,
<lb n="708"/>Kar bele esteit a demesure.
<lb n="709"/>Ki que l'eüst mise en la barge,
<lb n="710"/>Bien seit qu'ele est de grant parage.
<lb n="711"/>A li aturnat tel amur,
<lb n="712"/>Unques a femme n'ot greinur.
<lb n="713"/>Il out une serur pucele;
<lb n="714"/>En sa chambre, ki mut fu bele,
<lb n="715"/>La dame li ad comandee.
<lb n="716"/>Bien fu servie e honuree,
<lb n="717"/>Richement la vest e aturne;
<lb n="718"/>Mes tuz jurs ert pensive e murne.
<lb n="719"/>Il veit sovent a li parler,
<lb n="720"/>Kar de bon quor la peot amer;
<lb n="721"/>Il la requiert, el n'en ad cure,
<lb n="722"/>Ainz li mustre de la ceinture:
<lb n="723"/>Jamés humme nen amera
<lb n="724"/>Si celui nun ki l'uverra
<lb n="725"/>Sanz depescier. Quant il l'entent,
<lb n="726"/>Si li respunt par maltalent:
<lb n="727"/><q>« Autresi ad en cest païs
<lb n="728"/>Un chevalier de mut grant pris:
<pb n="28"/>
<lb n="729"/>De femme prendre en iteu guise
<lb n="730"/>Se defent, par une chemise
<lb n="731"/>Dunt li destre panz est pleiez;
<lb n="732"/>Il ne peot estre despleiez
<lb n="733"/>Ki force u cutel n'i metreit.
<lb n="734"/>Vus feïstes, jeo quit, cel pleit ! »</q>
<lb n="735"/>Quant el l'oï, si suspira,
<lb n="736"/>Par un petit ne se pasma.
<lb n="737"/>Il la receit entre ses braz,
<lb n="738"/>De sun bliaut trenche les laz:
<lb n="739"/>La ceinture voleit ovrir,
<lb n="740"/>Mes n'en poeit a chief venir.
<lb n="741"/>Puis n'ot el païs chevalier
<lb n="742"/>Que il n'i feïst essaier.
</ab>
<ab rend="gv">
<lb n="743"/>Issi remest bien lungement,
<lb n="744"/>De ci qu'a un turneiement
<lb n="745"/>Que Merïadus afïa
<lb n="746"/>Cuntre celui qu'il guerreia.
<lb n="747"/>Chevaliers manda e retint,
<lb n="748"/>Bien sei que Guigemar i vint
<lb n="749"/>Il li manda par gueredun,
<lb n="750"/>Si cum ami e cumpaniun,
<lb n="751"/>Qu'a cel busuin ne li failist
<lb n="752"/>E en s'aïe a lui venist.
<lb n="753"/>Alez i est mut richement,
<lb n="754"/>Chevaliers meine plus de cent.
<lb n="755"/>Merïadus dedenz sa tur
<lb n="756"/>Le herbergat a grant honur.
<lb n="757"/>Encuntre lui sa serur mande;
<lb n="758"/>Par deus chevaliers li commande
<lb n="759"/>Qu'ele s'aturt e vienge avant,
<lb n="760"/>La dame meint qu'il eime tant.
<pb n="29"/>
<lb n="761"/>Cele ad fet sun commandement.
<lb n="762"/>Vestues furent richement,
<lb n="763"/>Main a main vienent en la sale;
<lb n="764"/>La dame fu pensive e pale.
<lb n="765"/>Ele oï Guigemar nomer,
<lb n="766"/>Ne pout desur ses piez ester;
<lb n="767"/>Si cele ne l'eüst tenue,
<lb n="768"/>Ele fust a tere chaüe.
<lb n="769"/>Li chevaliers cuntre eus leva,
<lb n="770"/>La dame vit e esgarda
<lb n="771"/>E sun semblant e sa maniere;
<lb n="772"/>Un petitet se traist ariere.
<lb n="773"/><q>« Est ceo, fet il, ma duce amie,
<lb n="774"/>M'esperaunce, mun quor, ma vie,
<lb n="775"/>Ma bele dame ki m'ama ?
<lb n="776"/>Dunt vient ele ? Ki l'amena ?
<lb n="777"/>Ore ai pensé mut grant folie;
<lb n="778"/>Bien sai que ceo n'est ele mie:
<lb n="779"/>Femmes se resemblent asez,
<lb n="780"/>Pur nïent change mis pensez.
<lb n="781"/>Mes pur cele qu'ele resemble,
<lb n="782"/>Pur ki mis quors suspire e tremble,
<lb n="783"/>A li parlerai volentiers. »</q>
<lb n="784"/>Dunc vet avant li chevaliers.
<lb n="785"/>Il la baisat, lez lui l'asist;
<lb n="786"/>Unques a l'autre mot ne dist
<lb n="787"/>Fors tant que seeir la rovat.
<lb n="788"/>Merïadus les esguardat,
<lb n="789"/>Mut li pesat de cel semblant;
<lb n="790"/>Guigemar apele en riant:
<lb n="791"/><q>« Sire, fet il, si vus pleseit,
<lb n="792"/>Ceste pucele essaiereit
<lb n="793"/>Vostre chemise a despleier,
<pb n="30"/>
<lb n="794"/>S'ele i purreit riens espleitier.»</q>
<lb n="795"/>Il li respunt: <q>« E jeo l'otrei ! »</q>
<lb n="796"/>Un chamberlenc apele a sei,
<lb n="797"/>Ki la chemise ot a garder:
<lb n="798"/>Il li comande a aporter.
<lb n="799"/>A la pucele fu bailliee,
<lb n="800"/>Mes ne l'ad mie despleiee.
<lb n="801"/>La dame conut bien le pleit;
<lb n="802"/>Mut est sis quors en grant destreit,
<lb n="803"/>Kar volentiers s'i essaiast,
<lb n="804"/>S'ele peüst u ele osast.
<lb n="805"/>Bien s'aparceit Merïadus:
<lb n="806"/>Dolenz en fu, il ne pot plus !
<lb n="807"/><q>« Dame, fait il, kar assaiez
<lb n="808"/>Si desfere le purïez ! »</q>
<lb n="809"/>Quant ele ot le comandement,
<lb n="810"/>Le pan de la chemise prent,
<lb n="811"/>Legierement le despleiat.
<lb n="812"/>Li chevaliers s'esmerveillat;
<lb n="813"/>Bien la conut, mes nequedent
<lb n="814"/>Nel poeit creire fermement.
<lb n="815"/>A li parlat en teu mesure:
<lb n="816"/><q>« Amie, duce creature,
<lb n="817"/>Estes vus ceo ? Dites mei veir !
<lb n="818"/>Lessiez mei vostre cors veeir,
<lb n="819"/>La ceinture dunt jeo vus ceins. »</q>
<lb n="820"/>A ses costez li met ses meins,
<lb n="821"/>Si ad trovee la ceinture.
<lb n="822"/><q>« Bele, fet il, queil aventure
<lb n="823"/>Que jo vus ai issi trovee !
<lb n="824"/>Ki vus ad ici amenee ? »</q>
<lb n="825"/>Ele li cunte la dolur,
<lb n="826"/>Les peines granz e la tristur
<pb n="31"/>
<lb n="827"/>De la prisun u ele fu,
<lb n="828"/>E coment li est avenu,
<lb n="829"/>Coment ele s'en eschapa.
<lb n="830"/>Neier se volt, la neif trova,
<lb n="831"/>Dedeinz entrat, a cel port vint,
<lb n="832"/>E li chevaliers la retint.
<lb n="833"/>Gardee l'ad a grant honur,
<lb n="834"/>Mes tuz jurs la requist d'amur.
<lb n="835"/>Ore est sa joie revenue.
<lb n="836"/><q>« Amis, menez en vostre drue ! »</q>
<lb n="837"/>Guigemar s'est en piez levez.
<lb n="838"/><q>« Seignurs, fet il, ore escutez !
<lb n="839"/>Ci ai m'amie cuneüe
<lb n="840"/>Que jeo quidoue aveir perdue.
<lb n="841"/>Merïaduc requier e pri:
<lb n="842"/>Rende la mei, sue merci !
<lb n="843"/>Ses hum liges en devendrai,
<lb n="844"/>Deus anz u treis li servirai
<lb n="845"/>Od cent chevaliers u od plus. »</q>
<lb n="846"/>Dunc respundi Merïadus:
<lb n="847"/><q>« Guigemar, fet il, beus amis,
<lb n="848"/>Jeo ne sui mie si suspris
<lb n="849"/>Ne si destreiz pur nule guere
<lb n="850"/>Que de ceo me deiez requere.
<lb n="851"/>Jeo la trovai, si la tendrai
<lb n="852"/>E cuntre vus la defendrai ! »</q>
<lb n="853"/>Quant il l'oï, hastivement
<lb n="854"/>Comanda a munter sa gent.
<lb n="855"/>D'ileoc se part, celui defie,
<lb n="856"/>Mut li peise qu'il lait s'amie.
<lb n="857"/>En la vile n'out chevalier
<lb n="858"/>Ki fust alez pur turneier
<lb n="859"/>Ke Guigemar n'en meint od sei;
<pb n="32"/>
<lb n="860"/>Chescuns li afie sa fei:
<lb n="861"/>Od lui irunt, queil part k'il aut.
<lb n="862"/>Mut est huniz ki or li faut !
<lb n="863"/>La nuit sunt al chastel venu
<lb n="864"/>Ki guereiot Merïadu.
<lb n="865"/>Li sires les ad herbergiez,
<lb n="866"/>Ki mut en fu joius e liez
<lb n="867"/>De Guigemar e de s'aïe:
<lb n="868"/>Bien seit que la guere est finie !
<lb n="869"/>El demain par matin leverent,
<lb n="870"/>Par les ostelz se cunreerent,
<lb n="871"/>De la vile eissent a grant bruit;
<lb n="872"/>Guigemar primes les cunduit.
<lb n="873"/>Al chastel vienent, si l'asaillent,
<lb n="874"/>Mes forz esteit, al prendre faillent.
<lb n="875"/>Guigemar ad la vile assise,
<lb n="876"/>N'en turnerat si serat prise.
<lb n="877"/>Tant li crurent ami e genz
<lb n="878"/>Que tuz les affamat dedenz.
<lb n="879"/>Le chastel ad destruit e pris
<lb n="880"/>E le seignur dedenz ocis.
<lb n="881"/>A grant joie s'amie en meine:
<lb n="882"/>Ore ad trespassee sa peine !
</ab>
<ab rend="gv">
<lb n="883"/>De cest cunte k'oï avez
<lb n="884"/>Fu <title rend="ital">Guigemar</title> li lais trovez,
<lb n="885"/>Que hum fait en harpe e en rote;
<lb n="886"/>Bone en est a oïr la note.
</ab>
</div>
<pb n="33"/>
<div type="lai" xml:id="mf_equitan">
<lb/>
<head>EQUITAN</head>
<ab rend="gv">
<lb n="1"/><hi rend="pmaj">Mut</hi> unt esté noble barun
<lb n="2"/>Cil de Bretaine, li Bretun !
<lb n="3"/>Jadis suleient par pruësce,
<lb n="4"/>Par curteisie e par noblesce,
<lb n="5"/>Des aventures qu'il oeient,
<lb n="6"/>Ki a plusurs genz aveneient,
<lb n="7"/>Fere les lais pur remembrance,
<lb n="8"/>Qu'um nes meïst en ubliance.
<lb n="9"/>Un ent firent, k'oï cunter,
<lb n="10"/>Ki ne fet mie a ublier,
<lb n="11"/>D'Equitan, ki mut fu curteis,
<lb n="12"/>Sire des Nauns, jostise e reis.
</ab>
<ab rend="gv">
<lb n="13"/>Equitan fu mut de grant pris
<lb n="14"/>E mut amez en sun païs.
<lb n="15"/>Deduit amout e druërie,
<lb n="16"/>Pur ceo maintint chevalerie.
<lb n="17"/>Cil metent lur vie en nuncure
<lb n="18"/>Ki d'amur n'unt sen ne mesure;
<lb n="19"/>Tels est la mesure d'amer
<pb n="34"/>
<lb n="20"/>Que nuls n'i deit reisun garder.
<lb n="21"/>Equitan ot un seneschal,
<lb n="22"/>Bon chevalier, pruz e leal;
<lb n="23"/>Tute sa tere li gardout
<lb n="24"/>E meinteneit e justisout.
<lb n="25"/>Ja, se pur ostïer ne fust,
<lb n="26"/>Pur nul busuin ki li creüst,
<lb n="27"/>Li reis ne laissast sun chacier,
<lb n="28"/>Sun deduire, sun riveier.
</ab>
<ab rend="gv">
<lb n="29"/>Femme espuse ot li seneschals
<lb n="30"/>Dunt puis vint el païs granz mals.
<lb n="31"/>La dame ert bele durement
<lb n="32"/>E de mut bon affeitement.
<lb n="33"/>Gent cors out e bele faiture,
<lb n="34"/>En li former uvrat Nature;
<lb n="35"/>Les oilz out veirs e bel le vis,
<lb n="36"/>Bele buche, neis bien asis:
<lb n="37"/>El rëaume n'aveit sa per !
<lb n="38"/>Li reis l'oï sovent loër;
<lb n="39"/>Soventefez la salua,
<lb n="40"/>De ses aveirs li enveia,
<lb n="41"/>Sanz veüe la coveita,
<lb n="42"/>E cum ainz pot a li parla.
<lb n="43"/>Priveement esbanïer,
<lb n="44"/>En la cuntree ala chacier
<lb n="45"/>La u li seneschals maneit.
<lb n="46"/>El chastel u la dame esteit
<lb n="47"/>Se herberjat li reis la nuit;
<lb n="48"/>Quant repeirout de sun deduit,
<lb n="49"/>Asez poeit a li parler,
<lb n="50"/>Sun curage e sun buen mustrer.
<lb n="51"/>Mut la trova curteise e sage,
<pb n="35"/>
<lb n="52"/>Bele de cors e de visage,
<lb n="53"/>De bel semblant e enveisiee.
<lb n="54"/>Amurs l'ad mis en sa maisniee:
<lb n="55"/>Une seete ad vers lui traite,
<lb n="56"/>Ki mut grant plaie li ad faite:
<lb n="57"/>El quor li ad lanciee e mise !
<lb n="58"/>N'i ad mestier sens ne cointise:
<lb n="59"/>Pur la dame l'ad si suspris,
<lb n="60"/>Tuz en est murnes e pensis.
<lb n="61"/>Or l'i estuet del tut entendre,
<lb n="62"/>Ne se purrat nïent defendre.
<lb n="63"/>La nuit ne dort ne ne respose,
<lb n="64"/>Mes sei meïsmes blasme e chose:
<lb n="65"/><q>« Allas ! fet il, queils destinee
<lb n="66"/>M'amenat en ceste cuntree ?
<lb n="67"/>Pur ceste dame qu'ai veüe
<lb n="68"/>M'est une anguisse al quor ferue,
<lb n="69"/>Ki tut le cors me fet trembler:
<lb n="70"/>Jeo quit que mei l'estuet amer.
<lb n="71"/>E si jo l'aim, jeo ferai mal:
<lb n="72"/>Ceo est la femme al seneschal;
<lb n="73"/>Garder li dei amur e fei
<lb n="74"/>Si cum jeo voil k'il face a mei.
<lb n="75"/>Si par nul engin le saveit,
<lb n="76"/>Bien sai que mut l'en pesereit.
<lb n="77"/>Mes nepurquant pis iert asez
<lb n="78"/>Que pur li seië afolez.
<lb n="79"/>Si bele dame tant mar fust,
<lb n="80"/>S'ele n'amast e dru n'eüst !
<lb n="81"/>Que devendreit sa curteisie,
<lb n="82"/>S'ele n'amast de druërie ?
<lb n="83"/>Suz ciel n'ad humme, s'el l'amast,
<lb n="84"/>Ki durement n'en amendast.
<pb n="36"/>
<lb n="85"/>Li seneschals, si l'ot cunter,
<lb n="86"/>Ne l'en deit mie trop peser:
<lb n="87"/>Suls ne la peot il pas tenir !
<lb n="88"/>Certes, jeo voil a li partir ! »</q>
<lb n="89"/>Quant ceo ot dit, si suspira,
<lb n="90"/>Enprés se jut e si pensa.
<lb n="91"/>Aprés parlat e dist: <q>« De quei
<lb n="92"/>Sui en estrif e en effrei ?
<lb n="93"/>Uncor ne sai ne n'ai seü
<lb n="94"/>S'ele fereit de mei sun dru;
<lb n="95"/>Mes jel savrai hastivement.
<lb n="96"/>S'ele sentist ceo ke jeo sent,
<lb n="97"/>Jeo perdreie ceste dolur.
<lb n="98"/>E Deus ! Tant ad de ci qu'al jur !
<lb n="99"/>Jeo ne puis ja repos aveir;
<lb n="100"/>Mut ad ke jeo cuchai eir seir ! »</q>
</ab>
<ab rend="gv">
<lb n="101"/>Li reis veilla tant que jur fu;
<lb n="102"/>A grant peine l'ad atendu.
<lb n="103"/>Il est levez, si vet chacier,
<lb n="104"/>Mes tost se mist el repeirier
<lb n="105"/>E dit que mut est deshaitiez;
<lb n="106"/>Es chambres vet, si s'est cuchiez.
<lb n="107"/>Dolenz en est li senescaus;
<lb n="108"/>Il ne seit pas queils est li maus
<lb n="109"/>De quei li reis sent les friçuns:
<lb n="110"/>Sa femme en est dreite acheisuns.
<lb n="111"/>Pur sei deduire e cunforter
<lb n="112"/>La fist venir a lui parler.
<lb n="113"/>Sun curage li descovri;
<lb n="114"/>Saveir li fet qu'il meort pur li.
<lb n="115"/>Del tut li peot faire confort
<lb n="116"/>E bien li peot doner la mort.
<pb n="37"/>
<lb n="117"/><q>« Sire, la dame li ad dit,
<lb n="118"/>De ceo m'estuet aveir respit;
<lb n="119"/>A ceste primiere feiee
<lb n="120"/>N'en sui jeo mie cunseillee.
<lb n="121"/>Vus estes reis de grant noblesce;
<lb n="122"/>Ne sui mie de teu richesce
<lb n="123"/>Qu'a mei vus deiez arester
<lb n="124"/>De druërie ne d'amer.
<lb n="125"/>S'avïez fait vostre talent,
<lb n="126"/>Jeo sai de veir, ne dut nïent,
<lb n="127"/>Tost m'avrïez entrelaissiee,
<lb n="128"/>J'en sereie mut empeiriee.
<lb n="129"/>Se issi fust que vus amasse
<lb n="130"/>E vostre requeste otreiasse,
<lb n="131"/>Ne sereit pas uël partie
<lb n="132"/>Entre nus deus la druërie.
<lb n="133"/>Pur ceo que estes reis puissaunz
<lb n="134"/>E mis sire est de vus tenaunz,
<lb n="135"/>Quidereiez a mun espeir
<lb n="136"/>Le dangier de l'amur aveir.
<lb n="137"/>Amur n'est pruz se n'est egals.
<lb n="138"/>Mieuz vaut uns povres hum leals,
<lb n="139"/>Si en sei ad sen e valur,
<lb n="140"/>E greinur joie est de s'amur
<lb n="141"/>Qu'il n'est de princë u de rei,
<lb n="142"/>Quant il n'ad lëauté en sei.
<lb n="143"/>S'aukuns aime plus hautement
<lb n="144"/>Qu'a sa richesce nen apent,
<lb n="145"/>Cil se dute de tute rien !
<lb n="146"/>Li riches hum requide bien
<lb n="147"/>Que nuls ne li toille s'amie
<lb n="148"/>Qu'il voelt amer par seignurie ! »</q>
<lb n="149"/>Equitan li respunt aprés :
<pb n="38"/>
<lb n="150"/><q>« Dame, merci ! Nel dites mes !
<lb n="151"/>Cil ne sunt mie fin curteis,
<lb n="152"/>Ainz est bargaine de burgeis,
<lb n="153"/>Ki pur aveir ne pur grant fieu
<lb n="154"/>Mettent lur peine en malveis liu.
<lb n="155"/>Suz ciel n'ad dame s'ele est sage,
<lb n="156"/>Curteise e franche de curage,
<lb n="157"/>Pur quei d'amer se tienge chiere,
<lb n="158"/>Qu'el ne seit mie noveliere,
<lb n="159"/>S'el n'eüst fors sul sun mantel,
<lb n="160"/>Qu'uns riches princes de chastel
<lb n="161"/>Ne se deüst pur li pener
<lb n="162"/>E lealment e bien amer.
<lb n="163"/>Cil ki d'amur sunt novelier
<lb n="164"/>E ki s'aturnent de trichier,
<lb n="165"/>Il sunt gabé e deceü;
<lb n="166"/>De plusurs l'avum nus veü.
<lb n="167"/>N'est pas merveille se cil pert
<lb n="168"/>Ki par s'ovreine le desert.
<lb n="169"/>Ma chiere dame, a vus m'ustrei:
<lb n="170"/>Ne me tenez mie pur rei,
<lb n="171"/>Mes pur vostre humme e vostre ami.
<lb n="172"/>Seürement vus jur e di
<lb n="173"/>Que jeo ferai vostre pleisir.
<lb n="174"/>Ne me laissiez pur vus murir !
<lb n="175"/>Vus seiez dame e jeo servanz,
<lb n="176"/>Vus orguilluse e jeo preianz. »</q>
<lb n="177"/>Tant ad li reis parlé od li
<lb n="178"/>E tant li ad crié merci
<lb n="179"/>Que de s'amur l'aseüra
<lb n="180"/>E el sun cors li otria.
<lb n="181"/>Par lur anels s'entresaisirent,
<lb n="182"/>Lur fiaunces s'entreplevirent;
<pb n="39"/>
<lb n="183"/>Bien les tiendrent, mut s'entramerent,
<lb n="184"/>Puis en mururent e finerent.
</ab>
<ab rend="gv">
<lb n="185"/>Lung tens durat lur druërie
<lb n="186"/>Que ne fu pas de gent oïe.
<lb n="187"/>As termes de lur assembler,
<lb n="188"/>Quant ensemble durent parler,
<lb n="189"/>Li reis feseit dire a sa gent
<lb n="190"/>Que seignez iert priveement.
<lb n="191"/>Li us des chambres furent clos;
<lb n="192"/>Ne troveissez humme si os,
<lb n="193"/>Si li reis pur lui n'enveiast,
<lb n="194"/>Ja une feiz dedenz entrast.
<lb n="195"/>Li seneschals la curt teneit,
<lb n="196"/>Les plaiz e les clamurs oieit.
</ab>
<ab rend="gv">
<lb n="197"/>Li reis l'ama mut lungement
<lb n="198"/>Que d'autre femme n'ot talent.
<lb n="199"/>Il ne voleit nule espuser;
<lb n="200"/>Ja n'en rovast oïr parler.
<lb n="201"/>La gent le tindrent mut a mal,
<lb n="202"/>Tant que la femme al seneschal
<lb n="203"/>L'oï suvent; mut li pesa
<lb n="204"/>E de lui perdre se duta.
<lb n="205"/>Quant ele pout a lui parler
<lb n="206"/>E el li duit joie mener,
<lb n="207"/>Baisier, estreindre e acoler,
<lb n="208"/>E ensemblë od lui juer,
<lb n="209"/>Forment plura e grant deol fist.
<lb n="210"/>Li reis demanda e enquist
<lb n="211"/>Que ceo deveit e que ceo fu.
<lb n="212"/>La dame li ad respundu:
<lb n="213"/><q>« Sire, jo plur pur nostre amur,
<pb n="40"/>
<lb n="214"/>Ki mei revert a grant dolur.
<lb n="215"/>Femme prendrez, fille a un rei,
<lb n="216"/>E si vus partirez de mei;
<lb n="217"/>Sovent l'oi dire e bien le sai.
<lb n="218"/>E jeo, lasse, que devendrai ?
<lb n="219"/>Pur vus m'estuet aveir la mort,
<lb n="220"/>Car jeo ne sai autre cunfort. »</q>
<lb n="221"/>Li reis li dit par grant amur:
<lb n="222"/><q>« Bele amie, n'eiez poür !
<lb n="223"/>Certes, ja femme ne prendrai
<lb n="224"/>Ne pur autre ne vus larrai.
<lb n="225"/>Saciez de veir e si creez,
<lb n="226"/>Si vostre sire fust finez,
<lb n="227"/>Reïne e dame vus fereie.
<lb n="228"/>Ja pur nul humme nel lerreie. »</q>
<lb n="229"/>La dame l'en ad mercïé
<lb n="230"/>E dit que mut l'en set bon gré;
<lb n="231"/>E si de ceo l'aseürast
<lb n="232"/>Que pur autre ne  la lessast,
<lb n="233"/>Hastivement purchacereit
<lb n="234"/>A sun seignur que morz sereit.
<lb n="235"/>Legier sereit a purchacier,
<lb n="236"/>Pur ceo k'il li vousist aidier.
<lb n="237"/>Il li respunt que si ferat:
<lb n="238"/>Ja cele rien ne li dirrat
<lb n="239"/>Que il ne face a sun poeir,
<lb n="240"/>Turt a folie u a saveir.
<lb n="241"/><q>« Sire, fet ele, si vus plest,
<lb n="242"/>Venez chacier en la forest
<lb n="243"/>En la cuntree u jeo sujur.
<lb n="244"/>Dedenz le chastel mun seignur
<lb n="245"/>Sujurnez; si serez seignez
<lb n="246"/>E al tierz jur si vus baignez.
<pb n="41"/>
<lb n="247"/>Mis sire od vus se seignera
<lb n="248"/>E avoec vus se baignera.
<lb n="249"/>Dites li bien, nel lessiez mie,
<lb n="250"/>Que il vus tienge cumpainie !
<lb n="251"/>E jeo ferai les bains temprer
<lb n="252"/>E les deus cuves aporter;
<lb n="253"/>Sun bain ferai chaut e buillant:
<lb n="254"/>Suz ciel nen ad humme vivant
<lb n="255"/>Ne fust escaudez e malmis
<lb n="256"/>Einz que dedenz se feust asis.
<lb n="257"/>Quant morz serat e escaudez,
<lb n="258"/>Vos hummes e les soens mandez,
<lb n="259"/>Si lur mustrez cumfaitement
<lb n="260"/>Est morz al bain sudeinement. »</q>
<lb n="261"/>Li reis li ad tut graanté
<lb n="262"/>Qu'il en ferat sa volenté.
</ab>
<ab rend="gv">
<lb n="263"/>Ne demurat mie treis meis
<lb n="264"/>Qu'el païs vet chacier li reis.
<lb n="265"/>Seiner se fet cuntre sun mal,
<lb n="266"/>Ensemble od lui sun senescal.
<lb n="267"/>Al tierz jur dist k'il baignereit,
<lb n="268"/>Li senescals mut le voleit.
<lb n="269"/><q>« Vus baignerez, dist il, od mei. »</q>
<lb n="270"/>Li senescals dit: <q>« Jo l'otrei ! »</q>
<lb n="271"/>La dame fet les bains temprer
<lb n="272"/>E les deus cuves aporter.
<lb n="273"/>Devant le lit, tut a devise,
<lb n="274"/>Ad chescune des cuves mise;
<lb n="275"/>L'ewe buillant feit aporter
<lb n="276"/>U li senescals dut entrer.
<lb n="277"/>Li produm esteit sus levez,
<lb n="278"/>Pur deduire fu fors alez.
<pb n="42"/>
<lb n="279"/>La dame vint parler al rei
<lb n="280"/>E il la mist dejuste sei;
<lb n="281"/>Sur le lit al seignur cuchierent
<lb n="282"/>E deduistrent e enveisierent.
<lb n="283"/>Ileoc unt ensemble geü
<lb n="284"/>Pur la cuve, ki devant fu.
<lb n="285"/>L'us firent tenir e garder;
<lb n="286"/>Une meschine i dut ester.
<lb n="287"/>Li senescals hastis revint;
<lb n="288"/>A l'hus buta, cele le tint.
<lb n="289"/>Icil le fiert par tel haïr,
<lb n="290"/>Par force li estut ovrir.
<lb n="291"/>Le rei e sa femme ad trovez
<lb n="292"/>U il gisent, entr'acolez.
<lb n="293"/>Li reis garda, sil vit venir;
<lb n="294"/>Pur sa vileinie covrir
<lb n="295"/>Dedenz la cuve saut joinz piez;
<lb n="296"/>E il fu nuz e despuillez,
<lb n="297"/>Unques garde ne s'en dona:
<lb n="298"/>Ileoc murut e escauda.
<lb n="299"/>Sur lui est li mals revertiz
<lb n="300"/>E cil en est saufs e gariz.
<lb n="301"/>Li senescals ad bien veü
<lb n="302"/>Coment del rei est avenu.
<lb n="303"/>Sa femme prent demeintenant,
<lb n="304"/>El bain la met le chief avant.
<lb n="305"/>Issi mururent ambedui,
<lb n="306"/>Li reis avant e ele od lui.
</ab>
<ab rend="gv">
<lb n="307"/>Ki bien vodreit reisun entendre
<lb n="308"/>Ici purreit ensample prendre:
<lb n="309"/>Tels purcace le mal d'autrui
<lb n="310"/>Dunt tuz li mals revert sur lui.
<pb n="43"/>
<lb n="311"/>Issi avint cum dit vus ai.
<lb n="312"/>Li Bretun en firent un lai,
<lb n="313"/>D'Equitan cument il fina,
<lb n="314"/>E la dame ki tant l'ama.
</ab>
</div>
<pb n="44"/>
<div type="lai" xml:id="mf_fresne">
<lb/>
<head>FRESNE</head>
<ab rend="gv">
<lb n="1"/><hi rend="pmaj">Le</hi> lai del <title rend="ital">Freisne</title> vus dirai
<lb n="2"/>Sulunc le cunte que jeo sai.
</ab>
<ab rend="gv">
<lb n="3"/>En Bretaine jadis maneient
<lb n="4"/>Dui chevalier; veisin esteient.
<lb n="5"/>Riche humme furent e manant,
<lb n="6"/>E chevalier pruz e vaillant.
<lb n="7"/>Prochein furent, d'une cuntree.
<lb n="8"/>Chescuns femme aveit espusee.
<lb n="9"/>L'une des dames enceinta;
<lb n="10"/>Al terme qu'ele delivra,
<lb n="11"/>A cele feiz ot deus enfanz.
<lb n="12"/>Sis sire en est liez e joianz;
<lb n="13"/>Pur la joie que il en a,
<lb n="14"/>A sun bon veisin le manda,
<lb n="15"/>Que sa femme ad deus fiz eüz:
<lb n="16"/>De tant de force esteit creüz !
<lb n="17"/>L'un li tramettra a lever:
<lb n="18"/>De sun nun le face nomer.
<pb n="45"/>
<lb n="19"/>Li riches hum sist al mangier.
<lb n="20"/>A tant es vus le messagier !
<lb n="21"/>Devant le deis s'agenoila,
<lb n="22"/>Tut sun message li cunta.
<lb n="23"/>Li sire en ad Deu mercïé;
<lb n="24"/>Un bel cheval li ad doné.
<lb n="25"/>La femme al chevalier s'en rist,
<lb n="26"/>Ki juste lui al mangier sist,
<lb n="27"/>Kar ele ert feinte e orguilluse
<lb n="28"/>E mesdisanz e envïuse.
<lb n="29"/>Ele parlat mut folement
<lb n="30"/>E dist, oant tute sa gent:
<lb n="31"/><q>« Si m'eït Deus, jo m'esmerveil
<lb n="32"/>U cist produm prist cest conseil,
<lb n="33"/>Qu'il a mandé a mun seinur
<lb n="34"/>Sa hunte e sa grant deshonur,
<lb n="35"/>Que sa femme ad eü deus fiz,
<lb n="36"/>E il e ele en sunt huniz !
<lb n="37"/>Nus savum bien qu'il i afiert:
<lb n="38"/>Unques ne fu ne ja nen iert
<lb n="39"/>Ne n'avendrat cele aventure
<lb n="40"/>Qu'a une sule porteüre
<lb n="41"/>Une femme deus enfanz eit,
<lb n="42"/>Si dui humme ne li unt feit. »</q>
<lb n="43"/>Sis sires l'aveit esgardee,
<lb n="44"/>Mut durement l'en ad blamee:
<lb n="45"/><q>« Dame, fet il, lessiez ester !
<lb n="46"/>Ne devez mie issi parler !
<lb n="47"/>Veritez est que ceste dame
<lb n="48"/>Ad mut esté de bone fame. »</q>
<lb n="49"/>La gent ki en la meisun erent
<lb n="50"/>Cele parole recorderent;
<lb n="51"/>Asez fu dite e coneüe,
<pb n="46"/>
<lb n="52"/>Par tute Bretaine seüe.
<lb n="53"/>Mut en fu la dame haïe;
<lb n="54"/>Pois en dut estre maubailie.
<lb n="55"/>Tutes les femmes ki l'oïrent,
<lb n="56"/>Povres e riches, l'enhaïrent.
</ab>
<ab rend="gv">
<lb n="57"/>Cil ki le message ot porté
<lb n="58"/>A sun seignur ad tut cunté.
<lb n="59"/>Quant il l'oï dire e retraire,
<lb n="60"/>Dolenz en fu, ne sot que faire;
<lb n="61"/>La prodefemmë enhaï
<lb n="62"/>E durement la mescreï,
<lb n="63"/>E mut la teneit en destreit
<lb n="64"/>Sanz ceo qu'ele nel deserveit.
</ab>
<ab rend="gv">
<lb n="65"/>La dame ki si mesparla
<lb n="66"/>En l'an meïsmes enceinta;
<lb n="67"/>De deus enfanz est enceintiee:
<lb n="68"/>Ore est sa veisine vengiee !
<lb n="69"/>Desqu'a sun terme les porta;
<lb n="70"/>Deus filles ot, mut li pesa !
<lb n="71"/>Mut durement en est dolente,
<lb n="72"/>A sei meïsmes se desmente:
<lb n="73"/><q>« Lasse, fet ele, que ferai ?
<lb n="74"/>Jamés pris ne honur n'avrai !
<lb n="75"/>Hunie sui, c'est veritez !
<lb n="76"/>Mis sire e tuz sis parentez
<lb n="77"/>Certes jamés ne me crerrunt,
<lb n="78"/>Des que ceste aventure orrunt;
<lb n="79"/>Kar jeo meïsmes me jugai,
<lb n="80"/>De tutes femmes mesparlai.
<lb n="81"/>Dunc ne dis jeo que unc ne fu
<lb n="82"/>Ne nus ne l'avïum veü
<pb n="47"/>
<lb n="83"/>Que femme deus enfanz eüst,
<lb n="84"/>Si deus humes ne coneüst ?
<lb n="85"/>Ore en ai deus ! Ceo m'est avis,
<lb n="86"/>Sur mei en est turnez li pis !
<lb n="87"/>Ki sur autrui mesdit e ment
<lb n="88"/>Ne seit mie qu'a l'oil li pent;
<lb n="89"/>De tel hume peot l'um parler
<lb n="90"/>Ki mieuz de lui fet a loër.
<lb n="91"/>Pur mei defendre de hunir,
<lb n="92"/>Un des enfanz m'estuet murdrir;
<lb n="93"/>Mieuz le voil vers Deu amender
<lb n="94"/>Que mei hunir e vergunder. »</q>
</ab>
<ab rend="gv">
<lb n="95"/>Celes ki en la chambre esteient
<lb n="96"/>La cunfortoent e diseient
<lb n="97"/>Qu'eles nel suffereient pas:
<lb n="98"/>De humme ocire n'est pas gas !
<lb n="99"/>La dame aveit une meschine
<lb n="100"/>Ki mut esteit de franche orine;
<lb n="101"/>Lung tens l'ot gardee e nurie
<lb n="102"/>E mut amee e mut cherie.
<lb n="103"/>Cele oï sa dame plurer,
<lb n="104"/>Durement pleindre e doluser;
<lb n="105"/>Anguissusement li pesa.
<lb n="106"/>A li vint, si la cunforta:
<lb n="107"/><q>« Dame, fet ele, ne vaut rien:
<lb n="108"/>Lessiez cest dol, si ferez bien !
<lb n="109"/>L'un des enfanz me baillez ça:
<lb n="110"/>Jeo vus en deliverai ja,
<lb n="111"/>Si que honie ne serez
<lb n="112"/>Ne ke jamés ne la verrez.
<lb n="113"/>A un mustier la geterai,
<lb n="114"/>Tut sein e sauf le porterai;
<pb n="48"/>
<lb n="115"/>Aucuns produm la trovera:
<lb n="116"/>Si Deu plest, nurir la fera. »</q>
<lb n="117"/>La dame oï que cele dist;
<lb n="118"/>Grant joie en out, si li promist,
<lb n="119"/>Si cel service li feseit,
<lb n="120"/>Bon gueredun de li avreit.
<lb n="121"/>En un chief de mut bon chesil
<lb n="122"/>Envolupent l'enfant gentil,
<lb n="123"/>E desus un paile roé;
<lb n="124"/>Ses sires li ot aporté
<lb n="125"/>De Costentinoble, u il fu:
<lb n="126"/>Unques si bon n'orent veü !
<lb n="127"/>A une piece d'un suen laz
<lb n="128"/>Un gros anel li lie al braz;
<lb n="129"/>De fin or i aveit une unce,
<lb n="130"/>El chestun out une jagunce,
<lb n="131"/>La verge entur esteit lettree:
<lb n="132"/>La u la meschine ert trovee,
<lb n="133"/>Bien sachent tuit vereiement
<lb n="134"/>Qu'ele est nee de bone gent.
</ab>
<ab rend="gv">
<lb n="135"/>La dameisele prist l'enfant,
<lb n="136"/>De la chambre s'en ist a tant.
<lb n="137"/>La nuit, quant tut fu aseri,
<lb n="138"/>Fors de la vile s'en eissi.
<lb n="139"/>En un grant chemin est entree,
<lb n="140"/>Ki en la forest l'ad menee.
<lb n="141"/>Parmi le bois sa veie tint;
<lb n="142"/>Od tut l'enfant utre s'en vint.
<lb n="143"/>Unques del grant chemin n'eissi.
<lb n="144"/>Bien loinz sur destre aveit oï
<lb n="145"/>Chiens abaier e coks chanter:
<lb n="146"/>Iloc purrat vile trover.
<pb n="49"/>
<lb n="147"/>Cele part vet a grant espleit,
<lb n="148"/>U la noise des chiens oieit.
<lb n="149"/>En une vile riche e bele
<lb n="150"/>Est entree la dameisele.
<lb n="151"/>En la vile out une abeïe
<lb n="152"/>Durement riche e bien garnie;
<lb n="153"/>Mun escïent, noneins i ot
<lb n="154"/>E abbeesse kis guardot.
<lb n="155"/>La meschine vit le mustier,
<lb n="156"/>Les turs, les murs e le clochier.
<lb n="157"/>Hastivement est la venue,
<lb n="158"/>Devant l'us s'est aresteüe,
<lb n="159"/>L'enfant mist jus qu'ele porta.
<lb n="160"/>Mut humblement s'agenuila;
<lb n="161"/>Ele comence s'oreisun:
<lb n="162"/><q>« Deus, fait ele, par tun seint nun,
<lb n="163"/>Sire, si te vient a pleisir,
<lb n="164"/>Cest enfant garde de perir ! »</q>
<lb n="165"/>Quant la priere aveit finee,
<lb n="166"/>Ariere sei s'est regardee:
<lb n="167"/>Un freisne vit, lé e branchu,
<lb n="168"/>E mut espés e bien ramu;
<lb n="169"/>En quatre furs esteit quarrez.
<lb n="170"/>Pur umbre fere i fu plantez.
<lb n="171"/>Entre ses braz ad pris l'enfant,
<lb n="172"/>De si qu'al freisne vint corant,
<lb n="173"/>Desus le mist, puis le lessa,
<lb n="174"/>A Deu le veir le comanda.
<lb n="175"/>La dameisele ariere vait,
<lb n="176"/>Sa dame cunte qu'ele ad fait.
</ab>
<ab rend="gv">
<lb n="177"/>En l'abbeïe ot un portier;
<lb n="178"/>Ovrir suleit l'us del mustier
<pb n="50"/>
<lb n="179"/>Defors, par unt la gent veneient
<lb n="180"/>Ki le servise oïr voleient.
<lb n="181"/>Icele nuit par tens leva,
<lb n="182"/>Chandeilles, lampes aluma,
<lb n="183"/>Les seins sona e l'us ovri.
<lb n="184"/>Sur le freisne les dras choisi;
<lb n="185"/>Quidat k'aukuns les eüst pris
<lb n="186"/>En larecin e ileoc mis:
<lb n="187"/>D'autre chose n'ot il regard.
<lb n="188"/>Plus tost qu'il pot vint cele part,
<lb n="189"/>Taste, si ad l'enfant trové.
<lb n="190"/>Il en ad Deu mut mercïé,
<lb n="191"/>E puis l'ad pris, si ne l'i lait,
<lb n="192"/>A sun ostel ariere vait.
<lb n="193"/>Une fille ot, ki vedve esteit;
<lb n="194"/>Sis sire ert morz, enfant aveit,
<lb n="195"/>Petit, en berz e aleitant.
<lb n="196"/>Li produm l'apelat avant:
<lb n="197"/><q>« Fille, fet il, levez, levez !
<lb n="198"/>Fu e chaundele m'alumez !
<lb n="199"/>Un enfaunt ai ci aporté,
<lb n="200"/>La fors el freisne l'ai trové.
<lb n="201"/>De vostre leit le m'alaitiez !
<lb n="202"/>Eschaufez le e sil baignez ! »</q>
<lb n="203"/>Cele ad fet sun comandement:
<lb n="204"/>Le feu alume, l'enfant prent,
<lb n="205"/>Eschaufé l'ad e bien baigné,
<lb n="206"/>Puis l'ad de sun leit aleitié.
<lb n="207"/>Entur sun braz treve l'anel,
<lb n="208"/>Le palie virent riche e bel:
<lb n="209"/>Bien surent cil a escïent
<lb n="210"/>Qu'ele est nee de haute gent.
<lb n="211"/>El demain aprés le servise,
<pb n="51"/>
<lb n="212"/>Quant l'abbeesse eist de l'eglise,
<lb n="213"/>Li portiers vet a li parler;
<lb n="214"/>L'aventure li veut cunter
<lb n="215"/>De l'enfant cum il le trovat.
<lb n="216"/>L'abbeesse li comaundat
<lb n="217"/>Que devaunt li seit aportez
<lb n="218"/>Tut issi cum il fu trovez.
<lb n="219"/>A sa meisun vet li portiers,
<lb n="220"/>L'enfant aporte volentiers,
<lb n="221"/>Si l'ad a la dame mustré.
<lb n="222"/>Cele l'ad forment esgardé
<lb n="223"/>E dit que nurir le fera
<lb n="224"/>E pur sa niece la tendra.
<lb n="225"/>Al portier ad bien defendu
<lb n="226"/>Qu'il ne die cument il fu.
<lb n="227"/>Ele meïsmes l'ad levee;
<lb n="228"/>Pur ceo qu'el freisne fu trovee,
<lb n="229"/>Le Freisne li mistrent a nun,
<lb n="230"/>E le Freisne l'apelet hum.
</ab>
<ab rend="gv">
<lb n="231"/>La dame la tint pur sa niece;
<lb n="232"/>Issi fu celee grant piece.
<lb n="233"/>Dedenz le clos de l'abbeïe
<lb n="234"/>Fu la dameisele nurie.
<lb n="235"/>Quant ele vint en tel eé
<lb n="236"/>Que Nature furme beuté,
<lb n="237"/>En Bretaine ne fu si bele
<lb n="238"/>Ne tant curteise dameisele;
<lb n="239"/>Franche esteit e de bone escole,
<lb n="240"/>E en semblant e en parole.
<lb n="241"/>Nuls ne la vit que ne l'amast
<lb n="242"/>E merveille ne la preisast.
<pb n="52"/>
<lb n="243"/>A Dol aveit un bon seignur:
<lb n="244"/>Unc puis ne einz n'i ot meillur !
<lb n="245"/>Ici vus numerai sun num:
<lb n="246"/>El païs l'apelent Gurun.
<lb n="247"/>De la pucele oï parler,
<lb n="248"/>Si la cumença a amer.
<lb n="249"/>A un turneiement ala,
<lb n="250"/>Par l'abbeïe returna.
<lb n="251"/>La dameisele ad demandee;
<lb n="252"/>L'abeesse li ad mustree.
<lb n="253"/>Mut la vit bele e enseignee,
<lb n="254"/>Sage, curteise e afeitiee.
<lb n="255"/>Si il nen ad l'amur de li,
<lb n="256"/>Mut se tendrat a maubailli.
<lb n="257"/>Esguarez est, ne seit coment,
<lb n="258"/>Kar si il repeirout sovent,
<lb n="259"/>L'abeesse s'aparcevreit;
<lb n="260"/>Jamés des oilz ne la vereit.
<lb n="261"/>D'une chose se purpensa:
<lb n="262"/>L'abeïe crestre vodra;
<lb n="263"/>De sa tere tant i dura
<lb n="264"/>Dunt a tuz jurs l'amendera,
<lb n="265"/>Kar il i voelt aveir retur
<lb n="266"/>E le repaire e le sejur.
<lb n="267"/>Pur aveir lur fraternité,
<lb n="268"/>La ad grantment del soen doné,
<lb n="269"/>Mes il i ad autre acheisun
<lb n="270"/>Que de receivre le pardun !
<lb n="271"/>Soventefeiz i repeira;
<lb n="272"/>A la dameisele parla:
<lb n="273"/>Tant li pria, tant li premist,
<lb n="274"/>Qu'ele otria ceo ke il quist.
<lb n="275"/>Quant a seür fu de s'amur,
<pb n="53"/>
<lb n="276"/>Si la mist a reisun un jur:
<lb n="277"/><q>« Bele, fet il, ore est issi
<lb n="278"/>Ke de mei avez fet ami.
<lb n="279"/>Venez vus ent del tut od mei !
<lb n="280"/>Saveir poëz, jol quit e crei,
<lb n="281"/>Si vostre aunte s'aparceveit,
<lb n="282"/>Mut durement li pesereit.
<lb n="283"/>S'entur li feussez enceintiee,
<lb n="284"/>Durement sereit curuciee.
<lb n="285"/>Si mun cunseil crere volez,
<lb n="286"/>Ensemble od mei vus en vendrez.
<lb n="287"/>Certes jamés ne vus faudrai,
<lb n="288"/>Richement vus cunseillerai. »</q>
<lb n="289"/>Cele ki durement l'amot
<lb n="290"/>Bien otriat ceo que li plot.
<lb n="291"/>Ensemble od lui en est alee;
<lb n="292"/>A sun chastel l'en ad menee.
<lb n="293"/>Son palie emporte e sun anel:
<lb n="294"/>De ceo li poet estre mut bel.
<lb n="295"/>L'abeesse li ot rendu
<lb n="296"/>E dit coment ert avenu
<lb n="297"/>Quant primes li fu enveiee.
<lb n="298"/>Desus le freisne fu cuchiee;
<lb n="299"/>Le palie e l'anel li bailla
<lb n="300"/>Cil ki primes li enveia;
<lb n="301"/>Plus d'aveir ne receut od li;
<lb n="302"/>Come sa niece la nuri.
<lb n="303"/>La meschine bien les gardat,
<lb n="304"/>En un cofre les anfermat;
<lb n="305"/>Le cofre fist od sei porter:
<lb n="306"/>Nel volt lessier ne ublier.
<lb n="307"/>Li chevaliers ki l'anmena
<lb n="308"/>Mut la cheri e mut l'ama,
<pb n="54"/>
<lb n="309"/>E tuit si humme e si servant;
<lb n="310"/>N'i out un sul, petit ne grant,
<lb n="311"/>Pur sa franchise ne l'amast
<lb n="312"/>E ne cherist e honurast.
</ab>
<ab rend="gv">
<lb n="313"/>Lungement ot od li esté,
<lb n="314"/>Tant que li chevalier fiufé
<lb n="315"/>A mut grant mal li aturnerent.
<lb n="316"/>Soventefeiz a lui parlerent
<lb n="317"/>Qu'une gentil femme espusast
<lb n="318"/>E de cele se delivrast;
<lb n="319"/>Lié sereient s'il eüst heir
<lb n="320"/>Ki aprés lui peüst aveir
<lb n="321"/>Sa terë e sun heritage.
<lb n="322"/>Trop i avreient grant damage,
<lb n="323"/>Si il laissast pur sa suinant
<lb n="324"/>Que d'espuse n'eüst enfant.
<lb n="325"/>Jamés pur seinur nel tendrunt
<lb n="326"/>Ne volentiers nel servirunt,
<lb n="327"/>Si il ne fait lur volenté.
<lb n="328"/>Li chevaliers ad graanté
<lb n="329"/>Qu'en lur cunseil femme prendra:
<lb n="330"/>Ore esgardent u ceo sera !
<lb n="331"/><q>« Sire, funt il, ci pres de nus
<lb n="332"/>Ad un produme per a vus;
<lb n="333"/>Une fille ad, ki est sun heir:
<lb n="334"/>Mut poëz tere od li aveir !
<lb n="335"/>La Codre ad nun la damesele;
<lb n="336"/>En cest païs nen ad si bele.
<lb n="337"/>Pur le freisne que vus larrez
<lb n="338"/>En eschange le codre avrez;
<lb n="339"/>En la codre ad noiz e deduiz,
<lb n="340"/>Li freisnes ne porte unke fruiz !
<pb n="55"/>
<lb n="341"/>La pucele purchacerums;
<lb n="342"/>Si Deu plest, si la vus durums.»</q>
<lb n="343"/>Cel marïage unt purchacié
<lb n="344"/>E de tutes parz otrié.
<lb n="345"/>Allas ! Cum est mesavenu
<lb n="346"/>Ke li prudume n'unt seü
<lb n="347"/>L'aventure des dameiseles
<lb n="348"/>Ki esteient serurs gemeles !
<lb n="349"/>Li Freisnes, cele fu celee;
<lb n="350"/>Sis amis ad l'autre espusee.
<lb n="351"/>Quant ele sot ke il la prist,
<lb n="352"/>Unques peiur semblant ne fist;
<lb n="353"/>Sun seignur sert mut bonement
<lb n="354"/>E honure tute sa gent.
<lb n="355"/>Li chevalier de la meisun
<lb n="356"/>E li vadlet e li garçun
<lb n="357"/>Merveillus dol pur li feseient
<lb n="358"/>De ceo ke perdre la deveient.
</ab>
<ab rend="gv">
<lb n="359"/>Al jur des noces qu'il unt pris,
<lb n="360"/>Sis sire i maunde ses amis;
<lb n="361"/>E l'ercevekes i esteit,
<lb n="362"/>Cil de Dol, que de lui teneit.
<lb n="363"/>S'espuse li unt amenee.
<lb n="364"/>Sa mere i est od li alee;
<lb n="365"/>De la meschine aveit poür,
<lb n="366"/>Vers ki sis sire ot tel amur,
<lb n="367"/>Que a sa fille mal tenist
<lb n="368"/>Vers sun seignur, s'ele poïst.
<lb n="369"/>De sa meisun la getera;
<lb n="370"/>A sun gendre cunseilera
<lb n="371"/>Qu'a un produme la marit:
<lb n="372"/>Si s'en deliverat, ceo dit.
<pb n="56"/>
<lb n="373"/>Les noces tindrent richement,
<lb n="374"/>Mut i out esbanïement.
<lb n="375"/>La dameisele es chambres fu;
<lb n="376"/>Unques de quank'ele ad veü
<lb n="377"/>Ne fist semblant que li pesast
<lb n="378"/>Ne tant qu'ele se curuçast.
<lb n="379"/>Entur la dame bonement
<lb n="380"/>Serveit mut afeitieement.
<lb n="381"/>A grant merveile le teneient
<lb n="382"/>Cil e celes ki la veeient.
<lb n="383"/>Sa mere l'ad mut esgardee,
<lb n="384"/>En sun qor preisiee e amee;
<lb n="385"/>Pensat e dist, s'ele seüst
<lb n="386"/>La maniere ke ele fust,
<lb n="387"/>Ja pur sa fille ne perdist
<lb n="388"/>Ne sun seignur ne li tolist.
</ab>
<ab rend="gv">
<lb n="389"/>La noit, al lit apareiller
<lb n="390"/>U l'espuse deveit cuchier,
<lb n="391"/>La damisele i est alee;
<lb n="392"/>De sun mauntel est desfublee.
<lb n="393"/>Les chamberleins i apela;
<lb n="394"/>La maniere lur enseigna
<lb n="395"/>Cument sis sires le voleit,
<lb n="396"/>Kar meintefeiz veü l'aveit.
<lb n="397"/>Quant le lit orent apresté,
<lb n="398"/>Un covertur unt sus jeté;
<lb n="399"/>Li dras esteit d'un viel bofu.
<lb n="400"/>La dameisele l'ad veü:
<lb n="401"/>N'ert mie bons, ceo li sembla;
<lb n="402"/>En sun curage li pesa.
<lb n="403"/>Un cofre ovri, sun palie prist,
<lb n="404"/>Sur le lit sun seignur le mist.
<pb n="57"/>
<lb n="405"/>Pur lui honurer le feseit,
<lb n="406"/>Kar l'ercevekes i esteit
<lb n="407"/>Pur eus beneïstre e seiner,
<lb n="408"/>Kar ç'afereit a sun mestier.
<lb n="409"/>Quant la chambre fu delivree,
<lb n="410"/>La dame ad sa fille amenee.
<lb n="411"/>Ele la volt fere cuchier,
<lb n="412"/>Si la cumande a despoilier.
<lb n="413"/>La palie esgarde sur le lit,
<lb n="414"/>Que unke mes si bon ne vit
<lb n="415"/>Fors sul celui qu'ele dona
<lb n="416"/>Od sa fille k'ele cela.
<lb n="417"/>Idunc li remembra de li:
<lb n="418"/>Tuz li curages li fremi.
<lb n="419"/>Le chamberlenc apele a sei:
<lb n="420"/><q>« Di mei, fait ele, par ta fei,
<lb n="421"/>U fu cist bons palies trovez ?
<lb n="422"/>- Dame, fait il, vus le savrez:
<lb n="423"/>La dameisele l'aporta,
<lb n="424"/>Sur le covertur le geta,
<lb n="425"/>Kar ne li sembla mie boens.
<lb n="426"/>Jeo qui que li palies est soens. »</q>
<lb n="427"/>La dame l'aveit apelee
<lb n="428"/>E ele est devant li alee.
<lb n="429"/>De sun mauntel se desfubla,
<lb n="430"/>E la mere l'areisuna:
<lb n="431"/><q>« Bele amie, nel me celez,
<lb n="432"/>U fu cist bons palies trovez ?
<lb n="433"/>Dunt vus vient il ? Kil vus dona ?
<lb n="434"/>Kar me dites kil vus bailla ! »</q>
<lb n="435"/>La meschine li respundi:
<lb n="436"/><q>« Dame, m'aunte ki me nuri,
<lb n="437"/>L'abeesse kil me bailla,
<pb n="58"/>
<lb n="438"/>A garder le me comanda.
<lb n="439"/>Cest e un anel me baillerent
<lb n="440"/>Cil ki a nurir m'enveierent.
<lb n="441"/>- Bele, pois jeo veeir l'anel ?
<lb n="442"/>- Oïl, dame, ceo m'est mut bel ! »</q>
<lb n="443"/>L'anel li ad dunc aporté
<lb n="444"/>E ele l'ad mut esgardé.
<lb n="445"/>Ele l'ad bien reconeü,
<lb n="446"/>E le palie k'ele ad veü.
<lb n="447"/>Ne dute mes, bien seit e creit,
<lb n="448"/>Qu'el meïsmes sa fille esteit.
<lb n="449"/>Oiant tuz dist, nel ceile mie:
<lb n="450"/><q>« Tu es ma fille, bele amie !»</q>
<lb n="451"/>De la pitié ke ele en a
<lb n="452"/>Ariere cheit, si se pauma.
<lb n="453"/>E quant de paumeisun leva,
<lb n="454"/>Pur sun seignur tost enveia,
<lb n="455"/>E il i vient tuz effreez.
<lb n="456"/>Quant il est en la chambre entrez,
<lb n="457"/>La dame li cheï as piez,
<lb n="458"/>Estreitement li ad baisiez,
<lb n="459"/>Pardun li quiert de sun mesfait.
<lb n="460"/>Il ne saveit nïent del plait.
<lb n="461"/><q>« Dame, fet il, que dites vus ?
<lb n="462"/>Il n'ad si bien nun entre nus !
<lb n="463"/>Quanke vus plest seit parduné !
<lb n="464"/>Dites mei vostre volunté !
<lb n="465"/>- Sire, quant parduné l'avez,
<lb n="466"/>Jel vus dirai, si m'escutez !
<lb n="467"/>Jadis, par ma grant vileinie,
<lb n="468"/>De ma veisine dis folie:
<lb n="469"/>De ses deus enfanz mesparlai.
<lb n="470"/>Vers mei meïsmes meserrai !
<pb n="59"/>
<lb n="471"/>Veritez est que j'enceintai.
<lb n="472"/>Deus filles oi, l'une celai;
<lb n="473"/>A un mustier la fis geter
<lb n="474"/>E nostre palie od li porter
<lb n="475"/>E l'anel que vus me donastes
<lb n="476"/>Quant vus primes od mei parlastes.
<lb n="477"/>Ne vus peot mie estre celé:
<lb n="478"/>Le drap e l'anel ai trové.
<lb n="479"/>Nostre fille ai ci coneüe,
<lb n="480"/>Que par ma folie oi perdue;
<lb n="481"/>E ja est ceo la dameisele
<lb n="482"/>Ki tant est pruz e sage e bele,
<lb n="483"/>Ke li chevaliers ad amee
<lb n="484"/>Ki sa serur ad espusee. »</q>
<lb n="485"/>Li sires dit: <q>« De ceo sui liez !
<lb n="486"/>Unques mes ne fu si haitiez,
<lb n="487"/>Quant nostre fille avum trovee !
<lb n="488"/>Grant joie nus ad Deus donee,
<lb n="489"/>Ainz que li pechiez fust dublez.
<lb n="490"/>Fille, fet il, avant venez ! »</q>
<lb n="491"/>La meschine mut s'esjoï
<lb n="492"/>De l'aventure k'ele oï.
<lb n="493"/>Sis pere ne volt plus atendre:
<lb n="494"/>Il meïsmes vet pur sun gendre,
<lb n="495"/>E l'erceveke i amena;
<lb n="496"/>Cele aventure li cunta.
<lb n="497"/>Li chevaliers, quant il le sot,
<lb n="498"/>Unques si grant joie nen ot !
<lb n="499"/>L'ercevekes ad cunseilié
<lb n="500"/>Que issi seit la noit laissié;
<lb n="501"/>El demain les departira,
<lb n="502"/>Lui e celë espusera.
<lb n="503"/>Issi l'unt fet e graanté.
<pb n="60"/>
<lb n="504"/>El demain furent desevré.
<lb n="505"/>Aprés ad s'amie espusee;
<lb n="506"/>E li peres li ad donee,
<lb n="507"/>Ki mut ot vers li bon curage:
<lb n="508"/>Par mi li part sun heritage !
<lb n="509"/>Il e la mere as noces furent
<lb n="510"/>Od lur fille, si cum il durent.
<lb n="511"/>Quant en lur païs s'en alerent,
<lb n="512"/>La Coudre, lur fille, enmenerent.
<lb n="513"/>Mut richement en lur cuntree
<lb n="514"/>Fu puis la meschine donee.
</ab>
<ab rend="gv">
<lb n="515"/>Quant l'aventure fu seüe,
<lb n="516"/>Coment ele esteit avenue,
<lb n="517"/>Le lai del <title rend="ital">Freisne</title> en unt trové:
<lb n="518"/>Pur la dame l'unt si numé. 
</ab>
</div>
<pb n="61"/>
<div type="lai" xml:id="mf_bisclavret">
<lb/>
<head>BISCLAVRET</head>
<ab rend="gv">
<lb n="1"/><hi rend="pmaj">Quant</hi> des lais faire m'entremet,
<lb n="2"/>Ne voil ublier <title rend="ital">Bisclavret</title>;
<lb n="3"/><title rend="ital">Bisclavret</title> ad nun en bretan,
<lb n="4"/><title rend="ital">Garwaf</title> l'apelent li Norman.
</ab>
<ab rend="gv">
<lb n="5"/>Jadis le poeit hum oïr
<lb n="6"/>E sovent suleit avenir,
<lb n="7"/>Hume plusur garval devindrent
<lb n="8"/>E es boscages meisun tindrent.
<lb n="9"/>Garvalf, ceo est beste salvage;
<lb n="10"/>Tant cum il est en cele rage,
<lb n="11"/>Hummes devure, grant mal fait,
<lb n="12"/>Es granz forez converse e vait.
<lb n="13"/>Cest afere les ore ester:
<lb n="14"/>Del Bisclavret vus voil cunter.
</ab>
<ab rend="gv">
<lb n="15"/>En Bretaine maneit uns ber;
<lb n="16"/>Merveille l'ai oï loër:
<lb n="17"/>Beaus chevaliers e bons esteit
<lb n="18"/>E noblement se cunteneit.
<lb n="19"/>De sun seinur esteit privez
<pb n="62"/>
<lb n="20"/>E de tuz ses veisins amez.
<lb n="21"/>Femme ot espuse mut vailant
<lb n="22"/>E ki mut feseit beu semblant.
<lb n="23"/>Il amot li e ele lui,
<lb n="24"/>Mes d'une chose ert grant ennui,
<lb n="25"/>Qu'en la semeine le perdeit
<lb n="26"/>Treis jurs entiers, qu'el ne saveit
<lb n="27"/>U deveneit ne u alout,
<lb n="28"/>Ne nuls des soens nïent n'en sout.
<lb n="29"/>Une feiz esteit repeiriez
<lb n="30"/>A sa meisun, joius e liez;
<lb n="31"/>Demandé li ad e enquis:
<lb n="32"/><q>« Sire, fait el, beaus duz amis,
<lb n="33"/>Une chose vus demandasse
<lb n="34"/>Mut volentiers, si jeo osasse,
<lb n="35"/>Mes jeo creim tant vostre curut
<lb n="36"/>Que nule rien tant ne redut. »</q>
<lb n="37"/>Quant il l'oï, si l'acola,
<lb n="38"/>Vers lui la traist, si la beisa.
<lb n="39"/><q>« Dame, fait il, car demandez !
<lb n="40"/>Ja cele chose ne querrez,
<lb n="41"/>Si jo la sai, ne la vus die.
<lb n="42"/>- Par fei, fet ele, or sui garie !
<lb n="43"/>Sire, jeo sui en tel esfrei
<lb n="44"/>Les jurs quant vus partez de mei,
<lb n="45"/>El cuer en ai mut grant dolur
<lb n="46"/>E de vus perdre tel poür,
<lb n="47"/>Si jeo n'en ai hastif cunfort,
<lb n="48"/>Bien tost en puis aveir la mort.
<lb n="49"/>Kar me dites u vus alez,
<lb n="50"/>U vus estes, u conversez !
<lb n="51"/>Mun escïent que vus amez,
<lb n="52"/>E si si est, vus meserrez.
<pb n="63"/>
<lb n="53"/>- Dame, fet il, pur Deu merci !
<lb n="54"/>Mal m'en vendra si jol vus di,
<lb n="55"/>Kar de m'amur vus partirai
<lb n="56"/>E mei meïsmes en perdrai. »</q>
<lb n="57"/>Quant la dame l'ad entendu,
<lb n="58"/>Ne l'ad neent en gab tenu:
<lb n="59"/>Suventefeiz li demanda,
<lb n="60"/>Tant le blandi e losenga,
<lb n="61"/>Que s'aventure li cunta;
<lb n="62"/>Nule chose ne li cela.
<lb n="63"/><q>« Dame, jeo devienc bisclavret.
<lb n="64"/>En cele grant forest me met,
<lb n="65"/>Al plus espés de la gaudine,
<lb n="66"/>S'i vif de preie e de ravine. »</q>
<lb n="67"/>Quant il li aveit tut cunté,
<lb n="68"/>Enquis li ad e demaundé
<lb n="69"/>S'il se despuille u vet vestuz.
<lb n="70"/><q>« Dame, fet il, jeo vois tuz nuz.
<lb n="71"/>- Di mei, pur Deu, u sunt voz dras ?
<lb n="72"/>- Dame, ceo ne dirai jeo pas,
<lb n="73"/>Kar si jes eüsse perduz
<lb n="74"/>E de ceo feusse aparceüz,
<lb n="75"/>Bisclavret sereie a tuz jurs.
<lb n="76"/>Ja nen avreie mes sucurs
<lb n="77"/>De si k'il me fussent rendu.
<lb n="78"/>Pur ceo ne voil k'il seit seü.
<lb n="79"/>- Sire, la dame li respunt,
<lb n="80"/>Jeo vus eim plus que tut le mund !
<lb n="81"/>Nel me devez nïent celer,
<lb n="82"/>Ne mei de nule rien duter:
<lb n="83"/>Ne semblereit pas amistié !
<lb n="84"/>Qu'ai jeo forfait ? Pur queil pechié
<lb n="85"/>Me dutez vus de nule rien ?
<pb n="64"/>
<lb n="86"/>Dites le mei, si ferez bien ! »</q>
<lb n="87"/>Tant l'anguissa, tant le suzprist,
<lb n="88"/>Ne pout el faire, si li dist.
<lb n="89"/><q>« Dame, fet il, delez cel bois,
<lb n="90"/>Lez le chemin par unt jeo vois,
<lb n="91"/>Une vielz chapele i esteit,
<lb n="92"/>Ki meintefeiz grant bien me feit:
<lb n="93"/>La est la piere cruose e lee,
<lb n="94"/>Suz un bussun, dedenz cavee;
<lb n="95"/>Mes dras i met, suz le buissun,
<lb n="96"/>Tant que jeo revienc a meisun. »</q>
<lb n="97"/>La dame oï cele merveille,
<lb n="98"/>De poür fu tute vermeille.
<lb n="99"/>De l'aventure s'esfrea.
<lb n="100"/>En maint endreit se purpensa
<lb n="101"/>Cum ele s'en puïst partir:
<lb n="102"/>Ne voleit mes lez lui gisir.
</ab>
<ab rend="gv">
<lb n="103"/>Un chevalier de la cuntree,
<lb n="104"/>Ki lungement l'aveit amee
<lb n="105"/>E mut preiee e mut requise
<lb n="106"/>E mut duré en sun servise,
<lb n="107"/>Ele ne l'aveit unc amé
<lb n="108"/>Ne de s'amur aseüré.
<lb n="109"/>Celui manda par sun message,
<lb n="110"/>Si li descovri sun curage:
<lb n="111"/><q>« Amis, fet ele, seiez liez !
<lb n="112"/>Ceo dunt vus estes travaillez
<lb n="113"/>Vus otri jeo sanz nul respit;
<lb n="114"/>Ja n'i avrez nul cuntredit.
<lb n="115"/>M'amur e mun cors vus otrei:
<lb n="116"/>Vostre drue fetes de mei ! »</q>
<lb n="117"/>Cil l'en mercie bonement
<pb n="65"/>
<lb n="118"/>E la fïance de li prent,
<lb n="119"/>E el le met par serement.
<lb n="120"/>Puis li cunta cumfaitement
<lb n="121"/>Ses sire ala e k'il devint.
<lb n="122"/>Tute la veie ke il tint
<lb n="123"/>Vers la forest li enseigna;
<lb n="124"/>Pur sa despuille l'enveia.
<lb n="125"/>Issi fu Bisclavret trahiz
<lb n="126"/>E par sa femme maubailiz.
<lb n="127"/>Pur ceo qu'hum le perdeit sovent,
<lb n="128"/>Quidouent tuit communalment
<lb n="129"/>Que dunc s'en fust del tut alez.
<lb n="130"/>Asez fu quis e demandez,
<lb n="131"/>Mes n'en porent mie trover;
<lb n="132"/>Si lur estuit lessier ester.
<lb n="133"/>La dame ad cil dunc espusee
<lb n="134"/>Que lungement aveit amee.
</ab>
<ab rend="gv">
<lb n="135"/>Issi remest un an entier,
<lb n="136"/>Tant que li reis ala chacier.
<lb n="137"/>A la forest ala tut dreit,
<lb n="138"/>La u li bisclavret esteit.
<lb n="139"/>Quant li chien furent descuplé,
<lb n="140"/>Le bisclavret unt encuntré;
<lb n="141"/>A lui cururent tute jur
<lb n="142"/>E li chien e li veneür,
<lb n="143"/>Tant que pur poi ne l'eurent pris
<lb n="144"/>E tut deciré e maumis.
<lb n="145"/>Des que il ad le rei choisi,
<lb n="146"/>Vers lui curut quere merci.
<lb n="147"/>Il l'aveit pris par sun estrié,
<lb n="148"/>La jambe li baise e le pié.
<lb n="149"/>Li reis le vit, grant poür ad;
<pb n="66"/>
<lb n="150"/>Ses cumpainuns tuz apelad:
<lb n="151"/><q>« Seignurs, fet il, avant venez !
<lb n="152"/>Ceste merveillë esgardez,
<lb n="153"/>Cum ceste beste s'humilie !
<lb n="154"/>Ele ad sen d'hume, merci crie.
<lb n="155"/>Chaciez mei tuz ces chiens ariere,
<lb n="156"/>Si gardez que hum ne la fiere !
<lb n="157"/>Ceste beste ad entente e sen.
<lb n="158"/>Espleitiez vus ! Alum nus en !
<lb n="159"/>A la beste durrai ma pes,
<lb n="160"/>Kar jeo ne chacerai hui mes. »</q>
</ab>
<ab rend="gv">
<lb n="161"/>Li reis s'en est turnez a tant.
<lb n="162"/>Li bisclavret le vet siwant:
<lb n="163"/>Mut se tint pres, n'en vout partir,
<lb n="164"/>Il n'ad cure de lui guerpir.
<lb n="165"/>Li reis l'enmeine en sun chastel.
<lb n="166"/>Mut en fu liez, mut li est bel,
<lb n="167"/>Kar unke mes tel n'ot veü.
<lb n="168"/>A grant merveille l'ot tenu
<lb n="169"/>E mut le tient a grant chierté.
<lb n="170"/>A tuz les suens ad comaundé
<lb n="171"/>Que sur s'amur le gardent bien
<lb n="172"/>E ne li mesfacent de rien,
<lb n="173"/>Ne par nul d'eus ne seit feruz;
<lb n="174"/>Bien seit abevreiz e peüz.
<lb n="175"/>Cil le garderent volentiers.
<lb n="176"/>Tuz jurs entre les chevaliers
<lb n="177"/>E pres del rei s'alout cuchier.
<lb n="178"/>N'i ad celui ki ne l'ad chier,
<lb n="179"/>Tant esteit francs e deboneire;
<lb n="180"/>Unques ne volt a rien mesfeire.
<lb n="181"/>U ke li reis deüst errer,
<pb n="67"/>
<lb n="182"/>Il n'out cure de desevrer;
<lb n="183"/>Ensemble od lui tuz jurs alout:
<lb n="184"/>Bien s'aparceit que il l'amout.
</ab>
<ab rend="gv">
<lb n="185"/>Oëz aprés cument avint !
<lb n="186"/>A une curt ke li reis tint
<lb n="187"/>Tuz les baruns aveit mandez,
<lb n="188"/>Ceus ki furent de lui chasez,
<lb n="189"/>Pur aidier sa feste a tenir
<lb n="190"/>E lui plus beal faire servir.
<lb n="191"/>Li chevaliers i est alez
<lb n="192"/>Richement e bien aturnez,
<lb n="193"/>Ki la femme Bisclavret ot.
<lb n="194"/>Il ne saveit ne ne quidot
<lb n="195"/>Qu'il le deüst trover si pres !
<lb n="196"/>Si tost cum il vint al paleis
<lb n="197"/>E li bisclavret l'aparceut,
<lb n="198"/>De plain esleis vers lui curut:
<lb n="199"/>As denz le prist, vers lui le trait.
<lb n="200"/>Ja li eüst mut grant leid fait,
<lb n="201"/>Ne fust li reis ki l'apela,
<lb n="202"/>D'une verge le manaça.
<lb n="203"/>Deus feiz le vout mordre le jur !
<lb n="204"/>Mut s'esmerveillent li plusur,
<lb n="205"/>Kar unkes tel semblant ne fist
<lb n="206"/>Vers nul hume ke il veïst.
<lb n="207"/>Ceo dient tuit par la meisun
<lb n="208"/>K'il nel fet mie sanz reisun:
<lb n="209"/>Mesfait li ad, coment que seit,
<lb n="210"/>Kar volentiers se vengereit.
<lb n="211"/>A cele feiz remest issi,
<lb n="212"/>Tant ke la feste departi
<lb n="213"/>E li barun unt pris cungié;
<pb n="68"/>
<lb n="214"/>A lur meisun sunt repeirié.
<lb n="215"/>Alez s'en est li chevaliers
<lb n="216"/>Mien escïent tut as premiers,
<lb n="217"/>Que li bisclavret asailli.
<lb n="218"/>N'est merveille s'il le haï !
</ab>
<ab rend="gv">
<lb n="219"/>Ne fu puis gueres lungement,
<lb n="220"/>Ceo m'est avis, si cum j'entent,
<lb n="221"/>Qu'a la forest ala li reis,
<lb n="222"/>Ki tant fu sages e curteis,
<lb n="223"/>U li bisclavret fu trovez;
<lb n="224"/>E il i est od lui alez.
<lb n="225"/>La nuit, quant il s'en repeira,
<lb n="226"/>En la cuntree herberga.
<lb n="227"/>La femme Bisclavret le sot.
<lb n="228"/>Avenantment s'appareilot;
<lb n="229"/>El demain vait al rei parler,
<lb n="230"/>Riche present li fait porter.
<lb n="231"/>Quant Bisclavret la veit venir,
<lb n="232"/>Nuls hum nel poeit retenir:
<lb n="233"/>Vers li curut cum enragiez.
<lb n="234"/>Oiez cum il est bien vengiez:
<lb n="235"/>Le neis li esracha del vis !
<lb n="236"/>Que li peüst il faire pis ?
<lb n="237"/>De tutes parz l'unt manacié;
<lb n="238"/>Ja l'eüssent tut depescié,
<lb n="239"/>Quant uns sages hum dist al rei:
<lb n="240"/><q>« Sire, fet il, entent a mei !
<lb n="241"/>Ceste beste ad esté od vus;
<lb n="242"/>N'i ad ore celui de nus
<lb n="243"/>Ki ne l'eit veü lungement
<lb n="244"/>E pres de lui alé sovent:
<lb n="245"/>Unke mes humme ne tucha
<pb n="69"/>
<lb n="246"/>Ne felunie ne mustra,
<lb n="247"/>Fors a la dame qu'ici vei.
<lb n="248"/>Par cele fei ke jeo vus dei,
<lb n="249"/>Aukun curuz ad il vers li,
<lb n="250"/>E vers sun seignur autresi.
<lb n="251"/>Ceo est la femme al chevalier
<lb n="252"/>Que taunt sulïez aveir chier,
<lb n="253"/>Ki lung tens ad esté perduz,
<lb n="254"/>Ne seümes qu'est devenuz.
<lb n="255"/>Kar metez la dame en destreit,
<lb n="256"/>S'aucune chose vus direit
<lb n="257"/>Pur quei ceste beste la heit.
<lb n="258"/>Fetes li dire s'el le seit !
<lb n="259"/>Meinte merveille avum veüe,
<lb n="260"/>Ki en Bretaigne est avenue. »</q>
<lb n="261"/>Li reis ad sun cunseil creü:
<lb n="262"/>Le chevalier ad retenu,
<lb n="263"/>De l'autre part la dame ad prise
<lb n="264"/>E en mut grant destresce mise.
<lb n="265"/>Tant par destresce e par poür
<lb n="266"/>Tut li cunta de sun seignur:
<lb n="267"/>Coment ele l'aveit trahi
<lb n="268"/>E sa despoille li toli,
<lb n="269"/>L'aventure qu'il li cunta,
<lb n="270"/>E que devint e u ala;
<lb n="271"/>Puis que ses dras li ot toluz,
<lb n="272"/>Ne fud en sun païs veüz.
<lb n="273"/>Tres bien quidot e bien creeit
<lb n="274"/>Que la beste Bisclavret seit.
<lb n="275"/>Li reis demande la despoille;
<lb n="276"/>U bel li seit u pas nel voille,
<lb n="277"/>Ariere la fet aporter,
<lb n="278"/>Al bisclavret la fist doner.
<pb n="70"/>
<lb n="279"/>Quant il l'urent devant lui mise,
<lb n="280"/>Ne s'en prist garde en nule guise.
<lb n="281"/>Li produm le rei apela,
<lb n="282"/>Cil ki primes le cunseilla:
<lb n="283"/><q>« Sire, ne fetes mie bien !
<lb n="284"/>Cist nel fereit pur nule rien,
<lb n="285"/>Que devant vus ses dras reveste
<lb n="286"/>Ne mut la semblance de beste.
<lb n="287"/>Ne savez mie que ceo munte:
<lb n="288"/>Mut durement en ad grant hunte!
<lb n="289"/>En tes chambres le fai mener
<lb n="290"/>E la despoille od lui porter;
<lb n="291"/>Une grant piece l'i laissums.
<lb n="292"/>S'il devient hum, bien le verums. »</q>
<lb n="293"/>Li reis meïsmes le mena
<lb n="294"/>E tuz les hus sur lui ferma.
<lb n="295"/>Al chief de piece i est alez,
<lb n="296"/>Deus baruns ad od lui menez.
<lb n="297"/>En la chambrë entrent tuit trei;
<lb n="298"/>Sur le demeine lit al rei
<lb n="299"/>Truevent dormant le chevalier.
<lb n="300"/>Li reis le curut enbracier;
<lb n="301"/>Plus de cent feiz l'acole e baise.
<lb n="302"/>Si tost cum il pot aveir aise,
<lb n="303"/>Tute sa tere li rendi;
<lb n="304"/>Plus li duna ke jeo ne di.
<lb n="305"/>La femme ad del païs ostee
<lb n="306"/>E chaciee de la cuntree.
<lb n="307"/>Cil s'en alat ensemble od li
<lb n="308"/>Pur ki sun seignur ot trahi.
<lb n="309"/>Enfanz en ad asez eü;
<lb n="310"/>Puis unt esté bien cuneü
<lb n="311"/>E del semblant e del visage:
<pb n="71"/>
<lb n="312"/>Plusurs des femmes del lignage,
<lb n="313"/>C'est veritez, senz nes sunt neies
<lb n="314"/>E sovent ierent esnasees.
</ab>
<ab rend="gv">
<lb n="315"/>L'aventure k'avez oïe
<lb n="316"/>Veraie fu, n'en dutez mie.
<lb n="317"/>De Bisclavret fu fez li lais
<lb n="318"/>Pur remembrance a tuz dis mais.
</ab>
</div>
<pb n="72"/>
<div type="lai" xml:id="mf_lanval">
<lb/>
<head>LANVAL</head>
<ab rend="gv">
<lb n="1"/><hi rend="pmaj">L'aventure</hi> d'un autre lai,
<lb n="2"/>Cum ele avint, vus cunterai.
<lb n="3"/>Faiz fu d'un mut gentil vassal:
<lb n="4"/>En bretans l'apelent Lanval.
</ab>
<ab rend="gv">
<lb n="5"/>A Kardoel surjurnot li reis
<lb n="6"/>Artur, li pruz e li curteis,
<lb n="7"/>Pur les Escoz e pur les Pis,
<lb n="8"/>Ki destrueient le païs;
<lb n="9"/>En la tere de Logre entroent
<lb n="10"/>E mut suvent la damagoent.
<lb n="11"/>A la Pentecuste en esté
<lb n="12"/>I aveit li reis sujurné;
<lb n="13"/>Asez i duna riches duns
<lb n="14"/>E as cuntes e as baruns.
<lb n="15"/>A ceus de la Table Roünde -
<lb n="16"/>N'ot tant de teus en tut le munde -
<lb n="17"/>Femmes e teres departi,
<lb n="18"/>Fors a un sul ki l'ot servi:
<lb n="19"/>Ceo fu Lanval; ne l'en sovint
<lb n="20"/>Ne nuls des soens bien ne li tint.
<pb n="73"/>
<lb n="21"/>Pur sa valur, pur sa largesce,
<lb n="22"/>Pur sa beauté, pur sa pruësce,
<lb n="23"/>L'envïoent tuit li plusur;
<lb n="24"/>Tels li mustra semblant d'amur,
<lb n="25"/>S'al chevalier mesavenist,
<lb n="26"/>Ja une feiz ne l'en pleinsist !
<lb n="27"/>Fiz a rei fu, de haut parage,
<lb n="28"/>Mes luin ert de sun heritage !
<lb n="29"/>De la meisniee le rei fu ?
<lb n="30"/>Tut sun aveir ad despendu,
<lb n="31"/>Kar li reis rien ne li dona
<lb n="32"/>Ne Lanval ne li demanda.
<lb n="33"/>Ore est Lanval mut entrepris,
<lb n="34"/>Mut est dolenz, mut est pensis !
<lb n="35"/>Seignurs, ne vus esmerveillez:
<lb n="36"/>Hum estrange descunseillez,
<lb n="37"/>Mut est dolenz en autre tere,
<lb n="38"/>Quant il ne seit u sucurs quere !
</ab>
<ab rend="gv">
<lb n="39"/>Li chevaliers dunt jeo vus di,
<lb n="40"/>Ki tant aveit le rei servi,
<lb n="41"/>Un jur munta sur sun destrier,
<lb n="42"/>Si s'est alez esbaneier.
<lb n="43"/>Fors de la vilë est eissuz,
<lb n="44"/>Tuz suls est en un pré venuz;
<lb n="45"/>Sur une ewe curaunt descent,
<lb n="46"/>Mes sis chevals tremble forment;
<lb n="47"/>Il le descengle, si s'en vait,
<lb n="48"/>En mi le pré vuiltrer le lait.
<lb n="49"/>Le pan de sun mantel plia
<lb n="50"/>Desuz sun chief, puis se cucha.
<lb n="51"/>Mut est pensis pur sa mesaise,
<lb n="52"/>Il ne veit chose ki li plaise.
<pb n="74"/>
<lb n="53"/>La u il gist en teu maniere,
<lb n="54"/>Garda aval lez la riviere,
<lb n="55"/>Si vit venir deus dameiseles:
<lb n="56"/>Unkes n'en ot veü plus beles !
<lb n="57"/>Vestues furent richement,
<lb n="58"/>Laciees mut estreitement
<lb n="59"/>En deus bliauz de purpre bis;
<lb n="60"/>Mut par aveient bel le vis !
<lb n="61"/>L'eisnee portout uns bacins
<lb n="62"/>D'or esmeré, bien faiz e fins;
<lb n="63"/>Le veir vus en dirai sanz faile:
<lb n="64"/>L'autre portout une tüaile.
<lb n="65"/>Eles s'en sunt alees dreit
<lb n="66"/>La u li chevaliers giseit.
<lb n="67"/>Lanval, ki mut fu enseigniez,
<lb n="68"/>Cuntre eles s'en levad en piez.
<lb n="69"/>Celes l'unt primes salué,
<lb n="70"/>Lur message li unt cunté:
<lb n="71"/><q>« Sire Lanval, ma dameisele,
<lb n="72"/>Ki tant est pruz e sage e bele,
<lb n="73"/>Ele nus enveie pur vus;
<lb n="74"/>Kar i venez ensemble od nus !
<lb n="75"/>Sauvement vus i cundurums:
<lb n="76"/>Veez, pres est li paveilluns. »</q>
<lb n="77"/>Li chevaliers od eles vait,
<lb n="78"/>De sun cheval ne tient nul plait,
<lb n="79"/>Ki devant lui pesseit el pré.
</ab>
<ab rend="gv">
<lb n="80"/>De si qu'al tref l'unt amené,
<lb n="81"/>Ki mut fu beaus e bien asis;
<lb n="82"/>La reïne Semiramis,
<lb n="83"/>Quant ele ot unkes plus aveir
<lb n="84"/>E plus pussaunce e plus saveir,
<pb n="75"/>
<lb n="85"/>Ne l'emperere Octovïan,
<lb n="86"/>N'esligasent le destre pan.
<lb n="87"/>Un aigle d'or ot desus mis;
<lb n="88"/>De cel ne sai dire le pris,
<lb n="89"/>Ne des cordes ne des peissuns
<lb n="90"/>Ki del tref tienent les giruns:
<lb n="91"/>Suz ciel n'ad rei kis esligast
<lb n="92"/>Pur nul aveir k'il i donast !
<lb n="93"/>Dedenz cel tref fu la pucele;
<lb n="94"/>Flur de lis e rose nuvele,
<lb n="95"/>Quant ele pert al tens d'esté,
<lb n="96"/>Trespassot ele de beauté.
<lb n="97"/>Ele jut sur un lit mut bel -
<lb n="98"/>Li drap valeient un chastel -
<lb n="99"/>En sa chemise senglement.
<lb n="100"/>Mut ot le cors bien fait e gent !
<lb n="101"/>Un chier mantel de blanc hermine,
<lb n="102"/>Covert de purpre alexandrine,
<lb n="103"/>Ot pur le chaut sur li geté;
<lb n="104"/>Tut ot descovert le costé,
<lb n="105"/>Le vis, le col e la peitrine:
<lb n="106"/>Plus ert blanche que flur d'espine !
</ab>
<ab rend="gv">
<lb n="107"/>Li chevaliers avant ala,
<lb n="108"/>E la pucele l'apela;
<lb n="109"/>Il s'est devant le lit asis.
<lb n="110"/><q>« Lanval, fet ele, beus amis,
<lb n="111"/>Pur vus vinc jeo fors de ma tere:
<lb n="112"/>De luinz vus sui venue quere !
<lb n="113"/>Se vus estes pruz e curteis,
<lb n="114"/>Emperere ne quens ne reis
<lb n="115"/>N'ot unkes tant joie ne bien,
<lb n="116"/>Kar jo vus aim sur tute rien. »</q>
<pb n="76"/>
<lb n="117"/>Il l'esgarda, si la vit bele.
<lb n="118"/>Amurs le puint de l'estencele
<lb n="119"/>Ki sun quor alume e esprent.
<lb n="120"/>Il li respunt avenantment:
<lb n="121"/><q>« Bele, fet il, si vus pleiseit
<lb n="122"/>E cele joie m'aveneit
<lb n="123"/>Que vus me vousissez amer,
<lb n="124"/>Ne savrïez rien comander
<lb n="125"/>Que jeo ne face a mun poeir,
<lb n="126"/>Turt a folie u a saveir.
<lb n="127"/>Jeo ferai voz comandemenz;
<lb n="128"/>Pur vus guerpirai tutes genz.
<lb n="129"/>Jamés ne quier de vus partir,
<lb n="130"/>Ceo est la rien que plus desir ! »</q>
<lb n="131"/>Quant la meschine oï parler
<lb n="132"/>Celui ki tant la peot amer,
<lb n="133"/>S'amur e sun cors li otreie.
<lb n="134"/>Ore est Lanval en dreite veie !
<lb n="135"/>Un dun li ad duné aprés:
<lb n="136"/>Ja cele rien ne vudra mes
<lb n="137"/>Que il nen ait a sun talent;
<lb n="138"/>Doinst e despende largement,
<lb n="139"/>Ele li troverat asez.
<lb n="140"/>Mut est Lanval bien assenez:
<lb n="141"/>Cum plus despendra richement,
<lb n="142"/>E plus avra or e argent !
<lb n="143"/><q>« Amis, fet ele, or vus chasti,
<lb n="144"/>Si vus comant e si vus pri:
<lb n="145"/>Ne vus descovrez a nul humme !
<lb n="146"/>De ceo vus dirai ja la summe:
<lb n="147"/>A tuz jurs m'avrïez perdue,
<lb n="148"/>Si ceste amur esteit seüe;
<lb n="149"/>Jamés nem purrïez veeir
<pb n="77"/>
<lb n="150"/>Ne de mun cors seisine aveir. »</q>
<lb n="151"/>Il li respunt que bien tendra
<lb n="152"/>Ceo qu'ele li comaundera.
<lb n="153"/>Delez li s'est el lit cuchiez.
<lb n="154"/>Ore est Lanval bien herbergiez !
<lb n="155"/>Ensemble od li la relevee
<lb n="156"/>Demurat tresqu'a la vespree,
<lb n="157"/>E plus i fust, se il poïst
<lb n="158"/>E s'amie li cunsentist.
<lb n="159"/><q>« Amis, fet ele, levez sus !
<lb n="160"/>Vus n'i poëz demurer plus:
<lb n="161"/>Alez vus en ! Jeo remeindrai.
<lb n="162"/>Mes une chose vus dirai:
<lb n="163"/>Quant vus vodrez od mei parler,
<lb n="164"/>Ja ne savrez cel liu penser
<lb n="165"/>U nuls puïst aveir s'amie
<lb n="166"/>Sanz repreoce e sanz vileinie,
<lb n="167"/>Que jeo ne vus seie en present
<lb n="168"/>A fere tut vostre talent;
<lb n="169"/>Nuls hum fors vus ne me verra
<lb n="170"/>Ne ma parole nen orra. »</q>
<lb n="171"/>Quant il l'oï, mut en fu liez;
<lb n="172"/>Il la baisa, puis s'est dresciez.
<lb n="173"/>Celes ki al tref l'amenerent
<lb n="174"/>De riches dras le cunreerent;
<lb n="175"/>Quant il fu vestuz de nuvel,
<lb n="176"/>Suz ciel nen ot plus bel dancel !
<lb n="177"/>N'esteit mie fous ne vileins !
<lb n="178"/>L'ewe li donent a ses meins
<lb n="179"/>E la tüaille a essuier;
<lb n="180"/>Puis li aportent a mangier.
<lb n="181"/>Od s'amie prist le super:
<lb n="182"/>Ne feseit mie a refuser!
<pb n="78"/>
<lb n="183"/>Mut fu serviz curteisement
<lb n="184"/>E il a grant joie le prent.
<lb n="185"/>Un entremés i ot plenier,
<lb n="186"/>Ki mut pleiseit al chevalier,
<lb n="187"/>Kar s'amie baisout sovent
<lb n="188"/>E acolot estreitement !
<lb n="189"/>Quant del mangier furent levé,
<lb n="190"/>Sun cheval li unt amené;
<lb n="191"/>Bien li eurent la sele mise.
<lb n="192"/>Mut ad trové riche servise !
<lb n="193"/>Il prent cungié, si est muntez,
<lb n="194"/>Vers la cité s'en est alez.
<lb n="195"/>Suvent esgarde ariere sei.
<lb n="196"/>Mut est Lanval en grant esfrei !
<lb n="197"/>De s'aventure vait pensaunt
<lb n="198"/>E en sun curage dotaunt;
<lb n="199"/>Esbaïz est, ne seit que creire,
<lb n="200"/>Il ne la quide mie a veire.
</ab>
<ab rend="gv">
<lb n="201"/>Il est a sun ostel venuz,
<lb n="202"/>Ses hummes treve bien vestuz.
<lb n="203"/>Icele nuit bon ostel tint,
<lb n="204"/>Mes nuls ne sot dunt ceo li vint.
<lb n="205"/>N'ot en la vile chevalier
<lb n="206"/>Ki de surjur ait grant mestier
<lb n="207"/>Que il ne face a lui venir
<lb n="208"/>E richement e bien servir.
<lb n="209"/>Lanval donout les riches duns,
<lb n="210"/>Lanval aquitout les prisuns,
<lb n="211"/>Lanval vesteit les jugleürs,
<lb n="212"/>Lanval feseit les granz honurs !
<lb n="213"/>N'i ot estrange ne privé
<lb n="214"/>A ki Lanval n'eüst doné.
<pb n="79"/>
<lb n="215"/>Mut ot Lanval joie e deduit:
<lb n="216"/>U seit par jur u seit par nuit,
<lb n="217"/>S'amie peot veeir sovent,
<lb n="218"/>Tut est a sun comandement.
</ab>
<ab rend="gv">
<lb n="219"/>Ceo m'est avis, meïsmes l'an,
<lb n="220"/>Aprés la feste seint Johan,
<lb n="221"/>De si qu'a trente chevalier
<lb n="222"/>S'ierent alé esbanïer
<lb n="223"/>En un vergier, desuz la tur
<lb n="224"/>U la reïne ert a surjur.
<lb n="225"/>Ensemble od eus esteit Walwains
<lb n="226"/>E sis cusins, li beaus Ywains.
<lb n="227"/>Ceo dist Walwains, li francs, li pruz,
<lb n="228"/>Ki tant se fist amer de tuz:
<lb n="229"/><q>« Par Deu, seignurs, nus feimes mal
<lb n="230"/>De nostre cumpainun Lanval,
<lb n="231"/>Ki tant est larges e curteis
<lb n="232"/>E sis peres est riches reis,
<lb n="233"/>Qu'od nus ne l'avum amené. »</q>
<lb n="234"/>A tant sunt ariere turné;
<lb n="235"/>A sun ostel revunt ariere,
<lb n="236"/>Lanval ameinent par preiere.
<lb n="237"/>A une fenestre entailliee
<lb n="238"/>S'esteit la reïne apuiee;
<lb n="239"/>Treis dames ot ensemble od li.
<lb n="240"/>La maisniee le rei choisi,
<lb n="241"/>Lanval conut e esgarda.
<lb n="242"/>Une des dames apela;
<lb n="243"/>Par li manda ses dameiseles,
<lb n="244"/>Les plus quointes e les plus beles:
<lb n="245"/>Od li s'irrunt esbanïer
<lb n="246"/>La u cil erent el vergier.
<pb n="80"/>
<lb n="247"/>Trente en menat od li e plus;
<lb n="248"/>Par les degrez descendent jus.
<lb n="249"/>Li chevalier encuntre vunt,
<lb n="250"/>Ki pur eles grant joie funt.
<lb n="251"/>Il les unt prises par les mains;
<lb n="252"/>Cil parlemenz n'iert pas vilains !
<lb n="253"/>Lanval s'en vait a une part
<lb n="254"/>Luin des autres; ceo li est tart
<lb n="255"/>Que s'amie puisse tenir,
<lb n="256"/>Baisier, acoler e sentir;
<lb n="257"/>L'autrui joie prise petit,
<lb n="258"/>Si il nen ad le suen delit.
<lb n="259"/>Quant la reïne sul le veit,
<lb n="260"/>Al chevalier en va tut dreit;
<lb n="261"/>Lunc lui s'asist, si l'apela,
<lb n="262"/>Tut sun curage li mustra:
<lb n="263"/><q>« Lanval, mut vus ai honuré
<lb n="264"/>E mut cheri e mut amé;
<lb n="265"/>Tute m'amur poëz aveir.
<lb n="266"/>Kar me dites vostre voleir !
<lb n="267"/>Ma druërie vus otrei:
<lb n="268"/>Mut devez estre liez de mei !
<lb n="269"/>- Dame, fet il, lessiez m'ester !
<lb n="270"/>Jeo n'ai cure de vus amer.
<lb n="271"/>Lungement ai servi le rei;
<lb n="272"/>Ne li voil pas mentir ma fei.
<lb n="273"/>Ja pur vus ne pur vostre amur
<lb n="274"/>Ne mesferai a mun seignur. »</q>
<lb n="275"/>La reïne s'en curuça;
<lb n="276"/>Iriee fu, si mesparla:
<lb n="277"/><q>« Lanval, fet ele, bien le quit,
<lb n="278"/>Vus n'amez gueres cel deduit.
<lb n="279"/>Asez le m'ad hum dit sovent
<pb n="81"/>
<lb n="280"/>Que des femmes n'avez talent !
<lb n="281"/>Vallez avez bien afeitiez,
<lb n="282"/>Ensemble od eus vus deduiez.
<lb n="283"/>Vileins cüarz, mauveis falliz,
<lb n="284"/>Mut est mis sires maubailliz,
<lb n="285"/>Ki pres de lui vus ad suffert,
<lb n="286"/>Mun escïent que Deu en pert. »</q>
<lb n="287"/>Quant il l'oï, mut fu dolenz;
<lb n="288"/>Del respundre ne fu pas lenz.
<lb n="289"/>Teu chose dist par maltalent
<lb n="290"/>Dunt il se repenti sovent.
<lb n="291"/><q>« Dame, dist il, de cel mestier
<lb n="292"/>Ne me sai jeo nïent aidier.
<lb n="293"/>Mes jo aim e si sui amis
<lb n="294"/>Cele ki deit aveir le pris
<lb n="295"/>Sur tutes celes que jeo sai.
<lb n="296"/>E une chose vus dirai,
<lb n="297"/>Bien le sachiez a descovert:
<lb n="298"/>Une de celes ki la sert,
<lb n="299"/>Tute la plus povre meschine,
<lb n="300"/>Vaut mieuz de vus, dame reïne,
<lb n="301"/>De cors, de vis e de beauté,
<lb n="302"/>D'enseignement e de bunté ! »</q>
</ab>
<ab rend="gv">
<lb n="303"/>La reïne s'en part a tant,
<lb n="304"/>En sa chambre s'en vait plurant;
<lb n="305"/>Mut fu dolente e curuciee
<lb n="306"/>De ceo k'il l'out si avilliee.
<lb n="307"/>En sun lit malade cucha;
<lb n="308"/>Jamés, ceo dit, ne levera,
<lb n="309"/>Si li reis ne l'en feseit dreit
<lb n="310"/>De ceo dunt ele se pleindreit.
<pb n="82"/>
<lb n="311"/>Li reis fu del bois repeiriez;
<lb n="312"/>Mut out le jur esté haitiez.
<lb n="313"/>Es chambres la reïne entra.
<lb n="314"/>Quant el le vit, si se clamma;
<lb n="315"/>As piez li chiet, merci li crie,
<lb n="316"/>E dit que Lanval l'ad hunie:
<lb n="317"/>De druërie la requist;
<lb n="318"/>Pur ceo qu'ele l'en escundist,
<lb n="319"/>Mut la laidi e avila;
<lb n="320"/>De tel amie se vanta
<lb n="321"/>Ki tant iert cuinte e noble e fiere
<lb n="322"/>Que mieuz valeit sa chamberiere,
<lb n="323"/>La plus povre ki la serveit,
<lb n="324"/>Que la reïne ne feseit.
<lb n="325"/>Li reis s'en curuçat forment;
<lb n="326"/>Juré en ad sun serement,
<lb n="327"/>S'il ne s'en peot en curt defendre,
<lb n="328"/>Il le ferat ardeir u pendre.
</ab>
<ab rend="gv">
<lb n="329"/>Fors de la chambre eissi li reis;
<lb n="330"/>De ses baruns apelat treis.
<lb n="331"/>Il les enveie pur Lanval,
<lb n="332"/>Ki asez ad dolur e mal.
<lb n="333"/>A sun ostel fu revenuz;
<lb n="334"/>Il s'esteit bien aparceüz
<lb n="335"/>Qu'il aveit perdue s'amie:
<lb n="336"/>Descovert ot la druërie !
<lb n="337"/>En une chambre fu tuz suls;
<lb n="338"/>Pensis esteit e anguissus.
<lb n="339"/>S'amie apele mut sovent,
<lb n="340"/>Mes ceo ne li valut neent.
<lb n="341"/>Il se pleigneit e suspirot,
<lb n="342"/>D'ures en autres se pasmot;
<pb n="83"/>
<lb n="343"/>Puis li crie cent feiz merci,
<lb n="344"/>Qu'ele parolt a sun ami.
<lb n="345"/>Sun quor e sa buche maudit;
<lb n="346"/>C'est merveille k'il ne s'ocit !
<lb n="347"/>Il ne seit tant crier ne braire
<lb n="348"/>Ne debatre ne sei detraire
<lb n="349"/>Qu'ele en veulle merci aveir,
<lb n="350"/>Sul tant que la puisse veeir.
<lb n="351"/>Oi las, cument se cuntendra ?
<lb n="352"/>Cil ke li reis i enveia,
<lb n="353"/>Il sunt venu, si li unt dit
<lb n="354"/>Qu'a la curt voise sanz respit:
<lb n="355"/>Li reis l'aveit par eus mandé;
<lb n="356"/>La reïne l'out encusé.
<lb n="357"/>Lanval i vet od sun grant doel;
<lb n="358"/>Il l'eüssent ocis sun veoil !
</ab>
<ab rend="gv">
<lb n="359"/>Il est devant le rei venuz;
<lb n="360"/>Mut fu pensis, taisanz e muz,
<lb n="361"/>De grant dolur mustre semblant.
<lb n="362"/>Li reis li dit par maltalant:
<lb n="363"/><q>« Vassal, vus m'avez mut mesfait;
<lb n="364"/>Trop començastes vilein plait
<lb n="365"/>De mei hunir e avillier
<lb n="366"/>E la reïne ledengier !
<lb n="367"/>Vantez vus estes de folie:
<lb n="368"/>Trop par est noble vostre amie,
<lb n="369"/>Quant plus est bele sa meschine
<lb n="370"/>E plus vaillanz que la reïne ! »</q>
<lb n="371"/>Lanval defent la deshonur
<lb n="372"/>E la hunte de sun seignur
<lb n="373"/>De mot en mot si cum il dist,
<lb n="374"/>Que la reïne ne requist.
<pb n="84"/>
<lb n="375"/>Mes de ceo dunt il ot parlé
<lb n="376"/>Reconut il la verité,
<lb n="377"/>De l'amur dunt il se vanta;
<lb n="378"/>Dolenz en est, perdue l'a !
<lb n="379"/>De ceo lur dit qu'il en ferat
<lb n="380"/>Quanque la curz esgarderat.
</ab>
<ab rend="gv">
<lb n="381"/>Li reis fu mut vers lui iriez:
<lb n="382"/>Tuz ses hummes ad enveiez
<lb n="383"/>Pur dire dreit qu'il en deit faire,
<lb n="384"/>C'um ne li puisse a mal retraire.
<lb n="385"/>Cil unt sun commandement fait:
<lb n="386"/>U eus seit bel u eus seit lait,
<lb n="387"/>Comunement i sunt alé;
<lb n="388"/>Si unt jugié e esgardé
<lb n="389"/>Que Lanval deit aveir un jur,
<lb n="390"/>Mes plegges truisse a sun seignur
<lb n="391"/>Qu'il atendra sun jugement
<lb n="392"/>E revendra en sun present;
<lb n="393"/>Si serat la curz esforciee,
<lb n="394"/>Kar n'i ot dunc fors la maisniee.
<lb n="395"/>Al rei revienent li barun,
<lb n="396"/>Si li mustrerent la reisun.
<lb n="397"/>Li reis ad plegges demandez;
<lb n="398"/>Lanval fu suls e esgarez,
<lb n="399"/>N'i aveit parent ne ami.
<lb n="400"/>Walwains i vait, ki l'a plevi,
<lb n="401"/>E tuit si cumpainun aprés.
<lb n="402"/>Li reis lur dit: <q>« E jol vus les
<lb n="403"/>Sur quanke vus tenez de mei,
<lb n="404"/>Teres e fieus, chescuns par sei. »</q>
<lb n="405"/>Quant pleviz fu, dunc n'i ot el:
<lb n="406"/>Alez s'en est a sun ostel.
<pb n="85"/>
<lb n="407"/>Li chevalier l'unt conveié;
<lb n="408"/>Mut l'unt blasmé e chastïé
<lb n="409"/>Qu'il ne face si grant dolur,
<lb n="410"/>E maudient si fole amur.
<lb n="411"/>Chescun jur l'aloent veeir,
<lb n="412"/>Pur ceo k'il voleient saveir
<lb n="413"/>U il beüst u il mangast:
<lb n="414"/>Mut dotouent k'il s'afolast !
</ab>
<ab rend="gv">
<lb n="415"/>Al jur que cil orent numé
<lb n="416"/>Li barun furent asemblé.
<lb n="417"/>Li reis e la reïne i fu,
<lb n="418"/>E li plegge unt Lanval rendu.
<lb n="419"/>Mut furent tuit pur lui dolent;
<lb n="420"/>Jeo quid k'il en i ot teus cent
<lb n="421"/>Ki feïssent tut lur poeir
<lb n="422"/>Pur lui sanz pleit delivre aveir:
<lb n="423"/>Il iert rettez a mut grant tort.
<lb n="424"/>Li reis demande le recort
<lb n="425"/>Sulunc le cleim e les respuns;
<lb n="426"/>Ore est trestut sur les baruns.
<lb n="427"/>Il sunt al jugement alé.
<lb n="428"/>Mut sunt pensif e esgaré
<lb n="429"/>Del franc humme d'autre païs
<lb n="430"/>Ki entre eus ert si entrepris.
<lb n="431"/>Encumbrer le veulent plusur
<lb n="432"/>Pur la volenté lur seignur.
<lb n="433"/>Ceo dist li quoens de Cornwaille:
<lb n="434"/><q>« Ja endreit nus n'i avra faille,
<lb n="435"/>Kar ki qu'en plurt ne ki qu'en chant,
<lb n="436"/>Le dreit estuet aler avant.
<lb n="437"/>Li reis parla vers sun vassal
<lb n="438"/>Que jeo vus oi numer Lanval;
<pb n="86"/>
<lb n="439"/>De felunie le retta
<lb n="440"/>E d'un mesfait l'acheisuna,
<lb n="441"/>D'une amur dunt il se vanta,
<lb n="442"/>E ma dame s'en curuça.
<lb n="443"/>Nuls ne l'apele fors le rei.
<lb n="444"/>Par cele fei ke jeo vus dei,
<lb n="445"/>Ki bien en veut dire le veir,
<lb n="446"/>Ja n'i deüst respuns aveir
<lb n="447"/>Si pur ceo nun qu'a sun seignur
<lb n="448"/>Deit hum partut fairë honur.
<lb n="449"/>Uns seremenz l'en gagera
<lb n="450"/>E li reis le nus pardura.
<lb n="451"/>E s'il peot aveir sun guarant
<lb n="452"/>E s'amie venist avant,
<lb n="453"/>E ceo fust veir k'il en deïst,
<lb n="454"/>Dunt la reïne se marist,
<lb n="455"/>De ceo avra il bien merci,
<lb n="456"/>Quant pur vilté nel dist de li.
<lb n="457"/>E s'il ne peot garant aveir,
<lb n="458"/>Ceo li devum faire saveir:
<lb n="459"/>Tut sun servise pert del rei
<lb n="460"/>E sil deit cungeer de sei. »</q>
</ab>
<ab rend="gv">
<lb n="461"/>Al chevalier unt enveié
<lb n="462"/>E si li unt dit e nuntié
<lb n="463"/>Que s'amie face venir
<lb n="464"/>Pur lui tencer e garentir.
<lb n="465"/>Il lur dit que il ne poeit:
<lb n="466"/>Ja par li sucurs nen avreit.
</ab>
<ab rend="gv">
<lb n="467"/>Cil s'en revunt as jugeürs
<lb n="468"/>Ki n'i atendent nul sucurs.
<pb n="87"/>
<lb n="469"/>Li reis les hastot durement
<lb n="470"/>Pur la reïne, kis atent.
<lb n="471"/>Quant il deveient departir,
<lb n="472"/>Deus puceles virent venir
<lb n="473"/>Sur deus beaus palefreiz amblanz;
<lb n="474"/>Mut par esteient avenanz !
<lb n="475"/>De cendal purpre sunt vestues
<lb n="476"/>Tut senglement a lur chars nues.
<lb n="477"/>Cil les esgardent volentiers.
<lb n="478"/>Walwains, od lui treis chevaliers,
<lb n="479"/>Vait a Lanval, si li cunta,
<lb n="480"/>Les deus puceles li mustra;
<lb n="481"/>Mut fu haitiez, forment li prie
<lb n="482"/>Qu'il li deïst si c'ert s'amie.
<lb n="483"/>Il lur ad dit ne seit ki sunt
<lb n="484"/>Ne dunt vienent n'u eles vunt.<!--»-->
<lb n="485"/>Celes sunt alees avant
<lb n="486"/>Tut a cheval; par tel semblant
<lb n="487"/>Descendirent devant le deis
<lb n="488"/>La u seeit Artur li reis.
<lb n="489"/>Eles furent de grant beuté,
<lb n="490"/>Si unt curteisement parlé:
<lb n="491"/><q>« Reis, fai tes chambres delivrer
<lb n="492"/>E de palies encurtiner
<lb n="493"/>U ma dame puisse descendre:
<lb n="494"/>Ensemble od vus veut ostel prendre. »</q>
<lb n="495"/>Il lur otreie volentiers;
<lb n="496"/>Si appela deus chevaliers,
<lb n="497"/>As chambres les menerent sus.
<lb n="498"/>A cele feiz ne distrent plus.
</ab>
<ab rend="gv">
<lb n="499"/>Li reis demande a ses baruns
<lb n="500"/>Le jugement e les respuns,
<pb n="88"/>
<lb n="501"/>E dit que mut l'unt curucié
<lb n="502"/>De ceo que tant l'unt delaié.
<lb n="503"/><q>« Sire, funt il, nus departimes
<lb n="504"/>Pur les dames que nus veïmes;
<lb n="505"/>Nus n'i avum nul esgart fait.
<lb n="506"/>Or recumencerum le plait. »</q>
<lb n="507"/>Dunc assemblerent tuit pensif;
<lb n="508"/>Asez i ot noise e estrif.
<lb n="509"/>Quant il ierent en cel esfrei,
<lb n="510"/>Deus puceles de gent cunrei,
<lb n="511"/>Vestues de deus palies freis -
<lb n="512"/>Chevauchent deus muls espanneis -
<lb n="513"/>Virent venir la rue aval.
<lb n="514"/>Grant joie en eurent li vassal !
<lb n="515"/>Entre eus dient qu'ore est gariz
<lb n="516"/>Lanval, li pruz e li hardiz.
<lb n="517"/>Yweins en est a lui alez,
<lb n="518"/>Ses cumpainuns i ad menez.
<lb n="519"/><q>« Sire, fet il, rehaitiez vus !
<lb n="520"/>Pur amur Deu, parlez od nus !
<lb n="521"/>Ici vienent deus dameiseles,
<lb n="522"/>Mut acemees e mut beles:
<lb n="523"/>C'est vostre amie veirement ! »</q> <!-- guillemet ajouté par AL -->
<lb n="524"/>Lanval respunt hastivement
<lb n="525"/>E dit qu'il pas nes avuot
<lb n="526"/>N'il nes cunut ne nes amot.
<lb n="527"/>A tant furent celes venues,
<lb n="528"/>Devant le rei sunt descendues.
<lb n="529"/>Mut les loërent li plusur
<lb n="530"/>De cors, de vis e de colur:
<lb n="531"/>N'i ad cele mieuz ne vausist
<lb n="532"/>Qu'unkes la reïne ne fist.
<lb n="533"/>L'aisnee fu curteise e sage,
<pb n="89"/>
<lb n="534"/>Avenantment dist sun message:
<lb n="535"/><q>« Reis, kar nus fai chambres baillier
<lb n="536"/>A oés ma dame herbergier:
<lb n="537"/>Ele vient ci a tei parler. »</q>
<lb n="538"/>Il les cumandë a mener
<lb n="539"/>Od les autres ki ainceis vindrent.
<lb n="540"/>Unkes des muls nul plait ne tindrent.
</ab>
<ab rend="gv">
<lb n="541"/>Quant il fu d'eles delivrez,
<lb n="542"/>Puis ad tuz ses baruns mandez,
<lb n="543"/>Que li jugemenz seit renduz:
<lb n="544"/>Trop ad le jur esté tenuz;
<lb n="545"/>La reïne s'en curuçot,
<lb n="546"/>Que trop lungement jeünot.
<lb n="547"/>Ja departissent a itant,
<lb n="548"/>Quant par la vile vint errant
<lb n="549"/>Tut a cheval une pucele.
<lb n="550"/>En tut le siecle n'ot plus bele !
<lb n="551"/>Un blanc palefrei chevauchot,
<lb n="552"/>Ki bel e suëf la portot;
<lb n="553"/>Mut ot bien fet e col e teste,
<lb n="554"/>Suz ciel nen ot plus gente beste !
<lb n="555"/>Riche atur ot el palefrei:
<lb n="556"/>Suz ciel nen ad cunte ne rei
<lb n="557"/>Ki tut le peüst eslegier
<lb n="558"/>Sanz tere vendre u engagier.
<lb n="559"/>Ele iert vestue en itel guise
<lb n="560"/>De chainse blanc e de chemise
<lb n="561"/>Que tuit li costé li pareient,
<lb n="562"/>Ki de deus parz lacié esteient.
<lb n="563"/>Le cors ot gent, basse la hanche,
<lb n="564"/>Le col plus blanc que neif sur branche;
<lb n="565"/>Les oilz ot vairs e blanc le vis,
<pb n="90"/>
<lb n="566"/>Bele buche, neis bien asis,
<lb n="567"/>Les surcilz bruns e bel le frunt,
<lb n="568"/>E le chief cresp e aukes blunt:
<lb n="569"/>Fils d'or ne gette tel luur
<lb n="570"/>Cum si chevel cuntre le jur !
<lb n="571"/>Sis manteus fu de purpre bis;
<lb n="572"/>Les pans en ot entur li mis.
<lb n="573"/>Un espervier sur sun poin tint
<lb n="574"/>E uns levriers aprés li vint.
<lb n="575"/>Il n'ot el burc petit ne grant,
<lb n="576"/>Ne li veillard ne li enfant,
<lb n="577"/>Ki ne l'alassent esgarder,
<lb n="578"/>Si cum il la veient errer.
<lb n="579"/>De sa beauté n'iert mie gas !
<lb n="580"/>Ele veneit plus que le pas.
<lb n="581"/>Li jugeür ki la veeient
<lb n="582"/>A grant merveille le teneient:
<lb n="583"/>Il n'ot un sul ki l'esgardast
<lb n="584"/>De dreite joie n'eschaufast !
<lb n="585"/>Cil ki le chevalier amoent
<lb n="586"/>A lui vienent, si li cuntouent
<lb n="587"/>De la pucele ki veneit,
<lb n="588"/>Si Deu plest, kil delivereit.
<lb n="589"/><q>« Sire cumpain, ci en vient une,
<lb n="590"/>Mes el n'est pas fauve ne brune:
<lb n="591"/>Ceo est la plus bele del mund,
<lb n="592"/>De tutes celes ki i sunt ! »</q>
<lb n="593"/>Lanval l'oï, sun chief dresça,
<lb n="594"/>Bien la cunut, si suspira;
<lb n="595"/>Li sancs li est muntez al vis.
<lb n="596"/>De parler fu aukes hastifs:
<lb n="597"/><q>« Par fei, fet il, ceo est m'amie !
<lb n="598"/>Or ne m'est gueres ki m'ocie,
<pb n="91"/>
<lb n="599"/>Si ele n'ad merci de mei,
<lb n="600"/>Kar gariz sui quant jeo la vei !»</q>
</ab>
<ab rend="gv">
<lb n="601"/>La pucele entra el palais:
<lb n="602"/>Unkes si bele n'i vint mais !
<lb n="603"/>Devant le rei est descendue,
<lb n="604"/>Si que de tuz iert bien veüe.
<lb n="605"/>Sun mantel ad laissié cheeir,
<lb n="606"/>Que mieuz la peüssent veeir.
<lb n="607"/>Li reis, ki mut fu enseigniez,
<lb n="608"/>Il s'est encuntre li dresciez,
<lb n="609"/>E tuit li autre l'enurerent;
<lb n="610"/>De li servir se presenterent.
<lb n="611"/>Quant il l'orent bien esgardee
<lb n="612"/>E sa beauté asez loëe,
<lb n="613"/>Ele parla en teu mesure,
<lb n="614"/>Kar de demurer nen ot cure:
<lb n="615"/><q>« Reis, j'ai amé un tuen vassal;
<lb n="616"/>Veez le ci: ceo est Lanval !
<lb n="617"/>Acheisunez fu en ta curt.
<lb n="618"/>Ne vuil mie qu'a mal li turt
<lb n="619"/>De ceo qu'il dist, ceo saches tu,
<lb n="620"/>Que la reïne ad tort eü :
<lb n="621"/>Unkes nul jur ne la requist.
<lb n="622"/>De la vantance ke il fist,
<lb n="623"/>Si par mei peot estre aquitez
<lb n="624"/>Par voz baruns seit delivrez ! »</q>
<lb n="625"/>Ceo qu'il en jugerunt par dreit
<lb n="626"/>Li reis otrie k'issi seit.
<lb n="627"/>N'i ad un sul ki n'ait jugié
<lb n="628"/>Que Lanval ad tut desrainié:
<lb n="629"/>Delivrez est par lur esgart.
<lb n="630"/>E la pucele s'en depart,
<pb n="92"/>
<lb n="631"/>Ne la peot li reis retenir;
<lb n="632"/>Asez gent ot a li servir.
</ab>
<ab rend="gv">
<lb n="633"/>Fors de la sale aveient mis
<lb n="634"/>Un grant perrun de marbre bis,
<lb n="635"/>U li pesant humme muntoent,
<lb n="636"/>Ki de la curt le rei aloent.
<lb n="637"/>Lanval esteit muntez desus.
<lb n="638"/>Quant la pucele ist fors a l'us,
<lb n="639"/>Sur le palefrei, detriers li,
<lb n="640"/>De plain eslais Lanval sailli !
<lb n="641"/>Od li s'en vait en Avalun,
<lb n="642"/>Ceo nus recuntent li Bretun,
<lb n="643"/>En un isle ki mut est beaus.
<lb n="644"/>La fu raviz li dameiseaus !
<lb n="645"/>Nuls hum n'en oï plus parler
<lb n="646"/>Ne jeo n'en sai avant cunter.
</ab>
</div>
<pb n="93"/>
<div type="lai" xml:id="mf_2amanz">
<lb/>
<head>DEUS AMANZ</head>
<ab rend="gv">
<lb n="1"/>Jadis avint en Normendie
<lb n="2"/>Une aventure mut oïe
<lb n="3"/>De deus enfanz ki s'entreamerent;
<lb n="4"/>Par amur ambedui finerent.
<lb n="5"/>Un lai en firent li Bretun:
<lb n="6"/>De <title rend="ital">Deus Amanz</title> reçuit le nun.
</ab>
<ab rend="gv">
<lb n="7"/>Veritez est ke en Neustrie,
<lb n="8"/>Que nus apelum Normendie,
<lb n="9"/>Ad un haut munt merveilles grant:
<lb n="10"/>Lasus gisent li dui enfant.
<lb n="11"/>Pres de cel munt a une part,
<lb n="12"/>Par grant cunseil e par esgart,
<lb n="13"/>Une cité fist faire uns reis,
<lb n="14"/>Ki esteit sire des Pistreis;
<lb n="15"/>Des Pistreis la fist il numer
<lb n="16"/>E Pistre la fist apeler.
<lb n="17"/>Tuz jurs ad puis duré li nuns;
<lb n="18"/>Uncore i ad vile e maisuns.
<lb n="19"/>Nus savum bien de la contree
<pb n="94"/>
<lb n="20"/>Que li Vals de Pistre est nomee.
<lb n="21"/>Li reis ot une fille bele
<lb n="22"/>E mut curteise dameisele.
<lb n="23"/>Fiz ne fille fors li n'aveit;
<lb n="24"/>Forment l'amot e chierisseit.
<lb n="25"/>De riches hommes fu requise,
<lb n="26"/>Ki volentiers l'eüssent prise;
<lb n="27"/>Mes li reis ne la volt doner,
<lb n="28"/>Kar ne s'en poeit consirrer.
<lb n="29"/>Li reis n'aveit autre retur,
<lb n="30"/>Pres de li esteit nuit e jur.
<lb n="31"/>Cunfortez fu par la meschine,
<lb n="32"/>Puis que perdue ot la reïne.
<lb n="33"/>Plusur a mal li aturnerent,
<lb n="34"/>Li suen meïsme le blamerent.
<lb n="35"/>Quant il oï qu'hum en parla,
<lb n="36"/>Mut fu dolenz, mut li pesa.
<lb n="37"/>Cumença sei a purpenser
<lb n="38"/>Cument s'en purrat delivrer,
<lb n="39"/>Que nuls sa fille ne quesist.
<lb n="40"/>E luinz e pres manda e dist,
<lb n="41"/>Ki sa fille vodreit aveir
<lb n="42"/>Une chose seüst de veir:
<lb n="43"/>Sortit esteit e destiné,
<lb n="44"/>Desur le munt fors la cité
<lb n="45"/>Entre ses braz la portereit
<lb n="46"/>Si que ne se resposereit.
<lb n="47"/>Quant la nuvelë est seüe
<lb n="48"/>E par la cuntree espandue,
<lb n="49"/>Asez plusur s'i asaierent
<lb n="50"/>Que nule rien n'i espleitierent.
<lb n="51"/>Teus i ot ki tant s'esforçouent
<lb n="52"/>Que en mi le munt la portoent;
<pb n="95"/>
<lb n="53"/>Ne poeient avant aler:
<lb n="54"/>Iloec l'esteut laissier ester !
<lb n="55"/>Lung tens remest cele a doner
<lb n="56"/>Que nuls ne la volt demander.
</ab>
<ab rend="gv">
<lb n="57"/>El païs ot un damisel,
<lb n="58"/>Fiz a un cunte, gent e bel.
<lb n="59"/>De bien faire pur aveir pris
<lb n="60"/>Sur tuz autres s'est entremis.
<lb n="61"/>En la curt le rei conversot,
<lb n="62"/>Asez sovent i surjurnot.
<lb n="63"/>La fillë al rei aama,
<lb n="64"/>E meintefeiz l'areisuna
<lb n="65"/>Qu'ele s'amur li otriast
<lb n="66"/>E par druërie l'amast.
<lb n="67"/>Pur ceo ke pruz fu e curteis
<lb n="68"/>E que mut le preisot li reis
<lb n="69"/>Li otria sa druërie,
<lb n="70"/>E cil humblement l'en mercie.
<lb n="71"/>Ensemble parlerent sovent
<lb n="72"/>E s'entreamerent lëaument
<lb n="73"/>E celerent a lur poeir,
<lb n="74"/>Qu'hum nes puïst aperceveir.
<lb n="75"/>La suffrance mut lur greva,
<lb n="76"/>Mes li vallez se purpensa
<lb n="77"/>Que mieuz en voelt les maus suffrir
<lb n="78"/>Que trop haster e dunc faillir.
<lb n="79"/>Mut fu pur li amer destreiz.
<lb n="80"/>Puis avint si qu'a une feiz
<lb n="81"/>Qu'a s'amie vint li danzeus,
<lb n="82"/>Ki tant est sages, pruz e beus,
<lb n="83"/>Sa pleinte li mustrat e dist;
<lb n="84"/>Anguissusement li requist
<pb n="96"/>
<lb n="85"/>Que s'en alast ensemble od lui:
<lb n="86"/>Ne poeit mes suffrir l'enui.
<lb n="87"/>S'a sun pere la demandot,
<lb n="88"/>Il saveit bien que tant l'amot
<lb n="89"/>Que pas ne li vodreit doner,
<lb n="90"/>Si il ne la puïst porter
<lb n="91"/>Entre ses braz en sum le munt.
<lb n="92"/>La damisele li respunt:
<lb n="93"/><q>« Amis, fait ele, jeo sai bien,
<lb n="94"/>Ne m'i porterïez pur rien:
<lb n="95"/>N'estes mie si vertuus !
<lb n="96"/>Si jo m'en vois ensemble od vus,
<lb n="97"/>Mis pere avreit e doel e ire,
<lb n="98"/>Ne vivreit mie sanz martire.
<lb n="99"/>Certes tant l'eim e si l'ai chier,
<lb n="100"/>Jeo nel vodreie curucier.
<lb n="101"/>Autre cunseil vus estuet prendre,
<lb n="102"/>Kar cest ne voil jeo pas entendre.
<lb n="103"/>En Salerne ai une parente,
<lb n="104"/>Riche femme, mut ad grant rente.
<lb n="105"/>Plus de trente anz i ad esté;
<lb n="106"/>L'art de phisike ad tant usé
<lb n="107"/>Que mut est saive de mescines.
<lb n="108"/>Tant cunuist herbes e racines,
<lb n="109"/>Si vus a li volez aler
<lb n="110"/>E mes lettres od vus porter
<lb n="111"/>E mustrer li vostre aventure,
<lb n="112"/>Ele en prendra cunseil e cure:
<lb n="113"/>Teus leituaires vus durat
<lb n="114"/>E teus beivres vus baillerat
<lb n="115"/>Que tut vus recunforterunt
<lb n="116"/>E bone vertu vus durrunt.
<lb n="117"/>Quant en cest païs revendrez,
<pb n="97"/>
<lb n="118"/>A mun pere me requerrez.
<lb n="119"/>Il vus en tendrat pur enfant,
<lb n="120"/>Si vus dirat le cuvenant
<lb n="121"/>Qu'a nul humme ne me durrat,
<lb n="122"/>Ja cele peine n'i mettrat,
<lb n="123"/>S'al munt ne me peüst porter
<lb n="124"/>Entre ses braz sanz resposer;
<lb n="125"/>Si li otriez bonement,
<lb n="126"/>Que il ne puet estre autrement. »</q>
<lb n="127"/>Li vallez oï la novele
<lb n="128"/>E le cunseil a la pucele;
<lb n="129"/>Mut en fu liez, si l'en mercie,
<lb n="130"/>Cungié demandë a s'amie.
<lb n="131"/>En sa cuntree en est alez.
<lb n="132"/>Hastivement s'est aturnez
<lb n="133"/>De riches dras e de diniers,
<lb n="134"/>De palefreiz e de sumiers;
<lb n="135"/>De ses hummes les plus privez
<lb n="136"/>Ad li danzeus od sei menez.
<lb n="137"/>A Salerne vait surjurner,
<lb n="138"/>A l'aunte s'amie parler.
<lb n="139"/>De sa part li dunat un brief;
<lb n="140"/>Quant el l'ot lit de chief en chief,
<lb n="141"/>Ensemble od li l'a retenu
<lb n="142"/>Tant que tut sun estre ad seü.
<lb n="143"/>Par mescines l'ad esforcié.
<lb n="144"/>Un tel beivre li ad chargié,
<lb n="145"/>Ja ne serat tant travaillez
<lb n="146"/>Ne si ateinz ne si chargiez,
<lb n="147"/>Ne li resfreschist tut le cors,
<lb n="148"/>Neïs les vaines ne les os,
<lb n="149"/>E qu'il nen ait tute vertu
<lb n="150"/>Si tost cum il l'avra beü.
<pb n="98"/>
<lb n="151"/>Le beivre ad en un vessel mis,
<lb n="152"/>Puis le remeine en sun païs.
</ab>
<ab rend="gv">
<lb n="153"/>Li damiseus, joius e liez,
<lb n="154"/>Quant ariere fu repeiriez,
<lb n="155"/>Ne surjurnat pas en sa tere;
<lb n="156"/>Al rei alat sa fille quere
<lb n="157"/>Qu'il li donast : il la prendreit,
<lb n="158"/>En sum le munt la portereit.
<lb n="159"/>Li reis ne l'en escundist mie,
<lb n="160"/>Mes mut le tint a grant folie,
<lb n="161"/>Pur ceo qu'il iert de jeofne eage:
<lb n="162"/>Tant produme vaillant e sage
<lb n="163"/>Unt asaié icel afaire
<lb n="164"/>Ki n'en purent a nul chief traire !
<lb n="165"/>Terme li ad numé e mis.
<lb n="166"/>Ses hummes mande e ses amis
<lb n="167"/>E tuz ceus k'il poeit aveir,
<lb n="168"/>N'en i laissa nul remaneir.
<lb n="169"/>Pur sa fille, pur le vallet
<lb n="170"/>Ki en aventure se met
<lb n="171"/>De li porter en sum le munt,
<lb n="172"/>De tutes parz venu i sunt.
<lb n="173"/>La dameisele s'aturna;
<lb n="174"/>Mut se destreinst e mut juna
<lb n="175"/>E amaigri pur alegier,
<lb n="176"/>Qu'a sun ami voleit aidier.
<lb n="177"/>Al jur, quant tuit furent venu,
<lb n="178"/>Li damisels primiers i fu;
<lb n="179"/>Sun beivre n'i ublia mie.
<lb n="180"/>Devers Seigne, en la praërie,
<lb n="181"/>En la grant gent tute asemblee,
<lb n="182"/>Li reis ad sa fille menee.
<pb n="99"/>
<lb n="183"/>N'ot drap vestu fors la chemise.
<lb n="184"/>Entre ses braz l'aveit cil prise.
<lb n="185"/>La fïolete od tut sun beivre -
<lb n="186"/>Bien seit qu'el nel vout pas deceivre -
<lb n="187"/>En sa mein a porter li baille;
<lb n="188"/>Mes jo creim que poi ne li vaille,
<lb n="189"/>Kar n'ot en lui point de mesure.
<lb n="190"/>Od li s'en veit grant aleüre:
<lb n="191"/>Le munt munta de si qu'en mi.
<lb n="192"/>Pur la joie qu'il ot de li,
<lb n="193"/>De sun beivre ne li membra.
<lb n="194"/>Ele senti qu'il alassa.
<lb n="195"/><q>«Amis, fet ele, kar bevez !
<lb n="196"/>Jeo sai bien que vus alassez.
<lb n="197"/>Si recuvrez vostre vertu ! »</q>
<lb n="198"/>Li damisels ad respundu:
<lb n="199"/><q>«Bele, jo sent tut fort mun quer,
<lb n="200"/>Ne m'arestereie a nul fuer
<lb n="201"/>Si lungement que jeo beüsse,
<lb n="202"/>Pur quei treis pas aler peüsse.
<lb n="203"/>Ceste genz nus escriëreient,
<lb n="204"/>De lur noise m'esturdireient;
<lb n="205"/>Tost me purreient desturber.
<lb n="206"/>Jo ne voil pas ci arester. »</q>
<lb n="207"/>Quant les deus parz fu muntez sus,
<lb n="208"/>Pur un petit qu'il ne chiet jus.
<lb n="209"/>Sovent li prie la meschine:
<lb n="210"/><q>«Amis, bevez vostre mescine ! »</q>
<lb n="211"/>Ja ne la volt oïr ne creire;
<lb n="212"/>A grant anguisse od tut li eire.
<lb n="213"/>Sur le munt vint; tant se greva,
<lb n="214"/>Ileoc cheï, puis ne leva:
<lb n="215"/>Li quors del ventre s'en parti.
<pb n="100"/>
<lb n="216"/>La pucele vit sun ami,
<lb n="217"/>Cuida k'il fust en paumeisuns.
<lb n="218"/>Lez lui se met en genuilluns;
<lb n="219"/>Sun beivre li voleit doner,
<lb n="220"/>Mes il ne pout od li parler.
<lb n="221"/>Issi murut cum jeo vus di.
<lb n="222"/>Ele le pleint a mut haut cri,
<lb n="223"/>Puis ad geté e espaundu
<lb n="224"/>Le veissel u li beivre fu.
<lb n="225"/>Li muns en fu bien arusez;
<lb n="226"/>Mut en ad esté amendez
<lb n="227"/>Tuz li païs e la cuntree:
<lb n="228"/>Meinte bone herbe i unt trovee
<lb n="229"/>Ki del beivrë orent racine.
</ab>
<ab rend="gv">
<lb n="230"/>Or vus dirai de la meschine.
<lb n="231"/>Puis que sun ami ot perdu,
<lb n="232"/>Unkes si dolente ne fu.
<lb n="233"/>Lez lui se cuchë e estent,
<lb n="234"/>Entre ses braz l'estreint e prent;
<lb n="235"/>Suvent li baisë oilz e buche.
<lb n="236"/>Li dols de lui al quor la tuche:
<lb n="237"/>Ilec murut la dameisele,
<lb n="238"/>Ki tant ert pruz e sage e bele.
<lb n="239"/>Li reis e cil kis atendeient,
<lb n="240"/>Quant unt veü qu'il ne veneient,
<lb n="241"/>Vunt aprés eus, sis unt trovez.
<lb n="242"/>Li reis chiet a tere paumez.
<lb n="243"/>Quant pot parler, grant dol demeine,
<lb n="244"/>E si firent la genz foreine.
<lb n="245"/>Treis jurs les unt tenuz sur tere.
<lb n="246"/>Sarcu de marbre firent quere,
<lb n="247"/>Les deus enfanz unt mis dedenz;
<pb n="101"/>
<lb n="248"/>Par le cunseil de celes genz
<lb n="249"/>Desur le munt les enfuïrent,
<lb n="250"/>E puis a tant se departirent.
</ab>
<ab rend="gv">
<lb n="251"/>Pur l'aventure des enfaunz
<lb n="252"/>Ad nun li munz « des Deus Amanz ».
<lb n="253"/>Issi avint cum dit vus ai;
<lb n="254"/>Li Bretun en firent un lai.
</ab>
</div>
<pb n="102"/>
<div type="lai" xml:id="mf_yonec">
<lb/>
<head>YONEC</head>
<ab rend="gv">
<lb n="1"/>Puis que des lais ai comencié,
<lb n="2"/>Ja n'iert pur mun travail laissié;
<lb n="3"/>Les aventures que j'en sai,
<lb n="4"/>Tut par rime les cunterai.
<lb n="5"/>En pensé ai e en talent
<lb n="6"/>Que d'Iwenec vus die avant
<lb n="7"/>Dunt il fu nez, e de sun pere
<lb n="8"/>Cum il vint primes a sa mere.
<lb n="9"/>Cil ki engendra Yvvenec
<lb n="10"/>Aveit a nun Muldumarec.
</ab>
<ab rend="gv">
<lb n="11"/>En Bretaingne maneit jadis
<lb n="12"/>Uns riches hum, vielz e antis;
<lb n="13"/>De Carwent fu avouez
<lb n="14"/>E del païs sire clamez.
<lb n="15"/>La citez siet sur Duëlas;
<lb n="16"/>Jadis i ot de nes trespas.
<lb n="17"/>Mut fu trespassez en eage.
<lb n="18"/>Pur ceo k'il ot bon heritage,
<lb n="19"/>Femme prist pur enfanz aveir,
<lb n="20"/>Ki aprés lui fuissent si heir.
<pb n="103"/>
<lb n="21"/>De haute gent fu la pucele,
<lb n="22"/>Sage, curteise e forment bele,
<lb n="23"/>Ki al riche hume fu donee;
<lb n="24"/>Pur sa beauté l'ad mut amee.
<lb n="25"/>De ceo ke ele iert bele e gente,
<lb n="26"/>En li garder mist mut s'entente;
<lb n="27"/>Dedenz sa tur l'ad enserreie
<lb n="28"/>En une grant chambre pavee.
<lb n="29"/>Il ot une sue serur,
<lb n="30"/>Veille ert e vedve, sanz seignur;
<lb n="31"/>Ensemble od la dame l'ad mise
<lb n="32"/>Pur li tenir mieuz en justise.
<lb n="33"/>Autres femmes i ot, ceo crei,
<lb n="34"/>En une autre chambre par sei,
<lb n="35"/>Mes ja la dame n'i parlast,
<lb n="36"/>Si la vielle nel comandast.
<lb n="37"/>Issi la tint plus de set anz.
<lb n="38"/>Unques entre eus n'eurent enfanz
<lb n="39"/>Ne fors de cele tur n'eissi,
<lb n="40"/>Ne pur parent ne pur ami.
<lb n="41"/>Quant li sires s'alot cuchier,
<lb n="42"/>N'i ot chamberlenc ne huissier
<lb n="43"/>Ki en la chambre osast entrer
<lb n="44"/>Ne devant lui cirge alumer.
<lb n="45"/>Mut ert la dame en grant tristur,
<lb n="46"/>Od lermes, od suspir e plur;
<lb n="47"/>Sa beuté pert en teu mesure
<lb n="48"/>Cume cele ki n'en ad cure.
<lb n="49"/>De sei meïsme mieuz vousist
<lb n="50"/>Que morz hastive la preisist.
</ab>
<ab rend="gv">
<lb n="51"/>Ceo fu el meis d'avril entrant,
<lb n="52"/>Quant cil oisel meinent lur chant.
<pb n="104"/>
<lb n="53"/>Li sires fu matin levez;
<lb n="54"/>D'aler en bois s'est aturnez.
<lb n="55"/>La vielle ad fete lever sus
<lb n="56"/>E aprés lui fermer les hus.
<lb n="57"/>Cele ad fet sun comandement.
<lb n="58"/>Li sires s'en vet od sa gent.
<lb n="59"/>La vielle portot sun psautier,
<lb n="60"/>U ele voleit verseiller.
<lb n="61"/>La dame, em plur e en esveil,
<lb n="62"/>Choisi la clarté del soleil.
<lb n="63"/>De la vielle est aparceüe
<lb n="64"/>Que de la chambre esteit eissue.
<lb n="65"/>Mut se pleineit e suspirot
<lb n="66"/>E en plurant se dementot:
<lb n="67"/><q>« Lasse, fait ele, mar fui nee !
<lb n="68"/>Mut est dure ma destinee !
<lb n="69"/>En ceste tur sui en prisun,
<lb n="70"/>Ja n'en istrai si par mort nun.
<lb n="71"/>Cist vielz gelus, de quei se crient,
<lb n="72"/>Que en si grant prisun me tient ?
<lb n="73"/>Mut par est fous e esbaïz !
<lb n="74"/>Il crient tuz jurs estre trahiz !
<lb n="75"/>Jeo ne puis al mustier venir
<lb n="76"/>Ne le servise Deu oïr.
<lb n="77"/>Si jo puïsse od gent parler
<lb n="78"/>E en deduit od lui aler,
<lb n="79"/>Jo li mustrasse beu semblant,
<lb n="80"/>Tut n'en eüsse jeo talant.
<lb n="81"/>Maleeit seient mi parent
<lb n="82"/>E li autre communalment
<lb n="83"/>Ki a cest gelus me donerent
<lb n="84"/>E de sun cors me marïerent !
<lb n="85"/>A forte corde trai e tir,
<pb n="105"/>
<lb n="86"/>Il ne purrat jamés murir !
<lb n="87"/>Quant il dut estre baptiziez,
<lb n="88"/>Si fu el flum d'enfern plungiez:
<lb n="89"/>Dur sunt li nerf, dures les veines,
<lb n="90"/>Ki de vif sanc sunt tutes pleines !
<lb n="91"/>Mut ai sovent oï cunter
<lb n="92"/>Que l'em suleit jadis trover
<lb n="93"/>Aventures en cest païs
<lb n="94"/>Ki rehaitouent les pensis.
<lb n="95"/>Chevalier trovoent puceles
<lb n="96"/>A lur talent, gentes e beles,
<lb n="97"/>E dames truvoent amanz
<lb n="98"/>Beaus e curteis, pruz e vaillanz,
<lb n="99"/>Si que blasmees n'en esteient
<lb n="100"/>Ne nul fors eles nes veeient.
<lb n="101"/>Si ceo peot estrë e ceo fu,
<lb n="102"/>Si unc a nul est avenu,
<lb n="103"/>Deus, ki de tut ad poësté,
<lb n="104"/>Il en face ma volenté ! »</q>
</ab>
<ab rend="gv">
<lb n="105"/>Quant ele ot fait sa pleinte issi,
<lb n="106"/>L'umbre d'un grant oisel choisi
<lb n="107"/>Par mi une estreite fenestre;
<lb n="108"/>Ele ne seit que ceo pout estre.
<lb n="109"/>En la chambre volant entra;
<lb n="110"/>Giez ot as piez, ostur sembla,
<lb n="111"/>De cinc mues fu u de sis.
<lb n="112"/>Il s'est devant la dame asis.
<lb n="113"/>Quant il i ot un poi esté
<lb n="114"/>E ele l'ot bien esgardé,
<lb n="115"/>Chevaliers bels e genz devint.
<lb n="116"/>La dame a merveille le tint;
<lb n="117"/>Li sens li remut e fremi,
<pb n="106"/>
<lb n="118"/>Grant poür ot, sun chief covri.
<lb n="119"/>Mut fu curteis li chevaliers,
<lb n="120"/>Il la areisunat primiers:
<lb n="121"/><q>« Dame, fet il, n'eiez poür:
<lb n="122"/>Gentil oisel ad en ostur !
<lb n="123"/>Si li segrei vus sunt oscur,
<lb n="124"/>Gardez ke seiez a seür,
<lb n="125"/>Si fetes de mei vostre ami !
<lb n="126"/>Pur ceo, fet il, vinc jeo ici.
<lb n="127"/>Jeo vus ai lungement amee
<lb n="128"/>E en mun quor mut desiree;
<lb n="129"/>Unkes femme fors vus n'amai
<lb n="130"/>Ne jamés autre n'amerai.
<lb n="131"/>Mes ne poeie a vus venir
<lb n="132"/>Ne fors de mun paleis eissir,
<lb n="133"/>Si vus ne m'eüssez requis.
<lb n="134"/>Or puis bien estre vostre amis !»</q>
<lb n="135"/>La dame se raseüra,
<lb n="136"/>Sun chief descovri, si parla;
<lb n="137"/>Le chevalier ad respundu
<lb n="138"/>E dit qu'ele en ferat sun dru,
<lb n="139"/>S'en Deu creïst e issi fust
<lb n="140"/>Que lur amur estre peüst,
<lb n="141"/>Kar mut esteit de grant beauté:
<lb n="142"/>Unkes nul jur de sun eé
<lb n="143"/>Si bel chevalier n'esgarda
<lb n="144"/>Ne jamés si bel ne verra.
<lb n="145"/><q>« Dame, dit il, vus dites bien.
<lb n="146"/>Ne vodreie pur nule rien
<lb n="147"/>Que de mei i ait acheisun,
<lb n="148"/>Mescreauncë u suspesçun.
<lb n="149"/>Jeo crei mut bien el Creatur,
<lb n="150"/>Ki nus geta de la tristur
<pb n="107"/>
<lb n="151"/>U Adam nus mist, nostre pere,
<lb n="152"/>Par le mors de la pumme amere;
<lb n="153"/>Il est e ert e fu tuz jurs
<lb n="154"/>Vie e lumiere as pecheürs.
<lb n="155"/>Si vus de ceo ne me creez,
<lb n="156"/>Vostre chapelain demandez,
<lb n="157"/>Dites ke mals vus ad susprise,
<lb n="158"/>Si volez aveir le servise
<lb n="159"/>Que Deus ad el mund establi,
<lb n="160"/>Dunt li pecheür sunt gari.
<lb n="161"/>La semblance de vus prendrai,
<lb n="162"/>Le cors Damedeu recevrai,
<lb n="163"/>Ma creance vus dirai tute:
<lb n="164"/>Ja mar de ceo serez en dute !»</q>
<lb n="165"/>El li respunt que bien ad dit.
<lb n="166"/>Delez li s'est cuchiez el lit,
<lb n="167"/>Mes il ne vout a li tuchier
<lb n="168"/>Ne d'acoler ne de baisier.
<lb n="169"/>A tant la veille est repeiriee;
<lb n="170"/>La dame trovat esveilliee,
<lb n="171"/>Dist li que tens est de lever:
<lb n="172"/>Ses dras li voleit aporter.
<lb n="173"/>La dame dist qu'ele est malade:
<lb n="174"/>Del chapelain se prenge garde,
<lb n="175"/>Sil face tost a li venir,
<lb n="176"/>Kar grant poür ad de murir.
<lb n="177"/>La vielle dist: <q>« Vus sufferez !
<lb n="178"/>Mis sires est el bois alez;
<lb n="179"/>Nuls n'entrera caënz fors mei. »</q>
<lb n="180"/>Mut fu la dame en grant esfrei;
<lb n="181"/>Semblant fist qu'ele se pasma.
<lb n="182"/>Cele le vit, mut s'esmaia;
<lb n="183"/>L'us de la chambre ad defermé,
<pb n="108"/>
<lb n="184"/>Si ad le prestre demandé,
<lb n="185"/>E cil i vint cum plus tost pot:
<lb n="186"/><foreign xml:lang="la" rend="ital">Corpus domini</foreign> aportot.
<lb n="187"/>Li chevaliers l'ad receü,
<lb n="188"/>Le vin del chalice beü.
<lb n="189"/>Li chapeleins s'en est alez
<lb n="190"/>E la vielle ad les us fermez.
<lb n="191"/>La dame gist lez sun ami:
<lb n="192"/>Unke si bel cuple ne vi !
</ab>
<ab rend="gv">
<lb n="193"/>Quant unt asez ris e jué
<lb n="194"/>E de lur priveté parlé,
<lb n="195"/>Li chevaliers ad cungié pris:
<lb n="196"/>Raler s'en voelt en sun païs.
<lb n="197"/>Ele le prie ducement
<lb n="198"/>Que il la reveie sovent.
<lb n="199"/><q>« Dame, fet il, quant vus plerra,
<lb n="200"/>Ja l'ure ne trespassera;
<lb n="201"/>Mes tel mesure en esgardez
<lb n="202"/>Que nus ne seium encumbrez.
<lb n="203"/>Ceste vielle nus traïra,
<lb n="204"/>E nuit e jur nus gaitera;
<lb n="205"/>Ele parcevra nostre amur,
<lb n="206"/>Sil cuntera a sun seignur.
<lb n="207"/>Si ceo avient cum jeo vus di
<lb n="208"/>E nus seium issi trahi,
<lb n="209"/>Ne m'en puis mie departir
<lb n="210"/>Que mei n'en estuce murir. »</q>
</ab>
<ab rend="gv">
<lb n="211"/>Li chevaliers a tant s'en veit;
<lb n="212"/>A grant joie s'amie leit.
<lb n="213"/>El demain lieve tute seine;
<lb n="214"/>Mut fu haitiee la semeine.
<pb n="109"/>
<lb n="215"/>Sun cors teneit en grant chierté:
<lb n="216"/>Tute recovre sa beauté.
<lb n="217"/>Or li plest plus a surjurner
<lb n="218"/>Qu'en nul autre deduit aler !
<lb n="219"/>Sun ami voelt suvent veeir
<lb n="220"/>E de lui sun delit aveir;
<lb n="221"/>Des que sis sires s'en depart,
<lb n="222"/>E nuit e jur e tost e tart
<lb n="223"/>Ele l'ad tut a sun pleisir.
<lb n="224"/>Or l'en duinst Deus lunges joïr !
</ab>
<ab rend="gv">
<lb n="225"/>Pur la grant joie u ele fu
<lb n="226"/>Que suvent puet veeir sun dru,
<lb n="227"/>Esteit tuz sis semblanz changiez.
<lb n="228"/>Sis sire esteit mut veizïez:
<lb n="229"/>En sun curage s'aparceit
<lb n="230"/>Qu'autrement est k'il ne suleit.
<lb n="231"/>Mescreance ad vers sa serur.
<lb n="232"/>Il la met a reisun un jur
<lb n="233"/>E dit que mut ad grant merveille
<lb n="234"/>Que la dame si s'appareille;
<lb n="235"/>Demande li que ceo deveit.
<lb n="236"/>La vielle dist qu'el ne saveit,
<lb n="237"/>Kar nuls ne pot parler od li
<lb n="238"/>Ne ele n'ot dru ne ami,
<lb n="239"/>Fors tant que sule remaneit
<lb n="240"/>Plus volentiers qu'el ne suleit:
<lb n="241"/>De ceo s'esteit aparceüe.
<lb n="242"/>Dunc l'ad li sires respundue:
<lb n="243"/><q>« Par fei, fet il, ceo qui jeo bien.
<lb n="244"/>Or vus estuet fere une rien:
<lb n="245"/>Al matin, quant jeo erc levez
<lb n="246"/>E vus avrez les hus fermez,
<pb n="110"/>
<lb n="247"/>Fetes semblant de fors eissir,
<lb n="248"/>Si la lessiez sule gisir;
<lb n="249"/>En un segrei liu vus estez
<lb n="250"/>E si veez e esgardez
<lb n="251"/>Que ceo peot estre e dunt ço vient
<lb n="252"/>Ki en si grant joie la tient. »</q>
<lb n="253"/>De cel cunseil sunt departi.
<lb n="254"/>Allas ! Cum ierent malbailli
<lb n="255"/>Cil ke l'un veut si agaitier
<lb n="256"/>Pur eus traïr e enginnier !
</ab>
<ab rend="gv">
<lb n="257"/>Tiers jur aprés, ç'oï cunter,
<lb n="258"/>Fet li sires semblant d'errer.
<lb n="259"/>A sa femme ad dit e cunté
<lb n="260"/>Que li reis l'ad par brief mandé,
<lb n="261"/>Mes hastivement revendra.
<lb n="262"/>De la chambre ist e l'us ferma.
<lb n="263"/>Dunc s'esteit la vielle levee,
<lb n="264"/>Triers une cortine est alee;
<lb n="265"/>Bien purrat oïr e veeir
<lb n="266"/>Ceo qu'ele cuveite a saveir.
<lb n="267"/>La dame jut, pas ne dormi,
<lb n="268"/>Kar mut desire sun ami.
<lb n="269"/>Venuz i est, pas ne demure,
<lb n="270"/>Ne trespasse terme ne hure.
<lb n="271"/>Ensemble funt joie mut grant
<lb n="272"/>E par parole e par semblant,
<lb n="273"/>De si ke tens fu de lever,
<lb n="274"/>Kar dunc li estuveit aler.
<lb n="275"/>Cele le vit, si l'esgarda.
<lb n="276"/>Coment il vint e il ala.
<lb n="277"/>De ceo ot ele grant poür
<lb n="278"/>Qu'hume le vit e pus ostur.
<pb n="111"/>
<lb n="279"/>Quant li sires fu repeiriez,
<lb n="280"/>Ki gueres n'esteit esluignez,
<lb n="281"/>Cele li ad dit e mustré
<lb n="282"/>Del chevalier la verité,
<lb n="283"/>E il en est forment pensifs.
<lb n="284"/>Des engins faire fu hastifs
<lb n="285"/>A ocire le chevalier.
<lb n="286"/>Broches de fer fist granz furgier
<lb n="287"/>E acerer le chief devant:
<lb n="288"/>Suz ciel n'ad rasur plus trenchant !
<lb n="289"/>Quant il les ot apparailliees
<lb n="290"/>E de tutes parz enfurchiees,
<lb n="291"/>Sur la fenestre les ad mises,
<lb n="292"/>Bien serreies e bien asises,
<lb n="293"/>Par unt li chevaliers passot,
<lb n="294"/>Quant a la dame repeirot.
<lb n="295"/>Deus, qu'il ne sout la traïsun
<lb n="296"/>Que aparaillot le felun !
</ab>
<ab rend="gv">
<lb n="297"/>El demain a la matinee,
<lb n="298"/>Li sires lieve ainz l'ajurnee
<lb n="299"/>E dit qu'il voet aler chacier.
<lb n="300"/>La vielle le vait cunveier,
<lb n="301"/>Pus se recuche pur dormir,
<lb n="302"/>Kar ne poeit le jur choisir.
<lb n="303"/>La dame veille, si atent
<lb n="304"/>Celui qu'ele eime lealment,
<lb n="305"/>E dit qu'or purreit bien venir
<lb n="306"/>E estre od li tut a leisir.
<lb n="307"/>Si tost cum el l'ad demandé,
<lb n="308"/>N'i ad puis gueres demuré:
<lb n="309"/>En la fenestre vint volant.
<lb n="310"/>Mes les broches furent devant:
<pb n="112"/>
<lb n="311"/>L'une le fiert par mi le cors,
<lb n="312"/>Li sans vermeilz en sailli fors !
<lb n="313"/>Quant il se sot a mort nafrez,
<lb n="314"/>Desferre sei, enz est entrez.
<lb n="315"/>Devant la dame el lit descent,
<lb n="316"/>Que tuit li drap furent sanglent.
<lb n="317"/>Ele veit le sanc e la plaie,
<lb n="318"/>Mut anguissusement s'esmaie.
<lb n="319"/>Il li ad dit: <q>«Ma duce amie,
<lb n="320"/>Pur vostre amur perc jeo la vie.
<lb n="321"/>Bien le vus dis qu'en avendreit:
<lb n="322"/>Vostre semblanz nus ocireit. »</q>
<lb n="323"/>Quant el l'oï, dunc chiet pasmee;
<lb n="324"/>Tute fu morte une loëe.
<lb n="325"/>Il la cunforte ducement
<lb n="326"/>E dit que dols n'i vaut nïent:
<lb n="327"/>De lui est enceinte d'enfant.
<lb n="328"/>Un fiz avra, pruz e vaillant;
<lb n="329"/>Icil la recunforterat.
<lb n="330"/>Yönec numer le ferat.
<lb n="331"/>Il vengerat e lui e li,
<lb n="332"/>Il oscirat sun enemi.
</ab>
<ab rend="gv">
<lb n="333"/>Il ne peot dunc demurer mes,
<lb n="334"/>Kar sa plaie seignot adés;
<lb n="335"/>A grant dolur s'en est partiz.
<lb n="336"/>Ele le siut a mut granz criz.
<lb n="337"/>Par une fenestre s'en ist;
<lb n="338"/>C'est merveille k'el ne s'ocist,
<lb n="339"/>Kar bien aveit vint piez de haut
<lb n="340"/>Iloec u ele prist le saut !
<lb n="341"/>Ele esteit nue en sa chemise.
<lb n="342"/>A la trace del sanc s'est mise
<pb n="113"/>
<lb n="343"/>Ki del chevalier degotot
<lb n="344"/>Sur le chemin u ele alot.
<lb n="345"/>Icel sentier errat e tint,
<lb n="346"/>De si qu'a une hoge vint.
<lb n="347"/>En cele hoge ot une entree,
<lb n="348"/>De cel sanc fu tute arusee;
<lb n="349"/>Ne pot nïent avant veeir.
<lb n="350"/>Dunc quidot ele bien saveir
<lb n="351"/>Que sis amis entrez i seit:
<lb n="352"/>Dedenz se met a grant espleit.
<lb n="353"/>El n'i trovat nule clarté.
<lb n="354"/>Tant ad le dreit chemin erré
<lb n="355"/>Que fors de la hoge est issue
<lb n="356"/>E en un mut bel pré venue.
<lb n="357"/>Del sanc trovat l'erbe moilliee,
<lb n="358"/>Dunc s'est ele mut esmaiee.
<lb n="359"/>La trace ensiut par mi le pré.
<lb n="360"/>Asez pres ot une cité.
<lb n="361"/>De mur fu close tut entur;
<lb n="362"/>N'i ot mesun, sale ne tur
<lb n="363"/>Ki ne parust tute d'argent;
<lb n="364"/>Mut sunt riche li mandement.
<lb n="365"/>Devers le burc sunt li mareis
<lb n="366"/>E les forez e li difeis.
<lb n="367"/>De l'autre part, vers le dunjun,
<lb n="368"/>Curt une ewe tut envirun;
<lb n="369"/>Ileoc arivoent les nefs,
<lb n="370"/>Plus i aveit de treis cenz tres.
<lb n="371"/>La porte aval fu desfermee;
<lb n="372"/>La dame est en la vile entree
<lb n="373"/>Tuz jurs aprés le sanc novel,
<lb n="374"/>Par mi le burc, desk'al chastel.
<lb n="375"/>Unkes nuls a li ne parla,
<pb n="114"/>
<lb n="376"/>Humme ne femme n'i trova.
<lb n="377"/>El paleis vient al paviment,
<lb n="378"/>Del sanc le treve tut sanglent.
<lb n="379"/>En une bele chambre entra,
<lb n="380"/>Un chevalier dormant trova;
<lb n="381"/>Nel cunut pas, si vet avant.
<lb n="382"/>En une autre chambre plus grant
<lb n="383"/>Un lit trevë e nïent plus,
<lb n="384"/>Un chevalier dormant desus.
<lb n="385"/>Ele s'en est utre passee,
<lb n="386"/>En la tierce chambre est entree:
<lb n="387"/>Le lit sun ami ad trové.
<lb n="388"/>Li pecol sunt d'or esmeré;
<lb n="389"/>Ne sai mie les dras preisier;
<lb n="390"/>Li cirgë e li chandelier,
<lb n="391"/>Ki nuit e jur sunt alumé,
<lb n="392"/>Valent tut l'or d'une cité.
<lb n="393"/>Si tost cum ele l'ad veü,
<lb n="394"/>Le chevalier ad cuneü.
<lb n="395"/>Avant alat tute esfreee,
<lb n="396"/>Par desus lui cheï pasmee.
<lb n="397"/>Cil la receit ki forment l'aime;
<lb n="398"/>Maleürus sovent se claime.
<lb n="399"/>Quant del pasmer fu trespassee,
<lb n="400"/>Il l'ad ducement cunfortee:
<lb n="401"/><q>« Bele amie, pur Deu merci,
<lb n="402"/>Alez vus en, fuiez d'ici !
<lb n="403"/>Sempres murai en mi le jur;
<lb n="404"/>Ci einz avrat si grant dolur,
<lb n="405"/>Si vus i esteiez trovee,
<lb n="406"/>Mut en serïez turmentee.
<lb n="407"/>Bien iert entre ma gent seü
<lb n="408"/>Que m'unt por vostre amur perdu.
<pb n="115"/>
<lb n="409"/>Pur vus sui dolenz e pensis. »</q>
<lb n="410"/>La dame li ad dit: <q>« Amis,
<lb n="411"/>Mieuz voil ensemble od vus murir
<lb n="412"/>Qu'od mun seignur peine suffrir:
<lb n="413"/>S'a lui revois, il m'ocira !»</q>
<lb n="414"/>Li chevaliers l'aseüra:
<lb n="415"/>Un anelet li ad baillé,
<lb n="416"/>Si li ad dit e enseigné,
<lb n="417"/>Ja tant cum el le gardera,
<lb n="418"/>A sun seignur n'en membera
<lb n="419"/>De nule rien ki fete seit,
<lb n="420"/>Ne ne l'en tendrat en destreit.
<lb n="421"/>S'espee li cumande e rent,
<lb n="422"/>Puis la cunjurë e defent
<lb n="423"/>Que ja nuls hum n'en seit saisiz,
<lb n="424"/>Mes bien la gart a oés sun fiz.
<lb n="425"/>Quant il serat creüz e granz
<lb n="426"/>E chevaliers pruz e vaillanz,
<lb n="427"/>A une feste u ele irra
<lb n="428"/>Sun seigneur e lui amerra.
<lb n="429"/>En une abbeïe vendrunt;
<lb n="430"/>Par une tumbe k'il verrunt
<lb n="431"/>Orrunt renoveler sa mort
<lb n="432"/>E cum il fu ocis a tort.
<lb n="433"/>Ileoc li baillerat s'espeie.
<lb n="434"/>L'aventure li seit cuntee
<lb n="435"/>Cum il fu nez, ki l'engendra:
<lb n="436"/>Asez verrunt k'il en fera.
<lb n="437"/>Quant tut li ad dit e mustré,
<lb n="438"/>Un chier bliaut li ad doné;
<lb n="439"/>Si li cumandë a vestir,
<lb n="440"/>Puis l'ad fete de lui partir.
<lb n="441"/>Ele s'en vet, l'anel enporte
<pb n="116"/>
<lb n="442"/>E l'espee ki la cunforte.
<lb n="443"/>A l'eissue de la cité,
<lb n="444"/>N'ot pas demie liwe erré,
<lb n="445"/>Quant ele oï les seins suner
<lb n="446"/>E le doel el chastel mener
<lb n="447"/>Por lur seignur ki se mureit.
<lb n="448"/>Ele set bien que morz esteit;
<lb n="449"/>De la dolur que ele en ad
<lb n="450"/>Quatre fiëes se pasmad.
<lb n="451"/>E quant de paumesuns revint,
<lb n="452"/>Vers la hoge sa veie tint;
<lb n="453"/>Dedenz entra, utre est passee,
<lb n="454"/>Si s'en reveit en sa cuntree.
<lb n="455"/>Ensemblement od sun seignur
<lb n="456"/>Demurat meint di e meint jur
<lb n="457"/>Que de cel fet ne la retta
<lb n="458"/>Ne ne mesdist ne ne gaba.
</ab>
<ab rend="gv">
<lb n="459"/>Sis fiz fu nez e bien nuriz
<lb n="460"/>E bien gardez e bien cheriz.
<lb n="461"/>Yönec le firent numer.
<lb n="462"/>El regné ne pot hum trover
<lb n="463"/>Si bel, si pruz ne si vaillant,
<lb n="464"/>Si large ne si despendant.
<lb n="465"/>Quant il fu venuz en eé,
<lb n="466"/>A chevalier l'unt adubé.
<lb n="467"/>En l'an meïsme que ceo fu,
<lb n="468"/>Oëz cument est avenu:
<lb n="469"/>A la feste seint Aaron,
<lb n="470"/>C'um selebrot a Karlïon
<lb n="471"/>E en plusurs autres citez,
<lb n="472"/>Li sire aveit esté mandez
<lb n="473"/>Qu'il i alast od ses amis
<pb n="117"/>
<lb n="474"/>A la custume del païs;
<lb n="475"/>Sa femme e sun fiz i menast
<lb n="476"/>E richement s'aparaillast.
<lb n="477"/>Issi avint, alé i sunt,
<lb n="478"/>Mes il ne seivent u il vunt.
<lb n="479"/>Ensemble od eus ot un meschin
<lb n="480"/>Kis ad menez le dreit chemin,
<lb n="481"/>Tant qu'il viendrent a un chastel;
<lb n="482"/>En tut le mund nen ot plus bel !
<lb n="483"/>Une abbeïe i ot dedenz
<lb n="484"/>De mut religïuses genz.
<lb n="485"/>Li vallez les i herberja
<lb n="486"/>Ki a la feste les mena.
<lb n="487"/>En la chambre ki fu l'abbé
<lb n="488"/>Bien sunt servi e honuré.
<lb n="489"/>El demain vunt la messe oïr,
<lb n="490"/>Puis s'en voleient departir.
<lb n="491"/>Li abes vet od eus parler,
<lb n="492"/>Mut les prie de surjurner:
<lb n="493"/>Si lur musterrat sun dortur,
<lb n="494"/>Sun chapitre, sun refeitur,
<lb n="495"/>E cum il sunt bien herbergié.
<lb n="496"/>Li sires lur ad otrié.
</ab>
<ab rend="gv">
<lb n="497"/>Le jur, quant il orent digné,
<lb n="498"/>As officines sunt alé.
<lb n="499"/>El chapitre vindrent avant;
<lb n="500"/>Une tumbe troverent grant,
<lb n="501"/>Coverte d'un palie roé,
<lb n="502"/>D'un chier orfreis par mi bendé.
<lb n="503"/>Al chief, as piez e as costez
<lb n="504"/>Aveit vint cirges alumez;
<lb n="505"/>D'or fin erent li chandelier,
<pb n="118"/>
<lb n="506"/>D'ametiste li encensier
<lb n="507"/>Dunt il encensouent le jur
<lb n="508"/>Cele tumbe par grant honur.
<lb n="509"/>Il unt demandé e enquis
<lb n="510"/>Icels ki erent del païs
<lb n="511"/>De la tumbe ki ele esteit
<lb n="512"/>E queils hum fu ki la giseit.
<lb n="513"/>Cil comencierent a plurer
<lb n="514"/>E en plurant a recunter
<lb n="515"/>Que c'iert li mieudre chevaliers
<lb n="516"/>E li plus forz e li plus fiers,
<lb n="517"/>Li plus beaus e li plus amez
<lb n="518"/>Ki jamés seit el siecle nez.
<lb n="519"/>De ceste tere ot esté reis,
<lb n="520"/>Unques ne fu nuls si curteis.
<lb n="521"/>A Carwent fu entrepris,
<lb n="522"/>Pur l'amur d'une dame ocis.
<lb n="523"/><q>« Unques puis n'eümes seignur,
<lb n="524"/>Ainz avum atendu meint jur
<lb n="525"/>Un fiz qu'en la dame engendra,
<lb n="526"/>Si cum il dist e cumanda. »</q>
<lb n="527"/>Quant la dame oï la novele,
<lb n="528"/>A haute voiz sun fiz apele:
<lb n="529"/><q>« Beaus fiz, fet ele, avez oï
<lb n="530"/>Cum Deus nus ad menez ici ?
<lb n="531"/>C'est vostre pere ki ci gist,
<lb n="532"/>Que cist villarz a tort ocist.
<lb n="533"/>Or vus comant e rent s'espee,
<lb n="534"/>Jeo l'ai asez lung tens gardee.»</q>
<lb n="535"/>Oiant tuz li ad coneü
<lb n="536"/>Qu'il l'engendrat e sis fiz fu;
<lb n="537"/>Cum il suleit venir a li
<lb n="538"/>E cum sis sires le trahi,
<pb n="119"/>
<lb n="539"/>La verité li ad cuntee.
<lb n="540"/>Sur la tumbe cheï pasmee;
<lb n="541"/>En la paumeisun devïa,
<lb n="542"/>Unc puis a humme ne parla.
<lb n="543"/>Quant sis fiz veit que morte fu,
<lb n="544"/>Sun parastre ad le chief tolu;
<lb n="545"/>De l'espeie ki fu sun pere
<lb n="546"/>Ad dunc vengié lui e sa mere.
<lb n="547"/>Puis ke si fu dunc avenu
<lb n="548"/>E par la cité fu sceü,
<lb n="549"/>A grant honur la dame unt prise
<lb n="550"/>E el sarcu posee e mise
<lb n="551"/>Delez le cors de sun ami.
<lb n="552"/>Deus lur face bone merci !
<lb n="553"/>Lur seignur firent d'Yönec,
<lb n="554"/>Ainz que il partissent d'ilec.
</ab>
<ab rend="gv">
<lb n="555"/>Cil ki ceste aventure oïrent
<lb n="556"/>Lunc tens aprés un lai en firent
<lb n="557"/>De la pitié de la dolur
<lb n="558"/>Que cil suffrirent pur amur.
</ab>
</div>
<pb n="120"/>
<div type="lai" xml:id="mf_laustic">
<lb/>
<head>LAÜSTIC</head>
<ab rend="gv">
<lb n="1"/><hi rend="pmaj">Une</hi> aventure vus dirai
<lb n="2"/>Dunt li Bretun firent un lai.
<lb n="3"/><title rend="ital">Laüstic</title> ad nun, ceo m'est vis,
<lb n="4"/>Si l'apelent en lur païs ;
<lb n="5"/>Ceo est « russignol » en franceis
<lb n="6"/>E « nihtegale » en dreit engleis.
</ab>
<ab rend="gv">
<lb n="7"/>En Seint Mallo en la cuntree
<lb n="8"/>Ot une vile renumee.
<lb n="9"/>Dui chevalier ilec maneient
<lb n="10"/>E deus forz maisuns i aveient.
<lb n="11"/>Pur la bunté des deus baruns
<lb n="12"/>Fu de la vile bons li nuns.
<lb n="13"/>Li uns aveit femme espusee,
<lb n="14"/>Sage, curteise e acemee ;
<lb n="15"/>A merveille se teneit chiere
<lb n="16"/>Sulunc l'usage e la maniere.
<lb n="17"/>Li autres fu uns bachelers
<lb n="18"/>Bien coneüz entre ses pers,
<lb n="19"/>De pruësce, de grant valur,
<lb n="20"/>E volentiers feseit honur :
<pb n="121"/>
<lb n="21"/>Mut turneot e despendeit
<lb n="22"/>E bien donot ceo qu'il aveit.
<lb n="23"/>La femme sun veisin ama ;
<lb n="24"/>Tant la requist, tant la preia
<lb n="25"/>E tant par ot en lui grant bien
<lb n="26"/>Qu'ele l'ama sur tute rien,
<lb n="27"/>Tant pur le bien qu'ele en oï,
<lb n="28"/>Tant pur ceo qu'il iert pres de li.
<lb n="29"/>Sagement e bien s'entreamerent,
<lb n="30"/>Mut se covrirent e garderent
<lb n="31"/>Qu'il ne feussent aparceü
<lb n="32"/>Ne desturbé ne mescreü ;
<lb n="33"/>E il le poeient bien fere,
<lb n="34"/>Kar pres esteient lur repere :
<lb n="35"/>Preceines furent lur maisuns
<lb n="36"/>E lur sales e lur dunguns ;
<lb n="37"/>N'i aveit bare ne devise
<lb n="38"/>Fors un haut mur de piere bise.
<lb n="39"/>Des chambres u la dame jut,
<lb n="40"/>Quant a la fenestre s'estut,
<lb n="41"/>Poeit parler a sun ami
<lb n="42"/>De l'autre part, e il a li,
<lb n="43"/>E lur aveirs entrechangier
<lb n="44"/>E par geter e par lancier.
<lb n="45"/>N'unt gueres rien ki lur despleise,
<lb n="46"/>Mut esteient amdui a eise,
<lb n="47"/>Fors tant k'il ne poent venir
<lb n="48"/>Del tut ensemble a lur pleisir,
<lb n="49"/>Kar la dame ert estreit gardee
<lb n="50"/>Quant cil esteit en la cuntree.
<lb n="51"/>Mes de tant aveient retur,
<lb n="52"/>U fust par nuit u fust par jur,
<lb n="53"/>Qu'ensemble poeient parler.
<pb n="122"/>
<lb n="54"/>Nuls nes poeit de ceo garder
<lb n="55"/>Qu'a la fenestre n'i venissent
<lb n="56"/>E iloec ne s'entreveïssent.
<lb n="57"/>Lungement se sunt entreamé,
<lb n="58"/>Tant que ceo vint a un esté,
<lb n="59"/>Que bruil e pré sunt reverdi
<lb n="60"/>E li vergier ierent fluri ;
<lb n="61"/>Cil oiselet par grant duçur
<lb n="62"/>Mainent lur joie en sum la flur.
<lb n="63"/>Ki amur ad a sun talent,
<lb n="64"/>N'est merveille s'il i entent !
<lb n="65"/>Del chevalier vus dirai veir :
<lb n="66"/>Il i entent a sun poeir,
<lb n="67"/>E la dame de l'autre part,
<lb n="68"/>E de parler e de regart.
<lb n="69"/>Les nuiz, quant la lune luseit
<lb n="70"/>E ses sires cuchiez esteit,
<lb n="71"/>De juste lui sovent levot
<lb n="72"/>E de sun mantel s'afublot;
<lb n="73"/>A la fenestre ester veneit
<lb n="74"/>Pur sun ami qu'ele saveit
<lb n="75"/>Qu'autreteu vie demenot
<lb n="76"/>E le plus de la nuit veillot.
<lb n="77"/>Delit aveient al veeir,
<lb n="78"/>Quant plus ne poeient aveir.
<lb n="79"/>Tant i estut, tant i leva,
<lb n="80"/>Que ses sires s'en curuça
<lb n="81"/>E meintefeiz li demanda
<lb n="82"/>Pur quei levot e u ala.
<lb n="83"/><q>« Sire, la dame li respunt,
<lb n="84"/>Il nen ad joië en cest mund
<lb n="85"/>Ki n'ot le laüstic chanter.
<lb n="86"/>Pur ceo me vois ici ester.
<pb n="123"/>
<lb n="87"/>Tant ducement l'i oi la nuit
<lb n="88"/>Que mut me semble grant deduit ;
<lb n="89"/>Tant m'i delit e tant le voil
<lb n="90"/>Que jeo ne puis dormir de l'oil. »</q>
<lb n="91"/>Quant li sire ot que ele dist,
<lb n="92"/>D'ire e de maltalent en rist.
<lb n="93"/>D'une chose se purpensa :
<lb n="94"/>Le laüstic enginnera.
<lb n="95"/>Il n'ot vallet en sa meisun
<lb n="96"/>Ne face engin, reis u laçun,
<lb n="97"/>Puis les mettent par le vergier.
<lb n="98"/>N'i ot codre ne chastainier
<lb n="99"/>U il ne mettent laz u glu,
<lb n="100"/>Tant que pris l'unt e retenu.
<lb n="101"/>Quant le laüstic eurent pris,
<lb n="102"/>Al seignur fu renduz tuz vis.
<lb n="103"/>Mut en fu liez, quant il le tint.
<lb n="104"/>As chambres a la dame vint.
<lb n="105"/><q>« Dame, fet il, u estes vus ?
<lb n="106"/>Venez avant, parlez a nus !
<lb n="107"/>J'ai le laüstic enginnié
<lb n="108"/>Pur quei vus avez tant veillié.
<lb n="109"/>Des or poëz gisir en peis :
<lb n="110"/>Il ne vus esveillerat meis. »</q>
<lb n="111"/>Quant la dame l'ad entendu,
<lb n="112"/>Dolente e cureçuse fu.
<lb n="113"/>A sun seignur l'ad demandé,
<lb n="114"/>E il l'ocist par engresté :
<lb n="115"/>Le col li rumpt a ses deus meins.
<lb n="116"/>De ceo fist il ke trop vileins.
<lb n="117"/>Sur la dame le cors geta,
<lb n="118"/>Si que sun chainse ensanglanta
<lb n="119"/>Un poi desur le piz devant.
<pb n="124"/>
<lb n="120"/>De la chambre s'en ist a tant.
<lb n="121"/>La dame prent le cors petit,
<lb n="122"/>Durement plure e si maudit
<lb n="123"/>Ceus ki le laüstic traïrent,
<lb n="124"/>Les engins e les laçuns firent,
<lb n="125"/>Kar mut li unt toleit grant hait.
<lb n="126"/><q>« Lasse, fet ele, mal m'estait !
<lb n="127"/>Ne purrai mes la nuit lever
<lb n="128"/>N'aler a la fenestre ester,
<lb n="129"/>U jeo soil mun ami veeir.
<lb n="130"/>Une chose sai jeo de veir :
<lb n="131"/>Il quidera ke jeo me feigne ;
<lb n="132"/>De ceo m'estuet que cunseil preigne.
<lb n="133"/>Le laüstic li trametrai,
<lb n="134"/>L'aventure li manderai. »</q>
<lb n="135"/>En une piece de samit
<lb n="136"/>A or brusdé e tut escrit
<lb n="137"/>Ad l'oiselet envolupé ;
<lb n="138"/>Un suen vaslet ad apelé,
<lb n="139"/>Sun message li ad chargié,
<lb n="140"/>A sun ami l'ad enveié.
<lb n="141"/>Cil est al chevalier venuz ;
<lb n="142"/>De sa dame li dist saluz,
<lb n="143"/>Tut sun message li cunta,
<lb n="144"/>Le laüstic li presenta.
<lb n="145"/>Quant tut li ad dit e mustré
<lb n="146"/>E il l'aveit bien escuté,
<lb n="147"/>De l'aventure esteit dolenz ;
<lb n="148"/>Mes ne fu pas vileins ne lenz.
<lb n="149"/>Un vaisselet ad fet forgier ;
<lb n="150"/>Unques n'i ot fer ne acier,
<lb n="151"/>Tuz fu d'or fin od bones pieres,
<lb n="152"/>Mut precïuses e mut chieres ;
<pb n="125"/>
<lb n="153"/>Covercle i ot tres bien asis.
<lb n="154"/>Le laüstic ad dedenz mis,
<lb n="155"/>Puis fist la chasse enseeler.
<lb n="156"/>Tuz jurs l'ad fete od lui porter.
</ab>
<ab rend="gv">
<lb n="157"/>Cele aventure fu cuntee,
<lb n="158"/>Ne pot estre lunges celee.
<lb n="159"/>Un lai en firent li Bretun :
<lb n="160"/>Le <title rend="ital">Laüstic</title> l'apelë hum.
</ab>
</div>
<pb n="126"/>
<div type="lai" xml:id="mf_milun">
<lb/>
<head>MILUN</head>
<ab rend="gv">
<lb n="1"/><hi rend="pmaj">Ki</hi> divers cuntes veut traitier
<lb n="2"/>Diversement deit comencier
<lb n="3"/>E parler si rainablement
<lb n="4"/>K'il seit pleisibles a la gent.
<lb n="5"/>Ici comencerai <title rend="ital">Milun</title>
<lb n="6"/>E musterai par brief sermun
<lb n="7"/>Pur quei e coment fu trovez
<lb n="8"/>Li lais ki issi est numez.
</ab>
<ab rend="gv">
<lb n="9"/>Milun fu de Suhtwales nez.
<lb n="10"/>Puis le jur k'il fu adubez
<lb n="11"/>Ne trova un sul chevalier
<lb n="12"/>Ki l'abatist de sun destrier.
<lb n="13"/>Mut par esteit bons chevaliers,
<lb n="14"/>Francs e hardiz, curteis e fiers.
<lb n="15"/>Mut fu coneüz en Irlande,
<lb n="16"/>En Norwejë e en Guhtlande;
<lb n="17"/>En Logrë e en Albanie
<lb n="18"/>Eurent plusur de lui envie.
<lb n="19"/>Pur sa pruësce iert mut amez
<pb n="127"/>
<lb n="20"/>E de muz princes honurez.
<lb n="21"/>En sa cuntree ot un barun,
<lb n="22"/>Mes jeo ne sai numer sun nun;
<lb n="23"/>Il aveit une fille bele
<lb n="24"/>E mut curteise dameisele.
<lb n="25"/>Ele ot oï Milun nomer,
<lb n="26"/>Mut le cumençat a amer.
<lb n="27"/>Par sun message li manda
<lb n="28"/>Que, si li plest, el l'amera.
<lb n="29"/>Milun fu liez de la novele,
<lb n="30"/>S'en mercïat la dameisele;
<lb n="31"/>Volentiers otriat l'amur:
<lb n="32"/>N'en partirat jamés nul jur !
<lb n="33"/>Asez li fait curteis respuns.
<lb n="34"/>Al message dona granz duns
<lb n="35"/>E grant amistié li premet.
<lb n="36"/><q>«Amis, fet il, or t'entremet
<lb n="37"/>Qu'a m'amie puisse parler
<lb n="38"/>E de nostre cunseil celer.
<lb n="39"/>Mun anel d'or li porterez
<lb n="40"/>E de meie part li durez.
<lb n="41"/>Quant li plerra, si vien pur mei
<lb n="42"/>E jeo irai ensemble od tei.»</q>
<lb n="43"/>Cil prent cungié e si le lait.
<lb n="44"/>A sa dameisele revait,
<lb n="45"/>L'anel li dune, si li dist
<lb n="46"/>Que bien ad fet ceo ke il quist.
<lb n="47"/>Mut fu la dameisele liee
<lb n="48"/>De l'amur issi otriee.
</ab>
<ab rend="gv">
<lb n="49"/>Delez sa chambre en un vergier
<lb n="50"/>U ele alout esbanïer,
<lb n="51"/>La justouent lur parlement
<pb n="128"/>
<lb n="52"/>Milun e ele bien suvent.
<lb n="53"/>Tant i vint Milun, tant l'ama
<lb n="54"/>Que la dameisele enceinta.
<lb n="55"/>Quant aparceit qu'ele est enceinte,
<lb n="56"/>Milun manda, si fist sa pleinte,
<lb n="57"/>Dist li cument est avenu:
<lb n="58"/>S'onur e sun bien ad perdu,
<lb n="59"/>Quant de tel fet s'est entremise;
<lb n="60"/>De li ert faite granz justise:
<lb n="61"/>A gleive serat turmentee
<lb n="62"/>U vendue en autre cuntree.
<lb n="63"/>Ceo fu custume as ancïens,
<lb n="64"/>Issi teneient en cel tens.
<lb n="65"/>Milun respunt que il fera
<lb n="66"/>Ceo que ele cunseillera.
<lb n="67"/><q>« Quant li enfes, fait ele, ert nez,
<lb n="68"/>A ma serur le porterez
<lb n="69"/>Ki en Norhumbre est marïee,
<lb n="70"/>Riche dame, pruz e senee,
<lb n="71"/>Si li manderez par escrit
<lb n="72"/>E par paroles e par dit
<lb n="73"/>Que ceo est l'enfant sa serur,
<lb n="74"/>S'en ad suffert meinte dolur.
<lb n="75"/>Ore gart k'il seit bien nuriz,
<lb n="76"/>Queil ke ço seit, u fille u fiz.
<lb n="77"/>Vostre anel al col li pendrai
<lb n="78"/>E un brief li enveierai;
<lb n="79"/>Escriz i ert li nuns sun pere
<lb n="80"/>E l'aventure de sa mere.
<lb n="81"/>Quant il serat granz e creüz
<lb n="82"/>E en tel eage venuz
<lb n="83"/>Que il sache reisun entendre,
<lb n="84"/>Le brief e l'anel li deit rendre,
<pb n="129"/>
<lb n="85"/>Si li cumant tant a garder
<lb n="86"/>Que sun pere puisse trover. »</q>
</ab>
<ab rend="gv">
<lb n="87"/>A sun cunseil se sunt tenu,
<lb n="88"/>Tant que li termes est venu
<lb n="89"/>Que la dameisele enfanta.
<lb n="90"/>Une vielle ki la garda,
<lb n="91"/>A ki tut sun estre geï,
<lb n="92"/>Tant la cela, tant la covri,
<lb n="93"/>Unques n'en fu aparcevance
<lb n="94"/>En parole ne en semblance.
<lb n="95"/>La meschine ot un fiz mut bel.
<lb n="96"/>Al col li pendirent l'anel
<lb n="97"/>E une aumoniere de seie
<lb n="98"/>Avoec le brief, que nuls nel veie;
<lb n="99"/>Puis le cuchent en un bercel,
<lb n="100"/>Envolupé d'un blanc lincel.
<lb n="101"/>Dedesuz la teste a l'enfant
<lb n="102"/>Mistrent un oreiller vaillant
<lb n="103"/>E desus lui un covertur
<lb n="104"/>Urlé de martre tut entur.
<lb n="105"/>La vielle l'ad Milun baillié,
<lb n="106"/>Ki l'ot atendue el vergier.
<lb n="107"/>Il le cumaunda a teu gent
<lb n="108"/>Ki l'i porterent lëaument.
<lb n="109"/>Par les viles u il errouent
<lb n="110"/>Set feiz le jur se resposoent;
<lb n="111"/>L'enfant feseient aleitier,
<lb n="112"/>Cuchier de nuvel e baignier.
<lb n="113"/>Tant unt le dreit chemin erré
<lb n="114"/>Qu'a la dame l'unt comandé.
<lb n="115"/>El le receut, si l'en fu bel;
<lb n="116"/>Le brief li baille e le seel.
<pb n="130"/>
<lb n="117"/>Quant ele sot ki il esteit,
<lb n="118"/>A merveille le cheriseit.
<lb n="119"/>Cil ki l'enfant eurent porté
<lb n="120"/>En lur païs sunt returné.
</ab>
<ab rend="gv">
<lb n="121"/>Milun eissi fors de sa tere
<lb n="122"/>En soudees pur sun pris quere.
<lb n="123"/>S'amie remest a meisun.
<lb n="124"/>Sis peres li duna barun,
<lb n="125"/>Un mut riche humme del païs,
<lb n="126"/>Mut esforcible e de grant pris.
<lb n="127"/>Quant ele sot cele aventure,
<lb n="128"/>Mut est dolente a demesure
<lb n="129"/>E suvent regrette Milun,
<lb n="130"/>Kar mut dute la mesprisum
<lb n="131"/>De ceo qu'ele ot eü enfant;
<lb n="132"/>Il le savra demeintenant.
<lb n="133"/><q>« Lasse, fet ele, que ferai ?
<lb n="134"/>Avrai seignur ? Cum le prendrai ?
<lb n="135"/>Ja ne sui jeo mie pucele;
<lb n="136"/>A tuz jurs mes serai ancele.
<lb n="137"/>Jeo ne soi pas que fust issi,
<lb n="138"/>Ainz quidoue aveir mun ami;
<lb n="139"/>Entre nus celisum l'afaire,
<lb n="140"/>Ja ne l'oïsse aillurs retraire.
<lb n="141"/>Mieuz me vendreit murir que vivre !
<lb n="142"/>Mes jeo ne sui mie delivre,
<lb n="143"/>Ainz ai asez sur mei gardeins
<lb n="144"/>Vieuz e jeofnes, mes chamberleins,
<lb n="145"/>Ki tuz jurz heent bone amur
<lb n="146"/>E se delitent en tristur.
<lb n="147"/>Or m'estuvrat issi suffrir,
<lb n="148"/>Lasse ! quant jeo ne puis murir. »</q>
<pb n="131"/>
<lb n="149"/>Al terme k'ele fu donee,
<lb n="150"/>Sis sires l'en ad amenee.
</ab>
<ab rend="gv">
<lb n="151"/>Milun revint en sun païs.
<lb n="152"/>Mut fu dolenz e mut pensis,
<lb n="153"/>Grant doel fist, grant doel demena,
<lb n="154"/>Mes de ceo se recunforta
<lb n="155"/>Que pres esteit de sa cuntree
<lb n="156"/>Cele k'il tant aveit amee.
<lb n="157"/>Milun se prist a purpenser
<lb n="158"/>Coment il li purrat mander,
<lb n="159"/>Si qu'il ne seit aparceüz,
<lb n="160"/>Qu'il est el païs revenuz.
<lb n="161"/>Ses lettres fist, sis seela.
<lb n="162"/>Un cisne aveit k'il mut ama:
<lb n="163"/>Le brief li ad al col lïé
<lb n="164"/>E dedenz la plume muscié.
<lb n="165"/>Un suen esquïer apela,
<lb n="166"/>Sun message li encharga:
<lb n="167"/><q>« Va tost, fet il, change tes dras !
<lb n="168"/>Al chastel m'amie en irras,
<lb n="169"/>Mun cisne porteras od tei;
<lb n="170"/>Garde que en prenges cunrei:
<lb n="171"/>U par servant u par meschine,
<lb n="172"/>Que presentez li seit li cisne ! »</q>
<lb n="173"/>Cil ad fet sun comandement;
<lb n="174"/>A tant s'en vet, le cigne prent.
<lb n="175"/>Tut le dreit chemin que il sot
<lb n="176"/>Al chastel vint, si cum il pot.
<lb n="177"/>Par mi la vile est trespassez,
<lb n="178"/>A la mestre porte est alez.
<lb n="179"/>Le portier apelat a sei:
<lb n="180"/><q>« Amis, fet il, entent a mei !
<pb n="132"/>
<lb n="181"/>Jeo sui uns hum de tel mestier,
<lb n="182"/>D'oiseus prendre me sai aidier.
<lb n="183"/>Une archiee suz Karlïun
<lb n="184"/>Pris un cisnë od mun laçun.
<lb n="185"/>Pur force e pur meintenement
<lb n="186"/>La dame en voil fere present,
<lb n="187"/>Que jeo ne seie desturbez,
<lb n="188"/>En cest païs achaisunez. »</q>
<lb n="189"/>Li bachelers li respundi:
<lb n="190"/><q>« Amis, nuls ne parole od li;
<lb n="191"/>Mes nepurec j'irai saveir
<lb n="192"/>Si jeo poeie liu veeir
<lb n="193"/>Que jeo t'i peüsse mener,
<lb n="194"/>Jeo te fereie a li parler.»</q>
<lb n="195"/>En la sale vint li portiers,
<lb n="196"/>N'i trova fors deus chevaliers;
<lb n="197"/>Sur une grant table seeient,
<lb n="198"/>Od uns eschés se deduieient.
<lb n="199"/>Hastivement returne ariere,
<lb n="200"/>Celui ameine en teu maniere
<lb n="201"/>Que de nului n'i fu sceüz,
<lb n="202"/>Desturbez ne aparceüz.
<lb n="203"/>A la chambre vient, si apele;
<lb n="204"/>L'us lur ovri une pucele.
<lb n="205"/>Cil sunt devant la dame alé,
<lb n="206"/>Si unt le cigne presenté.
<lb n="207"/>Ele apelat un suen vallet,
<lb n="208"/>Puis si li dit: <q>« Or t'entremet
<lb n="209"/>Que mis cignes seit bien gardez
<lb n="210"/>E ke il eit vïande asez.
<lb n="211"/>- Dame, fet cil ki l'aporta,
<lb n="212"/>Ja nuls fors vus nel recevra;
<lb n="213"/>E gia est ceo presenz rëaus:
<pb n="133"/>
<lb n="214"/>Veez cum il est bons e beaus ! »</q>
<lb n="215"/>Entre ses mains li baille e rent,
<lb n="216"/>El le receit mut bonement.
<lb n="217"/>Le col li manie e le chief,
<lb n="218"/>Desuz la plume sent le brief;
<lb n="219"/>Li sancs li remut e fremi:
<lb n="220"/>Bien sot qu'il vint de sun ami.
<lb n="221"/>Celui ad fet del suen doner,
<lb n="222"/>Si l'en cumandë a aler.
<lb n="223"/>Quant la chambre fu delivree,
<lb n="224"/>Une meschine ad apelee.
<lb n="225"/>Le brief aveient deslïé,
<lb n="226"/>Ele en ad le seel brusié.
<lb n="227"/>Al primier chief trovat « Milun »;
<lb n="228"/>De sun ami cunut le nun:
<lb n="229"/>Cent feiz le baisë en plurant,
<lb n="230"/>Ainz qu'ele puïst dire avant !
<lb n="231"/>Al chief de piece veit l'escrit,
<lb n="232"/>Ceo k'il ot cumandé e dit:
<lb n="233"/>Les granz peines e la dolur
<lb n="234"/>Que Milun seofre nuit e jur;
<lb n="235"/><q>« Ore est del tut en sun pleisir
<lb n="236"/>De lui ocire u de garir.
<lb n="237"/>S'ele seüst engin trover
<lb n="238"/>Cum il peüst a li parler,
<lb n="239"/>Par ses lettres li remandast
<lb n="240"/>E le cisne li renveast.
<lb n="241"/>Primes le face bien garder,
<lb n="242"/>Puis si le laist tant jeüner
<lb n="243"/>Treis jurs que il ne seit peüz;
<lb n="244"/>Li briefs li seit al col penduz,
<lb n="245"/>Laist l'en aler: il volera
<lb n="246"/>La u il primes conversa. »</q>
<pb n="134"/>
<lb n="247"/>Quant ele ot tut l'escrit veü
<lb n="248"/>E ceo qu'il i ot entendu,
<lb n="249"/>Le cigne fet bien surjurner
<lb n="250"/>E forment pestre e abevrer.
<lb n="251"/>Dedenz sa chambre un meis le tint.
</ab>
<ab rend="gv">
<lb n="252"/>Mes ore oëz cum l'en avint !
<lb n="253"/>Tant quist par art e par engin
<lb n="254"/>Ke ele ot enke e parchemin.
<lb n="255"/>Un brief escrit tel cum li plot,
<lb n="256"/>Od un anel l'enseelot.
<lb n="257"/>Le cigne ot laissié jeüner,
<lb n="258"/>Al col li pent, sil laist aler.
<lb n="259"/>Li oiseus esteit fameillus
<lb n="260"/>E de vïande coveitus:
<lb n="261"/>Hastivement est revenuz
<lb n="262"/>La dunt il primes fu venuz.
<lb n="263"/>En la vile e en la meisun
<lb n="264"/>Descent devant les piez Milun.
<lb n="265"/>Quant il le vit, mut en fu liez !
<lb n="266"/>Par les eles le prent haitiez;
<lb n="267"/>Il apela un despensier,
<lb n="268"/>Si li fet doner a mangier.
<lb n="269"/>Del col li ad le brief osté,
<lb n="270"/>De chief en chief l'ad esgardé,
<lb n="271"/>Des enseignes qu'il i trova
<lb n="272"/>E des saluz se reheita:
<lb n="273"/><q>« Ne poet sanz lui nul bien aveir,
<lb n="274"/>Or li remant tut sun voleir
<lb n="275"/>Par le cigne sifaitement. »</q>
<lb n="276"/>Si ferat il hastivement.
</ab>
<ab rend="gv">
<lb n="277"/>Vint anz menerent cele vie
<lb n="278"/>Milun entre lui e s'amie.
<pb n="135"/>
<lb n="279"/>Del cigne firent messagier,
<lb n="280"/>N'i aveient autre enparlier,
<lb n="281"/>E sil feseient jeüner
<lb n="282"/>Ainz qu'il le lessassent aler.
<lb n="283"/>Cil a ki li oiseus veneit,
<lb n="284"/>Ceo sachiez que il le peisseit.
<lb n="285"/>Ensemble viendrent plusurs feiz.
<lb n="286"/>Nuls ne poet estre si destreiz
<lb n="287"/>Ne si tenuz estreitement
<lb n="288"/>Que il ne truisse liu sovent.
</ab>
<ab rend="gv">
<lb n="289"/>La dame ki lur fiz nurri,
<lb n="290"/>Tant ot esté ensemble od li
<lb n="291"/>Qu'il esteit venuz en eé.
<lb n="292"/>A chevalier l'ad adubé;
<lb n="293"/>Mut i aveit gent dameisel !
<lb n="294"/>Le brief li rendi e l'anel,
<lb n="295"/>Puis li ad dit ki est sa mere
<lb n="296"/>E l'aventure de sun pere
<lb n="297"/>E cum il est bons chevaliers,
<lb n="298"/>Tant pruz, si hardiz e si fiers,
<lb n="299"/>N'ot en la tere nul meillur,
<lb n="300"/>De sun pris ne de sa valur.
<lb n="301"/>Quant la dame li ot mustré
<lb n="302"/>E il l'aveit bien escuté,
<lb n="303"/>Del bien sun pere s'esjoï.
<lb n="304"/>Liez fu de ceo k'il ot oï !
<lb n="305"/>A sei meïsmes pense e dit:
<lb n="306"/><q>« Mut se deit hum preisier petit,
<lb n="307"/>Quant il issi fu engendrez
<lb n="308"/>E sis pere est si alosez,
<lb n="309"/>S'il ne se met en greinur pris
<lb n="310"/>Fors de la tere e del païs. »</q>
<pb n="136"/>
<lb n="311"/>Asez aveit sun estuveir,
<lb n="312"/>Il ne demure fors le seir.
<lb n="313"/>El demain aveit pris cungié;
<lb n="314"/>La dame l'ad mut chastïé
<lb n="315"/>E de bien fere amonesté,
<lb n="316"/>Asez li ad aveir doné.
<lb n="317"/>A Suhthamptune vait passer;
<lb n="318"/>Cum il ainz pot se mist en mer.
<lb n="319"/>A Barbefluet est arivez,
<lb n="320"/>Dreit en Brutaine en est alez.
<lb n="321"/>La despendi e turneia,
<lb n="322"/>As riches hummes s'acuinta.
<lb n="323"/>Unques ne vint en nul estur
<lb n="324"/>Que l'en nel tenist al meillur.
<lb n="325"/>Les povres chevaliers amot;
<lb n="326"/>Ceo que des riches gaainot
<lb n="327"/>Lur donout e sis reteneit
<lb n="328"/>E mut largement despendeit.
<lb n="329"/>Unques sun voil ne surjurna:
<lb n="330"/>De tutes les teres de la
<lb n="331"/>Porta le pris e la valur.
<lb n="332"/>Mut fu curteis, mut sot honur.
<lb n="333"/>De sa bunté e de sun pris
<lb n="334"/>Veit la novele en sun païs
<lb n="335"/>Que uns damisels de la tere,
<lb n="336"/>Ki passa mer pur sun pris quere,
<lb n="337"/>Puis ad tant fet par sa pruësce,
<lb n="338"/>Par sa bunté, par sa largesce,
<lb n="339"/>Que cil ki nel seivent numer
<lb n="340"/>L'apeloent partut : « Sanz Per ».
</ab>
<ab rend="gv">
<lb n="341"/>Milun oï celui loër
<lb n="342"/>E les biens de lui recunter.
<pb n="137"/>
<lb n="343"/>Mut ert dolenz, mut se pleigneit
<lb n="344"/>Del chevalier ki tant valeit:
<lb n="345"/>Pur tant cum il peüst errer
<lb n="346"/>Ne turneier n'armes porter,
<lb n="347"/>Ne deüst nuls del païs nez
<lb n="348"/>Estre preisiez ne alosez !
<lb n="349"/>D'une chose se purpensa:
<lb n="350"/>Hastivement mer passera,
<lb n="351"/>Si justera al chevalier
<lb n="352"/>Pur lui leidir e empeirier.
<lb n="353"/>Par ire se vodra cumbatre:
<lb n="354"/>S'il le poet del cheval abatre,
<lb n="355"/>Dunc serat il en fin honiz.
<lb n="356"/>Aprés irra quere sun fiz
<lb n="357"/>Ki fors del païs est eissuz,
<lb n="358"/>Mes ne saveit qu'ert devenuz.
<lb n="359"/>A s'amie le fet saveir,
<lb n="360"/>Cungié voleit de li aveir.
<lb n="361"/>Tut sun curage li manda;
<lb n="362"/>Brief e seel li enveia
<lb n="363"/>Par le cigne, mun escïent:
<lb n="364"/>Or li remandast sun talent !
<lb n="365"/>Quant ele oï sa volenté,
<lb n="366"/>Mercie l'en, si li sot gré,
<lb n="367"/>Quant pur lur fiz trover e quere
<lb n="368"/>Voleit eissir fors de la tere
<lb n="369"/>E pur le bien de lui mustrer;
<lb n="370"/>Nel voleit mie desturber.
<lb n="371"/>Milun oï le mandement;
<lb n="372"/>Il s'aparaille richement.
<lb n="373"/>En Normendië est passez,
<lb n="374"/>Puis est desqu'en Brutaine alez.
<lb n="375"/>Mut s'aquointa a plusurs genz,
<pb n="138"/>
<lb n="376"/>Mut cercha les turneiemenz;
<lb n="377"/>Riches osteus teneit sovent
<lb n="378"/>E si dunot curteisement.
</ab>
<ab rend="gv">
<lb n="379"/>Tut un yver, ceo m'est avis,
<lb n="380"/>Conversa Milun el païs;
<lb n="381"/>Plusurs bons chevaliers retint.
<lb n="382"/>Desque aprés la Paske vint,
<lb n="383"/>K'il recumencent les turneiz
<lb n="384"/>E les gueres e les dereiz.
<lb n="385"/>Al Munt Seint Michel s'asemblerent;
<lb n="386"/>Normein e Bretun i alerent,
<lb n="387"/>E li Flamenc e li Franceis,
<lb n="388"/>Mes n'i ot gueres des Engleis.
<lb n="389"/>Milun i est alez primiers,
<lb n="390"/>Ki mut esteit hardiz e fiers.
<lb n="391"/>Le bon chevalier demanda.
<lb n="392"/>Asez i ot ki li cunta
<lb n="393"/>De queil part il esteit venuz;
<lb n="394"/>A ses armes, a ses escuz,
<lb n="395"/>Tost l'eurent a Milun mustré,
<lb n="396"/>E il l'aveit bien esgardé.
<lb n="397"/>Li turneiemenz s'asembla.
<lb n="398"/>Ki juste quist, tost la trova;
<lb n="399"/>Ki aukes volt les rens cerchier,
<lb n="400"/>Tost i pout perdre u gaaignier
<lb n="401"/>E encuntrer un cumpainun.
<lb n="402"/>Tant vus voil dire de Milun:
<lb n="403"/>Mut le fist bien en cel estur
<lb n="404"/>E mut i fu preisiez le jur,
<lb n="405"/>Mes li vallez dunt jeo vus di
<lb n="406"/>Sur tuz les autres ot le cri;
<lb n="407"/>Ne s'i pot nuls acumparer
<pb n="139"/>
<lb n="408"/>De turneier ne de juster.
<lb n="409"/>Milun le vit si cuntenir,
<lb n="410"/>Si bien puindre e si bien ferir,
<lb n="411"/>Par mi tut ceo k'il l'envïot,
<lb n="412"/>Mut li fu bel e mut li plot.
<lb n="413"/>Al renc se met encuntre lui,
<lb n="414"/>Ensemble justerent amdui.
<lb n="415"/>Milun le fiert si durement,
<lb n="416"/>S'anste depiece veirement,
<lb n="417"/>Mes ne l'aveit mie abatu.
<lb n="418"/>Ja l'aveit cil lui si feru
<lb n="419"/>Que jus del cheval l'abati.
<lb n="420"/>Desuz la ventaille choisi
<lb n="421"/>La barbe e les chevoz chanuz:
<lb n="422"/>Mut li pesa k'il fu cheüz !
<lb n="423"/>Par la reisne le cheval prent,
<lb n="424"/>Devant lui le tient en present,
<lb n="425"/>Puis li ad dit: <q>« Sire, muntez !
<lb n="426"/>Mut sui dolenz e trespensez
<lb n="427"/>Que nul humme de vostre eage
<lb n="428"/>Deüsse faire tel utrage. »</q>
<lb n="429"/>Milun saut sus, mut li fu bel;
<lb n="430"/>Al dei celui cunuit l'anel,
<lb n="431"/>Quant il li rendi sun cheval.
<lb n="432"/>Il areisune le vassal:
<lb n="433"/><q>« Amis, fet il, a mei entent !
<lb n="434"/>Pur amur Deu omnipotent,
<lb n="435"/>Di mei cument ad nun tis pere !
<lb n="436"/>Cum as tu nun ? Ki est ta mere ?
<lb n="437"/>Saveir en voil la verité.
<lb n="438"/>Mut ai veü, mut ai erré,
<lb n="439"/>Mut ai cerchiees autres teres
<lb n="440"/>Par turneiemenz e par gueres:
<pb n="140"/>
<lb n="441"/>Unques pur coup de chevalier
<lb n="442"/>Ne chaï mes de mun destrier !
<lb n="443"/>Tu m'as abatu al juster:
<lb n="444"/>A merveille te puis amer ! »</q>
<lb n="445"/>Cil li respunt: <q>« Jo vus dirai
<lb n="446"/>De mun pere tant cum j'en sai.
<lb n="447"/>Jeo quid k'il est de Gales nez
<lb n="448"/>E si est Milun apelez.
<lb n="449"/>Fillë a un riche humme ama,
<lb n="450"/>Celeement m'i engendra.
<lb n="451"/>En Norhumbre fu enveiez;
<lb n="452"/>La fu nurriz e enseignez.
<lb n="453"/>Une meie aunte me nurri;
<lb n="454"/>Tant me garda ensemble od li,
<lb n="455"/>Cheval e armes me dona,
<lb n="456"/>En ceste tere m'enveia.
<lb n="457"/>Ci ai lungement conversé.
<lb n="458"/>En talent ai e en pensé,
<lb n="459"/>Hastivement mer passerai,
<lb n="460"/>En ma cuntreie m'en irrai.
<lb n="461"/>Saveir voil l'estre de mun pere,
<lb n="462"/>Cum il se cuntient vers ma mere.
<lb n="463"/>Tel anel d'or li musterai
<lb n="464"/>E teus enseignes li dirai,
<lb n="465"/>Ja ne me vodra reneier,
<lb n="466"/>Ainz m'amerat e tendrat chier. »</q>
<lb n="467"/>Quant Milun l'ot issi parler,
<lb n="468"/>Il ne poeit plus escuter:
<lb n="469"/>Avant sailli hastivement,
<lb n="470"/>Par le pan del hauberc le prent.
<lb n="471"/><q>« E Deu ! fait il, cum sui gariz !
<lb n="472"/>Par fei, amis, tu es mis fiz !
<lb n="473"/>Pur tei trover e pur tei quere
<pb n="141"/>
<lb n="474"/>Eissi uan fors de ma tere. »</q>
<lb n="475"/>Quant cil l'oï, a pié descent,
<lb n="476"/>Sun peire baisa ducement;
<lb n="477"/>Mut bel semblant entre eus feseient
<lb n="478"/>E iteus paroles diseient
<lb n="479"/>Que li autre kis esgardouent
<lb n="480"/>De joie e de pitié plurouent.
<lb n="481"/>Quant li turneiemenz depart,
<lb n="482"/>Milun s'en vet; mut li est tart
<lb n="483"/>Qu'a sun fiz parolt a leisir
<lb n="484"/>E qu'il li die sun pleisir.
<lb n="485"/>En un ostel furent la nuit;
<lb n="486"/>Asez eurent joie e deduit
<lb n="487"/>De chevaliers a grant plenté.
<lb n="488"/>Milun ad a sun fiz cunté
<lb n="489"/>De sa mere cum il l'ama,
<lb n="490"/>E cum sis peres la duna
<lb n="491"/>A un barun de sa cuntree,
<lb n="492"/>E cument il l'ad puis amee
<lb n="493"/>E ele lui de bon curage,
<lb n="494"/>E cum del cigne fist message:
<lb n="495"/>Ses lettres li feseit porter,
<lb n="496"/>Ne s'osot en nul liu fïer.
<lb n="497"/>Li fiz respunt: <q>« Par fei, bels pere,
<lb n="498"/>Assemblerai vus e ma mere !
<lb n="499"/>Sun seignur qu'ele ad ocirai
<lb n="500"/>E espuser la vus ferai. »</q>
</ab>
<ab rend="gv">
<lb n="501"/>Cele parole dunc lessierent
<lb n="502"/>E el demain s'apareillerent;
<lb n="503"/>Cungié pernent de lur amis,
<lb n="504"/>Si s'en revunt en lur païs.
<lb n="505"/>Mer passerent hastivement,
<pb n="142"/>
<lb n="506"/>Bon oré eurent e fort vent.
<lb n="507"/>Si cum il eirent le chemin,
<lb n="508"/>Si encuntrerent un meschin.
<lb n="509"/>De l'amie Milun veneit,
<lb n="510"/>En Bretaigne passer voleit;
<lb n="511"/>Ele l'i aveit enveié.
<lb n="512"/>Ore ad sun travail acurcié !
<lb n="513"/>Un brief li baille enseelé;
<lb n="514"/>Par parole li ad cunté
<lb n="515"/>Que s'en venist, ne demurast:
<lb n="516"/>Morz est sis sire, or s'en hastast !
<lb n="517"/>Quant Milun oï la novele,
<lb n="518"/>A merveille li sembla bele !
<lb n="519"/>A sun fiz l'ad mustré e dit.
<lb n="520"/>N'i ot essuigne ne respit:
<lb n="521"/>Tant eirent que il sunt venu
<lb n="522"/>Al chastel u la dame fu.
<lb n="523"/>Mut par fu liee de sun fiz
<lb n="524"/>Ki tant esteit pruz e gentiz.
<lb n="525"/>Unc ne demanderent parent:
<lb n="526"/>Sanz cunseil de tute autre gent
<lb n="527"/>Lur fiz amdeus les assembla,
<lb n="528"/>La mere a sun pere dona.
<lb n="529"/>En grant bien e en grant duçur
<lb n="530"/>Vesquirent puis e nuit e jur.
</ab>
<ab rend="gv">
<lb n="531"/>De lur amur e de lur bien
<lb n="532"/>Firent un lai li auncïen,
<lb n="533"/>E jeo, ki l'ai mis en escrit,
<lb n="534"/>Al recunter mut me delit.
</ab>
</div>
<pb n="143"/>
<div type="lai" xml:id="mf_chaitivel">
<lb/>
<head>CHAITIVEL</head>
<ab rend="gv">
<lb n="1"/><hi rend="pmaj">Talent</hi> me prist de remembrer
<lb n="2"/>Un lai dunt jo oï parler.
<lb n="3"/>L'aventure vus en dirai
<lb n="4"/>E la cité vus numerai
<lb n="5"/>U il fu nez e cum ot nun:
<lb n="6"/>Le <title rend="ital">Chaitivel</title> l'apelet hum,
<lb n="7"/>E si i ad plusurs de ceus
<lb n="8"/>Ki l'apelent <title rend="ital">Les Quatre Deuls</title>.
</ab>
<ab rend="gv">
<lb n="9"/>En Bretaine a Nantes maneit
<lb n="10"/>Une dame ki mut valeit
<lb n="11"/>De beauté e d'enseignement
<lb n="12"/>E de tut bon affeitement.
<lb n="13"/>N'ot en la tere chevalier
<lb n="14"/>Ki aukes feïst a preisier,
<lb n="15"/>Pur ceo qu'une feiz la veïst,
<lb n="16"/>Ki ne l'amast e requeïst.
<lb n="17"/>El nes pot mie tuz amer
<lb n="18"/>Ne el nes vot mie tuer.
<lb n="19"/>Tutes les dames d'une tere
<lb n="20"/>Vendreit mieuz d'amer e requere
<pb n="144"/>
<lb n="21"/>Que un fol de sun pan tolir,
<lb n="22"/>Kar cil voelt an eire ferir.
<lb n="23"/>La dame sait a celui gré
<lb n="24"/>De sue bone volunté;
<lb n="25"/>Pur quant, s'ele nel veolt oïr,
<lb n="26"/>Nel deit de paroles leidir,
<lb n="27"/>Mes enurer e tenir chier,
<lb n="28"/>A gré servir e mercïer.
</ab>
<ab rend="gv">
<lb n="29"/>La dame dunt jo voil cunter,
<lb n="30"/>Ki tant fu requise d'amer
<lb n="31"/>Pur sa beauté, pur sa valur,
<lb n="32"/>S'en entremistrent nuit e jur.
<lb n="33"/>En Bretaine ot quatre baruns,
<lb n="34"/>Mes jeo ne sai numer lur nuns;
<lb n="35"/>Il n'aveient gueres d'eé,
<lb n="36"/>Mes mut erent de grant beauté
<lb n="37"/>E chevalier pruz e vaillant,
<lb n="38"/>Large, curteis e despendant.
<lb n="39"/>Mut par esteient de grant pris
<lb n="40"/>E gentil humme del païs.
<lb n="41"/>Icil quatre la dame amoent
<lb n="42"/>E de bien fere se penoent;
<lb n="43"/>Pur li e pur s'amur aveir
<lb n="44"/>I meteit chescuns sun poeir.
<lb n="45"/>Chescuns par sei la requereit
<lb n="46"/>E tute sa peine i meteit;
<lb n="47"/>N'i ot celui ki ne quidast
<lb n="48"/>Que mieuz d'autre n'i espleitast.
<lb n="49"/>La dame fu de mut grant sens:
<lb n="50"/>En respit mist e en purpens
<lb n="51"/>Pur saveir e pur demander
<lb n="52"/>Li queils sereit mieuz a amer.
<pb n="145"/>
<lb n="53"/>Tant furent tuit de grant valur,
<lb n="54"/>Ne pot eslire le meillur.
<lb n="55"/>Ne volt les treis perdre pur l'un:
<lb n="56"/>Bel semblant feseit a chescun,
<lb n="57"/>Ses druëries lur donout,
<lb n="58"/>Ses messages lur enveiout.
<lb n="59"/>Li uns de l'autre le saveit,
<lb n="60"/>Mes departir nuls nes poeit:
<lb n="61"/>Par bel servir e par preier
<lb n="62"/>Quidot chescuns mieuz espleitier.
<lb n="63"/>A l'assembler des chevaliers
<lb n="64"/>Voleit chescuns estre primiers
<lb n="65"/>De bien fere, si il peüst,
<lb n="66"/>Pur ceo qu'a la dame pleüst.
<lb n="67"/>Tuit la teneient pur amie,
<lb n="68"/>Tuit portouent sa druërie,
<lb n="69"/>Anel u mance u gumfanun,
<lb n="70"/>E chescuns escriot sun nun.
</ab>
<ab rend="gv">
<lb n="71"/>Tuz quatre les ama e tint,
<lb n="72"/>Tant qu'aprés une Paske vint
<lb n="73"/>Que devant Nantes la cité
<lb n="74"/>Ot un turneiement crié.
<lb n="75"/>Pur aquointier les quatre druz
<lb n="76"/>I sunt d'autre païs venuz
<lb n="77"/>E li Franceis e li Norman
<lb n="78"/>E li Flemenc e li Breban;
<lb n="79"/>Li Buluineis, li Angevin
<lb n="80"/>E cil ki pres furent veisin,
<lb n="81"/>Tuit i sunt volentiers alé:
<lb n="82"/>Lunc tens aveient surjurné !
<lb n="83"/>Al vespre del turneiement
<lb n="84"/>S'entreferirent durement.
<pb n="146"/>
<lb n="85"/>Li quatre dru furent armé
<lb n="86"/>E eissirent de la cité.
<lb n="87"/>Lur chevalier viendrent aprés,
<lb n="88"/>Mes sur eus quatre fu li fes.
<lb n="89"/>Cil defors les unt coneüz
<lb n="90"/>As enseignes e as escuz;
<lb n="91"/>Cuntre eus enveient chevaliers,
<lb n="92"/>Deus Flamens e deus Henoiers,
<lb n="93"/>Apareillez cume de puindre.
<lb n="94"/>N'i ad celui ne voille juindre !
<lb n="95"/>Cil les virent vers eus venir;
<lb n="96"/>N'aveient talent de fuïr:
<lb n="97"/>Lance baissiee, a esperun,
<lb n="98"/>Choisi chescuns sun cumpainun.
<lb n="99"/>Par tel haïr s'entreferirent
<lb n="100"/>Que li quatre defors cheïrent;
<lb n="101"/>Il n'eurent cure des destriers,
<lb n="102"/>Ainz les laissierent estraiers;
<lb n="103"/>Sur les abatuz se resturent.
<lb n="104"/>Lur chevalier les succururent.
<lb n="105"/>A la rescusse ot grant medlee,
<lb n="106"/>Meint coup i ot feru d'espee.
<lb n="107"/>La dame fu sur une tur,
<lb n="108"/>Bien choisi les suens e les lur;
<lb n="109"/>Ses druz i vit mut bien aidier,
<lb n="110"/>Ne seit le queil deit plus preisier.
<lb n="111"/>Li turneiemenz cumença,
<lb n="112"/>Li reng crurent, mut espessa.
<lb n="113"/>Devant la porte meinte feiz
<lb n="114"/>Fu le jur mellez li turneiz.
<lb n="115"/>Si quatre dru bien le feseient,
<lb n="116"/>Si ke de tuz le pris aveient,
<lb n="117"/>Tant ke ceo vint a l'avesprer
<pb n="147"/>
<lb n="118"/>Que il deveient desevrer;
<lb n="119"/>Trop folement s'abaundonerent
<lb n="120"/>Luinz de lur gent, sil cumparerent,
<lb n="121"/>Kar li trei i furent ocis
<lb n="122"/>E li quarz nafrez e malmis
<lb n="123"/>Par mi la quisse e einz el cors,
<lb n="124"/>Si que la lance parut fors.
<lb n="125"/>A traverse furent perdu
<lb n="126"/>E tuit quatre furent cheü.
<lb n="127"/>Cil ki a mort les unt nafrez
<lb n="128"/>Lur escuz unt es chans getez;
<lb n="129"/>Mut esteient pur eus dolent:
<lb n="130"/>Nel firent pas a escïent.
<lb n="131"/>La noise levat e li criz,
<lb n="132"/>Unques tels doels ne fu oïz !
<lb n="133"/>Cil de la cité i alerent,
<lb n="134"/>Unques les autres ne duterent.
<lb n="135"/>Pur la dolur des chevaliers
<lb n="136"/>I aveit iteus deus milliers
<lb n="137"/>Ki lur ventaille deslacierent,
<lb n="138"/>Chevoiz e barbes detrahierent;
<lb n="139"/>Entre eus esteit li doels communs.
<lb n="140"/>Sur sun escu fu mis chescuns;
<lb n="141"/>En la cité les unt portez
<lb n="142"/>A la dame kis ot amez.
<lb n="143"/>Des qu'ele sot cele aventure,
<lb n="144"/>Paumee chiet a tere dure.
<lb n="145"/>Quant ele vient de paumeisun,
<lb n="146"/>Chescun regrette par sun nun.
<lb n="147"/><q>« Lasse, fet ele, que ferai ?
<lb n="148"/>Jamés haitiee ne serai.
<lb n="149"/>Ces quatre chevaliers amoue
<lb n="150"/>E chescun par sei cuveitoue.
<pb n="148"/>
<lb n="151"/>Mut par aveit en eus grant bien !
<lb n="152"/>Il m'amoent sur tute rien;
<lb n="153"/>Pur lur beauté, pur lur pruësce,
<lb n="154"/>Pur lur valur, pur lur largesce,
<lb n="155"/>Les fis d'amer a mei entendre.
<lb n="156"/>Nes voil tuz perdre pur l'un prendre !
<lb n="157"/>Ne sai le queil jeo dei plus pleindre,
<lb n="158"/>Mes ne m'en puis covrir ne feindre:
<lb n="159"/>L'un vei nafré, li trei sunt mort,
<lb n="160"/>N'ai rien el mund ki me confort.
<lb n="161"/>Les morz ferai ensevelir,
<lb n="162"/>E si li nafrez poet garir,
<lb n="163"/>Volentiers m'en entremetrai
<lb n="164"/>E bons mires li baillerai. »</q>
<lb n="165"/>En ses chambres le fet porter,
<lb n="166"/>Puis fist les autres cunreer.
<lb n="167"/>A grant amur e noblement
<lb n="168"/>Les aturnat e richement;
<lb n="169"/>En une mut riche abeïe
<lb n="170"/>Fist grant offrendre e grant partie
<lb n="171"/>La u il furent enfuï.
<lb n="172"/>Deus lur face bone merci !
<lb n="173"/>Sages mires aveit mandez,
<lb n="174"/>Sis ad al chevalier livrez
<lb n="175"/>Ki en sa chambre jut nafrez,
<lb n="176"/>Tant qu'a garisun est turnez.
<lb n="177"/>Ele l'alot veeir sovent
<lb n="178"/>E cunfortout mut bonement,
<lb n="179"/>Mes les autres treis regretot
<lb n="180"/>E grant dolur pur eus menot.
</ab>
<ab rend="gv">
<lb n="181"/>Un jur d'esté, aprés mangier,
<lb n="182"/>Parlot la dame al chevalier.
<pb n="149"/>
<lb n="183"/>De sun grant doel li remembrot,
<lb n="184"/>Sun chief e sun vis en baissot;
<lb n="185"/>Forment comencet a penser.
<lb n="186"/>E il la prist a regarder;
<lb n="187"/>Bien aparceit qu'ele pensot.
<lb n="188"/>Avenaument l'areisunot:
<lb n="189"/><q>« Dame, vus estes en esfrei !
<lb n="190"/>Que pensez vus ? Dites le mei !
<lb n="191"/>Lessiez vostre dolur ester:
<lb n="192"/>Bien vus devrïez conforter !
<lb n="193"/>- Amis, fet ele, jeo pensoue
<lb n="194"/>E voz cumpainuns remembroue.
<lb n="195"/>Jamés dame de mun parage,
<lb n="196"/>Ja tant n'iert bele, pruz ne sage,
<lb n="197"/>Teus quatre ensemble n'amera
<lb n="198"/>Ne en un jur si nes perdra,
<lb n="199"/>Fors vus tut sul ki nafrez fustes;
<lb n="200"/>Grant poür de mort en eüstes !
<lb n="201"/>Pur ceo que tant vus ai amez,
<lb n="202"/>Voil que mis doels seit remembrez;
<lb n="203"/>De vus quatre ferai un lai
<lb n="204"/>E <title rend="ital">Quatre Dols</title> le numerai. »</q>
<lb n="205"/>Li chevaliers li respundi
<lb n="206"/>Hastivement, quant il l'oï :
<lb n="207"/><q>« Dame, fetes le lai novel,
<lb n="208"/>Si l'apelez <title rend="ital">Le Chaitivel</title> !
<lb n="209"/>E jeo vus voil mustrer reisun
<lb n="210"/>Que il deit issi aveir nun.
<lb n="211"/>Li autre sunt pieça finé
<lb n="212"/>E tut le sieclë unt usé
<lb n="213"/>La grant peine k'il en suffreient
<lb n="214"/>De l'amur qu'il vers vus aveient;
<lb n="215"/>Mes jo, ki sui eschapez vifs,
<pb n="150"/>
<lb n="216"/>Tuz esgarez e tuz cheitifs,
<lb n="217"/>Ceo qu'el siecle puis plus amer
<lb n="218"/>Vei sovent venir e aler,
<lb n="219"/>Parler od mei matin e seir,
<lb n="220"/>Si n'en puis nule joie aveir
<lb n="221"/>Ne de baisier ne d'acoler
<lb n="222"/>Ne d'autre bien fors de parler.
<lb n="223"/>Teus cent maus me fetes suffrir !
<lb n="224"/>Mieuz me vaudreit la mort tenir !
<lb n="225"/>Pur c'ert li lais de mei nomez:
<lb n="226"/>Le <title rend="ital">Chaitivel</title> iert apelez.
<lb n="227"/>Ki <title rend="ital">Quatre Dols</title> le numera
<lb n="228"/>Sun propre nun li changera.
<lb n="229"/>- Par fei, fet ele, ceo m'est bel:
<lb n="230"/>Or l'apelum <title rend="ital">Le Chaitivel</title> ! »</q>
</ab>
<ab rend="gv">
<lb n="231"/>Issi fu li lais comenciez
<lb n="232"/>E puis parfaiz e anunciez.
<lb n="233"/>Icil kil porterent avant,
<lb n="234"/><title rend="ital">Quatre Dols</title> l'apelent alquant;
<lb n="235"/>Chescuns des nuns bien i afiert,
<lb n="236"/>Kar la matire le requiert;
<lb n="237"/><title rend="ital">Le Chaitivel</title> ad nun en us.
<lb n="238"/>Ici finist, nen i ad plus,
<lb n="239"/>Plus n'en oï ne plus n'en sai
<lb n="240"/>Ne plus ne vus en cunterai.
</ab>
</div>
<pb n="151"/>
<div type="lai" xml:id="mf_chievrefoil">
<lb/>
<head>CHIEVREFOIL</head>
<ab rend="gv">
<lb n="1"/><hi rend="pmaj">Asez</hi> me plest e bien le voil,
<lb n="2"/>Del lai qu'hum nume <title rend="ital">Chievrefoil</title>,
<lb n="3"/>Que la verité vus en cunt
<lb n="4"/>Pur quei fu fez, coment e dunt.
</ab>
<ab rend="gv">
<lb n="5"/>Plusur le m'unt cunté e dit
<lb n="6"/>E jeo l'ai trové en escrit
<lb n="7"/>De Tristram e de la reïne,
<lb n="8"/>De lur amur ki tant fu fine,
<lb n="9"/>Dunt il eurent meinte dolur,
<lb n="10"/>Puis en mururent en un jur.
<lb n="11"/>Li reis Marks esteit curuciez,
<lb n="12"/>Vers Tristram sun nevu iriez;
<lb n="13"/>De sa tere le cungea
<lb n="14"/>Pur la reïne qu'il ama.
<lb n="15"/>En sa cuntree en est alez,
<lb n="16"/>En Suhtwales u il fu nez.
<lb n="17"/>Un an demurat tut entier,
<lb n="18"/>Ne pot ariere repeirier;
<lb n="19"/>Mes puis se mist en abandun
<lb n="20"/>De mort e de destructïun.
<lb n="21"/>Ne vus esmerveilliez neënt,
<pb n="152"/>
<lb n="22"/>Kar cil ki eime lealment
<lb n="23"/>Mut est dolenz e trespensez
<lb n="24"/>Quant il nen ad ses volentez.
<lb n="25"/>Tristram est dolenz e pensis,
<lb n="26"/>Pur ceo s'esmut de sun païs.
<lb n="27"/>En Cornwaille vait tut dreit
<lb n="28"/>La u la reïne maneit.
<lb n="29"/>En la forest tuz suls se mist:
<lb n="30"/>Ne voleit pas qu'hum le veïst.
<lb n="31"/>En la vespree s'en eisseit,
<lb n="32"/>Quant tens de herbergier esteit.
<lb n="33"/>Od païsanz, od povre gent,
<lb n="34"/>Perneit la nuit herbergement;
<lb n="35"/>Les noveles lur enquereit
<lb n="36"/>Del rei cum il se cunteneit.
<lb n="37"/>Ceo li diënt qu'il unt oï
<lb n="38"/>Que li barun erent bani,
<lb n="39"/>A Tintagel deivent venir:
<lb n="40"/>Li reis i veolt sa curt tenir;
<lb n="41"/>A Pentecuste i serunt tuit,
<lb n="42"/>Mut i avra joie e deduit,
<lb n="43"/>E la reïnë i sera.
<lb n="44"/>Tristram l'oï, mut se haita:
<lb n="45"/>Ele n'i purrat mie aler
<lb n="46"/>K'il ne la veie trespasser.
<lb n="47"/>Le jur que li reis fu meüz,
<lb n="48"/>Tristram est el bois revenuz.
<lb n="49"/>Sur le chemin que il saveit
<lb n="50"/>Que la rute passer deveit,
<lb n="51"/>Une codre trencha par mi,
<lb n="52"/>Tute quarreie la fendi.
<lb n="53"/>Quant il ad paré le bastun,
<lb n="54"/>De sun cutel escrit sun nun.
<pb n="153"/>
<lb n="55"/>Se la reïne s'aparceit,
<lb n="56"/>Ki mut grant garde s'en perneit -
<lb n="57"/>Autre feiz li fu avenu
<lb n="58"/>Que si l'aveit aparceü -
<lb n="59"/>De sun ami bien conustra
<lb n="60"/>Le bastun, quant el le verra.
<lb n="61"/>Ceo fu la summe de l'escrit
<lb n="62"/>Qu'il li aveit mandé e dit
<lb n="63"/>Que lunges ot ilec esté
<lb n="64"/>E atendu e surjurné
<lb n="65"/>Pur espïer e pur saveir
<lb n="66"/>Coment il la peüst veeir,
<lb n="67"/>Kar ne poeit vivre sanz li.
<lb n="68"/>D'euls deus fu il tut autresi
<lb n="69"/>Cume del chievrefoil esteit
<lb n="70"/>Ki a la codre se perneit:
<lb n="71"/>Quant il s'i est laciez e pris
<lb n="72"/>E tut entur le fust s'est mis,
<lb n="73"/>Ensemble poënt bien durer,
<lb n="74"/>Mes ki puis les voelt desevrer,
<lb n="75"/>Li codres muert hastivement
<lb n="76"/>E li chievrefoilz ensement.
<lb n="77"/><q>«Bele amie, si est de nus:
<lb n="78"/>Ne vus sanz mei, ne jeo sanz vus. »</q>
</ab>
<ab rend="gv">
<lb n="79"/>La reïne vait chevachant.
<lb n="80"/>Ele esgardat tut un pendant,
<lb n="81"/>Le bastun vit, bien l'aparceut,
<lb n="82"/>Tutes les lettres i conut.
<lb n="83"/>Les chevaliers ki la menoent
<lb n="84"/>E ki ensemble od li erroent
<lb n="85"/>Cumanda tuz a arester:
<lb n="86"/>Descendre voet e resposer.
<pb n="154"/>
<lb n="87"/>Cil unt fait sun commandement.
<lb n="88"/>Ele s'en vet luinz de sa gent;
<lb n="89"/>Sa meschine apelat a sei,
<lb n="90"/>Brenguein, ki mut ot bone fei.
<lb n="91"/>Del chemin un poi s'esluina,
<lb n="92"/>Dedenz le bois celui trova
<lb n="93"/>Que plus amot que rien vivant:
<lb n="94"/>Entre eus meinent joie mut grant.
<lb n="95"/>A li parlat tut a leisir
<lb n="96"/>E ele li dit sun pleisir;
<lb n="97"/>Puis li mustra cumfaitement
<lb n="98"/>Del rei avrat acordement,
<lb n="99"/>E que mut li aveit pesé
<lb n="100"/>De ceo qu'il l'ot si cungeé:
<lb n="101"/>Par encusement l'aveit fait.
<lb n="102"/>A tant s'en part, sun ami lait.
<lb n="103"/>Mes quant ceo vint al desevrer,
<lb n="104"/>Dunc comencierent a plurer.
<lb n="105"/>Tristram en Wales s'en rala
<lb n="106"/>Tant que sis uncles le manda.
</ab>
<ab rend="gv">
<lb n="107"/>Pur la joie qu'il ot eüe
<lb n="108"/>De s'amie qu'il ot veüe
<lb n="109"/>E pur ceo k'il aveit escrit
<lb n="110"/>Si cum la reïne l'ot dit,
<lb n="111"/>Pur les paroles remembrer,
<lb n="112"/>Tristram, ki bien saveit harper,
<lb n="113"/>En aveit fet un nuvel lai;
<lb n="114"/>Asez briefment le numerai:
<lb n="115"/><title rend="ital">Gotelef</title> l'apelent Engleis,
<lb n="116"/><title rend="ital">Chievrefoil</title> le nument Franceis.
<lb n="117"/>Dit vus en ai la verité
<lb n="118"/>Del lai que j'ai ici cunté.
</ab>
</div>
<pb n="155"/>
<div type="lai" xml:id="mf_eliduc">
<lb/>
<head>ELIDUC</head>
<ab rend="gv">
<lb n="1"/><hi rend="pmaj">D'un</hi> mut ancïen lai bretun 
<lb n="2"/>Le cunte e tute la reisun 
<lb n="3"/>Vus dirai, si cum jeo entent 
<lb n="4"/>La verité, mun escïent.
</ab>
<ab rend="gv">
<lb n="5"/>En Bretaine ot un chevalier
<lb n="6"/>Pruz e curteis, hardi et fier ;
<lb n="7"/>Elidus ot nun, ceo m'est vis.
<lb n="8"/>N'ot si vaillant hume el païs !
<lb n="9"/>Femme ot espuse, noble e sage,
<lb n="10"/>De haute gent, de grant parage.
<lb n="11"/>Ensemble furent lungement,
<lb n="12"/>Mut s'entreamerent lëaument.
<lb n="13"/>Mes puis avint par une guere
<lb n="14"/>Que il alat soudees quere ;
<lb n="15"/>Iloc ama une meschine,
<lb n="16"/>Fille ert a rei e a reïne.
<lb n="17"/>Guilliadun ot nun la pucele,
<lb n="18"/>El rëaume nen ot plus bele !
<lb n="19"/>La femme resteit apelee
<lb n="20"/>Guildeluëc en sa cuntree.
<pb n="156"/>
<lb n="21"/>D'eles deus ad li lais a nun
<lb n="22"/><title rend="ital">Guildeluëc ha Guilliadun</title>. 
<lb n="23"/><title rend="ital">Elidus</title> fu primes nomez, 
<lb n="24"/>Mes ore est li nuns remuez,
<lb n="25"/>Kar des dames est avenu 
<lb n="26"/>L'aventure dunt li lais fu 
<lb n="27"/>Si cum avint vus cunterai, 
<lb n="28"/>La verité vus en dirrai.
</ab>
<ab rend="gv">
<lb n="29"/>Elidus aveit un seignur, 
<lb n="30"/>Rei de Brutaine la Meinur, 
<lb n="31"/>Ki mut l'amot e cherisseit, 
<lb n="32"/>E il lëaument le serveit. 
<lb n="33"/>U que li reis deüst errer, 
<lb n="34"/>Il aveit la tere a garder. 
<lb n="35"/>Pur sa pruësce le retint. 
<lb n="36"/>Pur tant de mieuz mut li avint: 
<lb n="37"/>Par les forez poeit chacier ; 
<lb n="38"/>N'i ot si hardi forestier 
<lb n="39"/>Ki cuntredire l'en osast 
<lb n="40"/>Ne ja une feiz en grusçast. 
<lb n="41"/>Pur l'envie del bien de lui, 
<lb n="42"/>Si cum avient sovent d'autrui, 
<lb n="43"/>Esteit a sun seignur medlez 
<lb n="44"/>E empeiriez e encusez, 
<lb n="45"/>Que de la curt le cungea 
<lb n="46"/>Sanz ceo qu'il ne l'areisuna.
<lb n="47"/>Eliducs ne saveit pur quei ; 
<lb n="48"/>Soventefeiz requist le rei 
<lb n="49"/>Qu'il escundit de lui preïst 
<lb n="50"/>E que losenge ne creïst : 
<lb n="51"/>Mut l'aveit volentiers servi ! 
<lb n="52"/>Mes li reis ne li respundi.
<pb n="157"/>
<lb n="53"/>Quant il nel volt de rien oïr,
<lb n="54"/>Si l'en covint idunc partir.
<lb n="55"/>A sa mesun en est alez,
<lb n="56"/>Si ad tuz ses amis mandez ;
<lb n="57"/>Del rei sun seignur lur mustra
<lb n="58"/>E de l'ire que vers lui a.
<lb n="59"/><q>«Mut li servi a sun poeir,
<lb n="60"/>Ja ne deüst maugré aveir.
<lb n="61"/>Li vileins dit par repruvier,
<lb n="62"/>Quant tencë a sun charuier,
<lb n="63"/>Qu'amur de seignur n'est pas fiez.
<lb n="64"/>Cil est sages e vedzïez
<lb n="65"/>Ki lëauté tient sun seignur,
<lb n="66"/>Envers ses bons veisins amur.
<lb n="67"/>Ne voelt el païs arester,
<lb n="68"/>Ainz passera, ceo dit, la mer.
<lb n="69"/>El rëaume de Logre ira,
<lb n="70"/>Une piece se deduira.
<lb n="71"/>Sa femme en la tere larra ;
<lb n="72"/>A ses hummes cumandera
<lb n="73"/>Que il la gardent lëaument
<lb n="74"/>E tuit si ami ensement.»</q>
<lb n="75"/>A cel cunseil s'est arestez,
<lb n="76"/>Si s'est richement aturnez.
<lb n="77"/>Mut furent dolent si ami
<lb n="78"/>Pur ceo ke d'eus se departi.
<lb n="79"/>Dis chevaliers od sei mena,
<lb n="80"/>E sa femme le cunvea.
<lb n="81"/>Forment demeine grant dolur
<lb n="82"/>Al departir de sun seignur ;
<lb n="83"/>Mes il l'aseürat de sei
<lb n="84"/>Qu'il li porterat bone fei.
<lb n="85"/>De li se departi a tant.
<pb n="158"/>
<lb n="86"/>Il tient sun chemin tut avant,
<lb n="87"/>A la mer vient, si est passez,
<lb n="88"/>En Toteneis est arivez.
</ab>
<ab rend="gv">
<lb n="89"/>Plusurs reis i ot en la tere, 
<lb n="90"/>Entre eus eurent estrif e guere. 
<lb n="91"/>Vers Excestrë, en cel païs, 
<lb n="92"/>Maneit uns hum mut poëstis. 
<lb n="93"/>Vieuz hum e auncïens esteit ; 
<lb n="94"/>Karnel heir madle nen aveit. 
<lb n="95"/>Une fille ot a marïer. 
<lb n="96"/>Pur ceo k'il ne la volt doner 
<lb n="97"/>A un suen per, sil guerrïot, 
<lb n="98"/>Tute sa tere li gastot. 
<lb n="99"/>En un chastel l'aveit enclos. 
<lb n="100"/>N'ot el chastel hume si os 
<lb n="101"/>Ki cuntre lui osast eissir, 
<lb n="102"/>Estur ne mellee tenir.
<lb n="103"/>Elidus en oï parler, 
<lb n="104"/>Ne voleit mes avant aler ; 
<lb n="105"/>Quant iloc ad guere trovee, 
<lb n="106"/>Remaneir voelt en la cuntree. 
<lb n="107"/>Le rei ki plus esteit grevez 
<lb n="108"/>E damagiez e encumbrez 
<lb n="109"/>Vodrat aidier a sun poeir 
<lb n="110"/>E en soudees remaneir. 
<lb n="111"/>Ses messages i enveia 
<lb n="112"/>E par ses lettres li manda 
<lb n="113"/>Que de sun païs iert eissuz
<lb n="114"/>E en s'aïe esteit venuz ; 
<lb n="115"/>Mes li remandast sun pleisir,
<lb n="116"/>E s'il nel voleit retenir, 
<lb n="117"/>Cunduit li donast par sa tere :
<pb n="159"/>
<lb n="118"/>Avant ireit soudees quere. 
<lb n="119"/>Quant li reis vit les messagiers, 
<lb n="120"/>Mut les ama e les ot chiers. 
<lb n="121"/>Sun cunestable ad apelé 
<lb n="122"/>E hastivement comandé 
<lb n="123"/>Que cunduit li appareillast 
<lb n="124"/>E ke le barun amenast ; 
<lb n="125"/>Si face osteus appareiller 
<lb n="126"/>U il puïssent herbergier ; 
<lb n="127"/>Tant lur face livrer e rendre 
<lb n="128"/>Cum il vodrunt le meis despendre. 
<lb n="129"/>Li cunduiz fu appareillez 
<lb n="130"/>E pur Eliduc enveiez. 
<lb n="131"/>A grant honur fu receüz : 
<lb n="132"/>Mut par fu bien al rei venuz ! 
<lb n="133"/>Sis ostels fu chiés un burgeis, 
<lb n="134"/>Ki mut fu sages e curteis. 
<lb n="135"/>Sa bele chambre encurtinee 
<lb n="136"/>Li ad li ostes delivree. 
<lb n="137"/>Elidus se fist bien servir ; 
<lb n="138"/>A sun mangier feseit venir 
<lb n="139"/>Les chevaliers mesaeisiez 
<lb n="140"/>Ki el burc erent herbergiez. 
<lb n="141"/>A tuz ses hummes defendi 
<lb n="142"/>Que n'i eüst nul si hardi 
<lb n="143"/>Que des quarante jurs primiers 
<lb n="144"/>Preïst livreisun ne deniers.
</ab>
<ab rend="gv">
<lb n="145"/>Al tierz jur qu'il ot surjurné,
<lb n="146"/>Li criz leva en la cité
<lb n="147"/>Que lur enemi sunt venu
<lb n="148"/>E par la cuntree espandu :
<lb n="149"/>Ja vodrunt la vile asaillir
<pb n="160"/>
<lb n="150"/>E de si k'as portes venir. 
<lb n="151"/>Elidus ad la noise oïe 
<lb n="152"/>De la gent ki est esturdie. 
<lb n="153"/>Il s'est armez, plus n'i atent, 
<lb n="154"/>E si cumpainun ensement. 
<lb n="155"/>Quatorze chevaliers muntanz 
<lb n="156"/>Ot en la vile surjurnanz ; 
<lb n="157"/>Plusurs en i aveit nafrez 
<lb n="158"/>E des prisuns i ot asez ! 
<lb n="159"/>Cil virent Eliduc munter. 
<lb n="160"/>Par les osteus se vunt armer ; 
<lb n="161"/>Fors de la porte od lui eissirent 
<lb n="162"/>Que sumunse n'i atendirent. 
<lb n="163"/><q>«Sire, funt il, od vus irum 
<lb n="164"/>E ceo que vus ferez ferum.»</q> 
<lb n="165"/>Il lur respunt : <q>«Vostre merci !
<lb n="166"/>Avreit il nul de vus ici 
<lb n="167"/>Ki maupas u destreit seüst 
<lb n="168"/>U l'um encumbrer les peüst ? 
<lb n="169"/>Si nus ici les atendums, 
<lb n="170"/>Peot cel estre, nus justerums ; 
<lb n="171"/>Mes ceo n'ateint a nul espleit, 
<lb n="172"/>Ki autre cunseil en savreit.»</q>
<lb n="173"/>Cil li diënt : <q>«Sire, par fei,
<lb n="174"/>Pres de cel bois, en cel ristei,
<lb n="175"/>La ad une estreite charriere
<lb n="176"/>Par unt il repeirent ariere.
<lb n="177"/>Quant il avrunt fet lur eschec,
<lb n="178"/>Si returnerunt par ilec ;
<lb n="179"/>Desarmé sur lur palefrez
<lb n="180"/>S'en revunt il soventefez :
<lb n="181"/>Ki se mettreit en aventure
<lb n="182"/>Cume de murir a dreiture
<pb n="161"/>
<lb n="183"/>Bien tost les purreit damagier
<lb n="184"/>E eus laidir e empeirier.»</q>
<lb n="185"/>Elidus lur ad dit : <q>«Amis,
<lb n="186"/>La meie fei vus en plevis,
<lb n="187"/>Ki en tel liu ne va suvent
<lb n="188"/>U quide perdre a escïent
<lb n="189"/>Ja gueres ne gaainera
<lb n="190"/>Ne en grant pris ne muntera.
<lb n="191"/>Vus estes tuit humme le rei,
<lb n="192"/>Si li devez porter grant fei.
<lb n="193"/>Venez od mei la u j'irai,
<lb n="194"/>Si fetes ceo que jeo ferai.
<lb n="195"/>Jo vus asseür lëaument,
<lb n="196"/>Ja n'i avrez encumbrement,
<lb n="197"/>Pur tant cume jo puis aidier.
<lb n="198"/>Si nus poüm rien gaainier,
<lb n="199"/>Ceo nus iert turné a grant pris
<lb n="200"/>De damagier noz enemis.»</q>
<lb n="201"/>Icil unt pris la seürté,
<lb n="202"/>Si l'unt de si qu'al bois mené.
<lb n="203"/>Pres del chemin sunt enbuschié,
<lb n="204"/>Tant que cil se sunt repeirié.
<lb n="205"/>Elidus lur ad tut mustré
<lb n="206"/>E enseignié e devisé
<lb n="207"/>De queil maniere a eus puindrunt
<lb n="208"/>E cum il les escrïerunt.
<lb n="209"/>Quant al destreit furent entrez,
<lb n="210"/>Elidus les ad escriez ;
<lb n="211"/>Tuz apela ses cumpainuns,
<lb n="212"/>De bien faire les ad sumuns.
<lb n="213"/>Il i ferirent durement
<lb n="214"/>Ne nes esparnierent nïent.
<lb n="215"/>Cil esteient tuit esbaï :
<pb n="162"/>
<lb n="216"/>Tost furent rut e departi, 
<lb n="217"/>En poi d'hure furent vencu. 
<lb n="218"/>Lur cunestable unt retenu 
<lb n="219"/>E tant des autres chevaliers, 
<lb n="220"/>Tut en chargent lur esquïers ; 
<lb n="221"/>Vint e cinc furent cil de ça, 
<lb n="222"/>Trente en pristrent de ceus de la ! 
<lb n="223"/>Del herneis pristrent a grant hait : 
<lb n="224"/>Merveillus gaain i unt feit ! 
<lb n="225"/>Ariere s'en revunt tuit lié : 
<lb n="226"/>Mut aveient bien espleitié !
</ab>
<ab rend="gv">
<lb n="227"/>Li reis esteit sur une tur.
<lb n="228"/>De ses hummes ad grant poür,
<lb n="229"/>D'Eliduc forment se pleigneit,
<lb n="230"/>Kar il quidout e si cremeit
<lb n="231"/>Que il eit mis en abandun
<lb n="232"/>Ses chevaliers par traïsun.
<lb n="233"/>Cil s'en vienent tuit aruté
<lb n="234"/>E tuit chargié e tuit trussé.
<lb n="235"/>Mut furent plus al revenir
<lb n="236"/>Qu'il n'esteient al fors eissir ;
<lb n="237"/>Par ceo les descunut li reis,
<lb n="238"/>Si fu en dute e en suspeis.
<lb n="239"/>Les portes cumande a fermer
<lb n="240"/>E les genz sur les murs munter
<lb n="241"/>Pur traire a eus e pur lancier.
<lb n="242"/>Mes il n'en avrunt nul mestier ;
<lb n="243"/>Cil eurent enveié avant
<lb n="244"/>Un esquïer esperunant,
<lb n="245"/>Ki l'aventure lur mustra
<lb n="246"/>E del soudeür li cunta
<lb n="247"/>Cum il ot ceus de la vencuz
<pb n="163"/>
<lb n="248"/>E cum il s'esteit cuntenuz.
<lb n="249"/>Unques teu chevalier ne fu !
<lb n="250"/>Lur cunestable ad retenu
<lb n="251"/>E vint e noef des autres pris,
<lb n="252"/>E muz nafrez e muz ocis. 
<lb n="253"/>Li reis, quant la novele oï, 
<lb n="254"/>A merveille s'en esjoï.
<lb n="255"/>Jus de la tur est descenduz 
<lb n="256"/>E encuntre Eliduc venuz. 
<lb n="257"/>De sun bienfait le mercïa, 
<lb n="258"/>E il les prisuns li livra ;
<lb n="259"/>As autres depart le herneis.
<lb n="260"/>A sun eos ne retient que treis 
<lb n="261"/>Chevals ki li erent loé ;
<lb n="262"/>Tut ad departi e duné
<lb n="263"/>La sue part communement 
<lb n="264"/>As prisuns e a l'autre gent.
</ab>
<ab rend="gv">
<lb n="265"/>Aprés cel fet que jeo vus di, 
<lb n="266"/>Mut l'amat li reis e cheri.
<lb n="267"/>Un an entier l'ad retenu
<lb n="268"/>E ceus ki sunt od lui venu.
<lb n="269"/>La fïance de lui en prist,
<lb n="270"/>De sa tere gardein en fist.
</ab>
<ab rend="gv">
<lb n="271"/>Elidus fu curteis e sage,
<lb n="272"/>Beaus chevaliers e pruz e large.
<lb n="273"/>La fille al rei l'oï numer
<lb n="274"/>E les biens de lui recunter.
<lb n="275"/>Par un suen chamberlenc privé 
<lb n="276"/>L'ad requis, prié e mandé
<lb n="277"/>Qu'a li venist esbanïer
<pb n="164"/>
<lb n="278"/>E parler e bien acuintier :
<lb n="279"/>Mut durement s'esmerveillot 
<lb n="280"/>Que il a li ne repeirot. 
<lb n="281"/>Elidus respunt qu'il irrat, 
<lb n="282"/>Volentiers s'i acuinterat. 
<lb n="283"/>Il est muntez sur sun destrier, 
<lb n="284"/>Od lui mena un chevalier ; 
<lb n="285"/>A la pucele veit parler. 
<lb n="286"/>Quant en la chambre dut entrer, 
<lb n="287"/>Le chamberlenc enveie avant, 
<lb n="288"/>E il s'alat aukes targant 
<lb n="289"/>De ci que cil revint ariere. 
<lb n="290"/>Od duz semblant, od simple chiere, 
<lb n="291"/>Od mut noble cuntenement 
<lb n="292"/>Parla mut afeitieement 
<lb n="293"/>E mercïat la dameisele 
<lb n="294"/>Guillïadun, ki mut fu bele, 
<lb n="295"/>De ceo que li plot a mander 
<lb n="296"/>Que il venist a li parler. 
<lb n="297"/>Cele l'aveit par la mein pris, 
<lb n="298"/>Desur un lit erent asis. 
<lb n="299"/>De plusurs choses unt parlé. 
<lb n="300"/>Icele l'ad mut esgardé, 
<lb n="301"/>Sun vis, sun cors e sun semblant ; 
<lb n="302"/>Dit en lui n'at mesavenant, 
<lb n="303"/>Forment le prise en sun curage. 
<lb n="304"/>Amurs i lance sun message 
<lb n="305"/>Ki la somunt de lui amer, 
<lb n="306"/>Palir la fist e suspirer ; 
<lb n="307"/>Mes ne l'en volt mettre a reisun, 
<lb n="308"/>Qu'il ne li turt a mesprisun. 
<lb n="309"/>Une grant piece i demura, 
<lb n="310"/>Puis prist cungié, si s'en ala ;
<pb n="165"/>
<lb n="311"/>El li duna mut a enviz, 
<lb n="312"/>Mes nepurquant s'en est partiz. 
<lb n="313"/>A sun ostel s'en est alez. 
<lb n="314"/>Tuz est murnes e trespensez, 
<lb n="315"/>Pur la belë est en effrei, 
<lb n="316"/>La fille sun seignur le rei, 
<lb n="317"/>Ki tant ducement l'apela 
<lb n="318"/>E de ceo k'ele suspira. 
<lb n="319"/>Mut par se tient a entrepris 
<lb n="320"/>Que tant ad esté el païs 
<lb n="321"/>Que ne l'ad veüe sovent. 
<lb n="322"/>Quant ceo ot dit, si se repent : 
<lb n="323"/>De sa femme li remembra 
<lb n="324"/>E cum il li asseüra 
<lb n="325"/>Que bone fei li portereit 
<lb n="326"/>E lëaument se cuntendreit.
</ab>
<ab rend="gv">
<lb n="327"/>La pucele ki l'ot veü 
<lb n="328"/>Vodra de lui fere sun dru : 
<lb n="329"/>Unques mes tant nul ne preisa ! 
<lb n="330"/>Si ele peot, sil retendra. 
<lb n="331"/>Tute la nuit veillat issi, 
<lb n="332"/>Ne resposa ne ne dormi. 
<lb n="333"/>El demain est matin levee, 
<lb n="334"/>A une fenestre est alee ; 
<lb n="335"/>Sun chamberlenc ad apelé, 
<lb n="336"/>Tut sun estre li ad mustré : 
<lb n="337"/><q>«Par fei, fet ele, mal m'esteit, 
<lb n="338"/>Jo sui cheüe en malvés pleit !
<lb n="339"/>Jeo eim le novel soudeier, 
<lb n="340"/>Eliduc, le bon chevalier. 
<lb n="341"/>Unques anuit nen oi repos 
<lb n="342"/>Ne pur dormir les oilz ne clos.
<pb n="166"/>
<lb n="343"/>Si par amur me veut amer 
<lb n="344"/>E de sun cors asseürer, 
<lb n="345"/>Jeo ferai trestut sun pleisir ; 
<lb n="346"/>Si l'en peot grant bien avenir : 
<lb n="347"/>De ceste tere serat reis. 
<lb n="348"/>Tant par est sages e curteis 
<lb n="349"/>Que, s'il ne m'aime par amur, 
<lb n="350"/>Murir m'estuet a grant dolur.»</q> 
<lb n="351"/>Quant ele ot dit ceo ke li plot, 
<lb n="352"/>Li chamberlencs qu'ele apelot 
<lb n="353"/>Li ad duné cunseil leal : 
<lb n="354"/>Ne li deit hum turner a mal.
<lb n="355"/><q>«Dame, fet il, quant vus l'amez, 
<lb n="356"/>Enveiez i, si li mandez ; 
<lb n="357"/>Ceinturë u laz u anel 
<lb n="358"/>Enveiez li, si li ert bel. 
<lb n="359"/>Si il le receit bonement 
<lb n="360"/>E joius seit del mandement, 
<lb n="361"/>Seüre seiez de s'amur. 
<lb n="362"/>Il n'ad suz ciel empereür, 
<lb n="363"/>Si vus amer le volïez, 
<lb n="364"/>Ki mut n'en deüst estre liez.»</q> 
<lb n="365"/>La dameisele respundi, 
<lb n="366"/>Quant le cunseil de lui oï :
<lb n="367"/><q>«Coment savrai par mun present
<lb n="368"/>S'il ad de mei amer talent ?
<lb n="369"/>Jeo ne vi unques chevalier
<lb n="370"/>Ki se feïst de ceo preier,
<lb n="371"/>Si il amast u il haïst,
<lb n="372"/>Que volentiers ne retenist
<lb n="373"/>Cel present k'hum li enveast.
<lb n="374"/>Mut harreie k'il me gabast !
<lb n="375"/>Mes nepurquant par le semblant
<pb n="167"/>
<lb n="376"/>Peot l'um conustre lui alquant. 
<lb n="377"/>Aturnez vus e s'i alez ! 
<lb n="378"/>- Jeo sui, fet il, tuz aturnez. 
<lb n="379"/>- Un anel d'or li porterez 
<lb n="380"/>E ma ceinture li durez. 
<lb n="381"/>Mil feiz le me saluërez.»</q> 
<lb n="382"/>Li chamberlencs s'en est turnez. 
<lb n="383"/>Ele remeint en teu maniere, 
<lb n="384"/>Pur poi ne l'apelet ariere, 
<lb n="385"/>E nekedent le lait aler. 
<lb n="386"/>Si se cumence a dementer : 
<lb n="387"/><q>«Lasse ! cum est mis quors suspris 
<lb n="388"/>Pur un humme d'autre païs ! 
<lb n="389"/>Ne sai s'il est de haute gent, 
<lb n="390"/>Si s'en irat hastivement, 
<lb n="391"/>Jeo remeindrai cume dolente. 
<lb n="392"/>Folement ai mise m'entente ! 
<lb n="393"/>Unques mes n'i parlai fors ier 
<lb n="394"/>E or le faz d'amer preier ! 
<lb n="395"/>Jeo quid ke il me blamera ; 
<lb n="396"/>S'il est curteis, gré me savra. 
<lb n="397"/>Ore est del tut en aventure ! 
<lb n="398"/>E si il n'ad de m'amur cure, 
<lb n="399"/>Mut me tendrai a maubaillie : 
<lb n="400"/>Jamés n'avrai joie en ma vie.»</q>
</ab>
<ab rend="gv">
<lb n="401"/>Tant cum ele se dementa, 
<lb n="402"/>Li chamberlencs mut se hasta. 
<lb n="403"/>A Eliduc esteit venuz. 
<lb n="404"/>A cunseil li ad dit saluz 
<lb n="405"/>Que la pucele li mandot, 
<lb n="406"/>E l'anelet li presentot ;
<lb n="407"/>La ceinture li ad donee.
<pb n="168"/>
<lb n="408"/>Li chevaliers l'ad mercïee, 
<lb n="409"/>L'anelet d'or mist en sun dei, 
<lb n="410"/>La ceinture ceinst entur sei ; 
<lb n="411"/>Ne li vadlez plus ne li dist 
<lb n="412"/>Ne il nïent ne li requist 
<lb n="413"/>Fors tant que del suen li offri. 
<lb n="414"/>Cil n'en prist rien, si est parti. 
<lb n="415"/>A sa dameisele reva, 
<lb n="416"/>Dedenz sa chambre la trova ; 
<lb n="417"/>De part celui la salua 
<lb n="418"/>E del present la mercïa. 
<lb n="419"/><q>«Diva, fet el, nel me celer ! 
<lb n="420"/>Veut il mei par amurs amer ?»</q> 
<lb n="421"/>Il li respunt : <q>«Ceo m'est avis, 
<lb n="422"/>Li chevaliers n'est pas jolis ; 
<lb n="423"/>Jeol tienc a curteis e a sage, 
<lb n="424"/>Que bien seit celer sun curage. 
<lb n="425"/>De vostre part le saluai 
<lb n="426"/>E voz aveirs li presentai ; 
<lb n="427"/>De vostre ceinture se ceinst, 
<lb n="428"/>Par mi les flancs bien s'en estreinst, 
<lb n="429"/>E l'anelet mist en sun dei. 
<lb n="430"/>Ne li dis plus ne il a mei. 
<lb n="431"/>- Nel receut il pur druërie ? 
<lb n="432"/>Peot cel estre, jeo sui traïe !»</q> 
<lb n="433"/>Cil li ad dit : <q>«Par fei, ne sai. 
<lb n="434"/>Ore oëz ceo ke jeo dirai : 
<lb n="435"/>S'il ne vus vosist mut grant bien, 
<lb n="436"/>Il ne vosist del vostre rien. 
<lb n="437"/>- Tu paroles, fet ele, en gas ! 
<lb n="438"/>Jeo sai bien qu'il ne me heit pas : 
<lb n="439"/>Unc ne li forfis de nïent, 
<lb n="440"/>Fors tant que jeo l'aim durement ;
<pb n="169"/>
<lb n="441"/>E si pur tant me veut haïr, 
<lb n="442"/>Dunc est il digne de murir.
<lb n="443"/>Jamés par tei ne par autrui, 
<lb n="444"/>De si que jeo paroge a lui,
<lb n="445"/>Ne li vodrai rien demander ; 
<lb n="446"/>Jeo meïsmes li voil mustrer
<lb n="447"/>Cum l'amur de lui me destreint. 
<lb n="448"/>Mes jeo ne sai si il remeint ?»</q>
<lb n="449"/>Li chamberlencs ad respundu : 
<lb n="450"/><q>«Dame, li reis l'ad retenu
<lb n="451"/>Desqu'a un an par serement 
<lb n="452"/>Qu'il li servirat lëaument.
<lb n="453"/>Asez purrez aveir leisir
<lb n="454"/>De mustrer lui vostre pleisir.»</q> 
<lb n="455"/>Quant ele oï qu'il remaneit, 
<lb n="456"/>Mut durement s'en esjoieit, 
<lb n="457"/>Mut esteit liee del sujur ; 
<lb n="458"/>Ne sot nïent de la dolur 
<lb n="459"/>U il esteit puis qu'il la vit. 
<lb n="460"/>Unques n'ot joie ne delit
<lb n="461"/>Fors tant cum il pensa de li. 
<lb n="462"/>Mut se teneit a maubailli,
<lb n="463"/>Kar a sa femme aveit premis, 
<lb n="464"/>Ainz qu'il turnast de sun païs, 
<lb n="465"/>Que il n'amereit si li nun.
<lb n="466"/>Ore est sis quors en grant prisun ! 
<lb n="467"/>Sa lëauté voleit garder,
<lb n="468"/>Mes ne s'en peot nïent jeter
<lb n="469"/>Que il nen eimt la dameisele, 
<lb n="470"/>Guillïadun ki tant fu bele,
<lb n="471"/>De li veeir e de parler
<lb n="472"/>E de baisier e d'acoler ;
<lb n="473"/>Mes ja ne li querra amur
<pb n="170"/>
<lb n="474"/>Ki li aturt a deshonur, 
<lb n="475"/>Tant pur sa femme garder fei, 
<lb n="476"/>Tant pur ceo qu'il est od le rei. 
<lb n="477"/>En grant peine fu Elidus. 
<lb n="478"/>Il est muntez, ne targe plus, 
<lb n="479"/>Ses cumpainuns apele a sei, 
<lb n="480"/>Al chastel vet parler al rei. 
<lb n="481"/>La pucele verra s'il peot, 
<lb n="482"/>C'est l'acheisun pur quei s'esmeot. 
<lb n="483"/>Li reis est del mangier levez, 
<lb n="484"/>Es chambres sa fille est entrez ; 
<lb n="485"/>As eschés cumence a juër 
<lb n="486"/>A un chevalier d'utre mer ; 
<lb n="487"/>De l'autre part de l'eschekier 
<lb n="488"/>Deveit sa fillë enseigner. 
<lb n="489"/>Elidus est alez avant ; 
<lb n="490"/>Li reis li fist mut bel semblant, 
<lb n="491"/>Dejuste lui seeir le fist. 
<lb n="492"/>Sa fille apele, si li dist : 
<lb n="493"/><q>«Dameisele, a cest chevalier
<lb n="494"/>Vus devrïez bien aquintier
<lb n="495"/>E fere lui mut grant honur : 
<lb n="496"/>Entre cinc cenz nen ad meillur !»</q> 
<lb n="497"/>Quant la meschine ot escuté 
<lb n="498"/>Ceo que sis sire ot cumandé, 
<lb n="499"/>Mut en fu liee la pucele ! 
<lb n="500"/>Dresciee s'est, celui apele, 
<lb n="501"/>Luinz des autres se sunt asis. 
<lb n="502"/>Amdui erent d'amur espris ; 
<lb n="503"/>El ne l'osot areisuner 
<lb n="504"/>E il dutë a li parler, 
<lb n="505"/>Fors tant ke il la mercïa 
<lb n="506"/>Del present qu'el li enveia :
<pb n="171"/>
<lb n="507"/>Unques mes n'ot aveir si chier ! 
<lb n="508"/>Ele respunt al chevalier
<lb n="509"/>Que de ceo li esteit mut bel. 
<lb n="510"/><q>«Pur ceo li enveiat l'anel
<lb n="511"/>E la ceinturë autresi
<lb n="512"/>Que de sun cors l'aveit seisi ; 
<lb n="513"/>Ele l'amat de tel amur,
<lb n="514"/>De lui volt faire sun seignur. 
<lb n="515"/>E s'ele ne peot lui aveir,
<lb n="516"/>Une chose sace de veir :
<lb n="517"/>Jamés n'avra humme vivant. 
<lb n="518"/>Or li redie sun talant !»</q>
<lb n="519"/><q>«Dame, fet il, grant gré vus sai
<lb n="520"/>De vostre amur, grant joie en ai ; 
<lb n="521"/>E quant vus tant m'avez preisié,
<lb n="522"/>Durement en dei estre lié.
<lb n="523"/>Ne remeindrat pas endreit mei. 
<lb n="524"/>Un an sui remés od le rei, 
<lb n="525"/>La fïancë ad de mei prise. 
<lb n="526"/>N'en partirai en nule guise 
<lb n="527"/>De si que sa guere ait finee, 
<lb n="528"/>Puis m'en irai en ma cuntree, 
<lb n="529"/>Kar ne voil mie remaneir,
<lb n="530"/>Si cungié puis de vus aveir.»</q> 
<lb n="531"/>La pucele li respundi :
<lb n="532"/><q>«Amis, la vostre grant merci !
<lb n="533"/>Tant estes sages e curteis,
<lb n="534"/>Bien avrez purveü, ainceis 
<lb n="535"/>Que vus vodrez fere de mei. 
<lb n="536"/>Sur tute rien vus aim e crei.»</q> 
<lb n="537"/>Bien s'esteient aseüré.
<lb n="538"/>A cele feiz n'unt plus parlé. 
<lb n="539"/>A sun ostel Elidus vet,
<pb n="172"/>
<lb n="540"/>Mut est joius, mut ad bien fet. 
<lb n="541"/>Sovent peot parler od s'amie, 
<lb n="542"/>Granz est entre eus la druërie. 
<lb n="543"/>Tant s'est de la guere entremis 
<lb n="544"/>Qu'il aveit retenu e pris 
<lb n="545"/>Celui ki le rei guerreia, 
<lb n="546"/>E tute la tere aquita. 
<lb n="547"/>Mut fu preisiez pur sa pruësce, 
<lb n="548"/>Pur sun sen e pur sa largesce. 
<lb n="549"/>Mut li esteit bien avenu !
</ab>
<ab rend="gv">
<lb n="550"/>Dedenz le terme ke ceo fu, 
<lb n="551"/>Ses sires l'ot enveié quere 
<lb n="552"/>Treis messages fors de la tere. 
<lb n="553"/>Mut ert grevez e damagiez 
<lb n="554"/>E encumbrez e empeiriez ; 
<lb n="555"/>Tuz ses chasteus alot perdant 
<lb n="556"/>E tute sa tere guastant. 
<lb n="557"/>Mut s'esteit sovent repentiz 
<lb n="558"/>Que il de lui esteit partiz ; 
<lb n="559"/>Mal cunseil en aveit eü 
<lb n="560"/>E malement l'aveit creü. 
<lb n="561"/>Les traïturs ki l'encuserent 
<lb n="562"/>E empeirierent e medlerent 
<lb n="563"/>Aveit jetez fors del païs 
<lb n="564"/>E en eissil a tuz jurs mis. 
<lb n="565"/>Pur sun grant busuin le mandot 
<lb n="566"/>E sumuneit e conjurot, 
<lb n="567"/>Par l'alïance qu'il li fist 
<lb n="568"/>Quant il l'umage de lui prist, 
<lb n="569"/>Que s'en venist pur lui aidier, 
<lb n="570"/>Kar mut en aveit grant mestier.
<pb n="173"/>
<lb n="571"/>Elidus oï la novele ; 
<lb n="572"/>Mut li pesa pur la pucele, 
<lb n="573"/>Kar anguissusement l'amot 
<lb n="574"/>E ele lui, ke plus ne pot. 
<lb n="575"/>Mes n'ot entre eus nule folie, 
<lb n="576"/>Joliveté ne vileinie ; 
<lb n="577"/>De douneier e de parler 
<lb n="578"/>E de lur beaus aveirs doner 
<lb n="579"/>Esteit tute la druërie 
<lb n="580"/>Par amur en lur cumpainie. 
<lb n="581"/>Ceo fu s'entente e sun espeir : 
<lb n="582"/>El le quidot del tut aveir 
<lb n="583"/>E retenir s'ele peüst ; 
<lb n="584"/>Ne saveit pas que femme eüst.
<lb n="585"/><q>«Allas, fet il, mal ai erré ! 
<lb n="586"/>Trop ai en cest païs esté ! 
<lb n="587"/>Mar vi unkes ceste cuntree ! 
<lb n="588"/>Une meschine i ai amee, 
<lb n="589"/>Guillïadun, la fille al rei, 
<lb n="590"/>Mut durement, e ele mei. 
<lb n="591"/>Quant si de li m'estuet partir, 
<lb n="592"/>Un de nus deus estuet murir, 
<lb n="593"/>U ambedeus, estre ceo peot. 
<lb n="594"/>E nepurquant aler m'esteot : 
<lb n="595"/>Mis sires m'ad par brief mandé 
<lb n="596"/>E par serement conjuré, 
<lb n="597"/>E de ma femme d'autre part 
<lb n="598"/>Or me covient que jeo me gart. 
<lb n="599"/>Jeo ne puis mie remaneir, 
<lb n="600"/>Ainz m'en irai par estuveir. 
<lb n="601"/>S'a m'amie esteie espusez, 
<lb n="602"/>Nel sufferreit crestïentez. 
<lb n="603"/>De tutes parz va malement.
<pb n="174"/>
<lb n="604"/>Deus, tant est dur le partement ! 
<lb n="605"/>Mes ki k'il turt a mesprisun, 
<lb n="606"/>Vers li ferai tuz jurs raisun : 
<lb n="607"/>Tute sa volenté ferai 
<lb n="608"/>E par sun cunseil errerai. 
<lb n="609"/>Li reis sis sire ad bone peis : 
<lb n="610"/>Ne quit que nuls le guerreit meis. 
<lb n="611"/>Pur le busuin de mun seignur 
<lb n="612"/>Querrai cungié devant le jur 
<lb n="613"/>Que mes termes esteit asis 
<lb n="614"/>Ke od lui sereie el païs. 
<lb n="615"/>A la pucele irai parler 
<lb n="616"/>E tut mun afere mustrer ; 
<lb n="617"/>Ele me dirat sun voleir 
<lb n="618"/>E jol ferai a mun poeir.»</q>
</ab>
<ab rend="gv">
<lb n="619"/>Li chevaliers n'ad plus targié,
<lb n="620"/>Al rei veit prendre le cungié.
<lb n="621"/>L'aventure li cunte e dit ;
<lb n="622"/>Le brief li ad mustré e lit
<lb n="623"/>Que sis sires li enveia,
<lb n="624"/>Ki par destresce le manda.
<lb n="625"/>Li reis oï le mandement
<lb n="626"/>E qu'il ne remeindra nïent.
<lb n="627"/>Mut est dolenz e trespensez.
<lb n="628"/>Del suen li ad offert asez,
<lb n="629"/>La tierce part de s'herité,
<lb n="630"/>E sun tresur abaundoné ;
<lb n="631"/>Pur remaneir tant li fera
<lb n="632"/>Dunt a tuz jurs le loëra.
<lb n="633"/><q>«Par Deu, fet il, a ceste feiz,
<lb n="634"/>Puis que mis sires est destreiz
<lb n="635"/>E il m'ad mandé de si loin,
<pb n="175"/>
<lb n="636"/>Jo m'en irai pur sun busoin, 
<lb n="637"/>Ne remeindrai en nule guise. 
<lb n="638"/>S'avez mestier de mun servise, 
<lb n="639"/>A vus revendrai volentiers 
<lb n="640"/>Od grant esforz de chevaliers.»</q> 
<lb n="641"/>De ceo l'ad li reis mercïé 
<lb n="642"/>E bonement cungié doné. 
<lb n="643"/>Tuz les aveirs de sa meisun 
<lb n="644"/>Li met li reis en abaundun, 
<lb n="645"/>Or e argent, chiens e chevaus, 
<lb n="646"/>E dras de seie bons e beaus. 
<lb n="647"/>Il en prist mesurablement, 
<lb n="648"/>Puis li ad dit avenantment 
<lb n="649"/>Qu'a sa fille parler ireit 
<lb n="650"/>Mut volentiers, si lui pleseit. 
<lb n="651"/>Li reis respunt : <q>«Ceo m'est mut bel.»</q>
<lb n="652"/>Avant enveie un dameisel 
<lb n="653"/>Ki l'us de la chambrë ovri. 
<lb n="654"/>Elidus vet parler od li. 
<lb n="655"/>Quant el le vit, si l'apela 
<lb n="656"/>E sis mil feiz le salua. 
<lb n="657"/>De sun afere cunseil prent, 
<lb n="658"/>Sun eire li mustre briefment. 
<lb n="659"/>Ainz qu'il li eüst tut mustré 
<lb n="660"/>Ne cungié pris ne demandé, 
<lb n="661"/>Se pauma ele de dolur 
<lb n="662"/>E perdi tute sa culur. 
<lb n="663"/>Quant Elidus la veit paumer, 
<lb n="664"/>Si se cumence a desmenter. 
<lb n="665"/>La buche li baise sovent 
<lb n="666"/>E si plure mut tendrement. 
<lb n="667"/>Entre ses braz la prist e tint 
<lb n="668"/>Tant que de paumeisuns revint.
<pb n="176"/>
<lb n="669"/><q>«Par Deu, fet il, ma duce amie,
<lb n="670"/>Sufrez un poi ke jo vus die :
<lb n="671"/>Vus estes ma vie e ma morz, 
<lb n="672"/>En vus est trestuz mis conforz. 
<lb n="673"/>Pur ceo preng jeo cunseil de vus 
<lb n="674"/>Que fïancë ad entre nus. 
<lb n="675"/>Pur busuin vois en mun païs. 
<lb n="676"/>A vostre pere ai cungié pris, 
<lb n="677"/>Mes jeo ferei vostre pleisir, 
<lb n="678"/>Que ke me deivë avenir. 
<lb n="679"/>- Od vus, fet el, m'en amenez, 
<lb n="680"/>Puis que remaneir ne volez, 
<lb n="681"/>U si ceo nun, jeo m'ocirai. 
<lb n="682"/>Jamés joie ne bien n'avrai.»</q>
<lb n="683"/>Elidus respunt par duçur, 
<lb n="684"/>Ki mut l'amot de bone amur : 
<lb n="685"/><q>«Bele, jeo sui par serement
<lb n="686"/>A vostre pere veirement : 
<lb n="687"/>Si jeo vus enmenoe od mei, 
<lb n="688"/>Jeo li mentireie ma fei, 
<lb n="689"/>De si k'al terme ki fu mis.
<lb n="690"/>Lëaument vus jur e plevis,
<lb n="691"/>Si cungié me volez doner
<lb n="692"/>E respit mettre e jur nomer,
<lb n="693"/>Si vus volez que jeo revienge,
<lb n="694"/>N'est rien el mund ki me retienge,
<lb n="695"/>Pur ceo que seie vis e seins.
<lb n="696"/>Ma vie est tute entre voz meins.»</q>
<lb n="697"/>Cele ot de lui la grant amur ;
<lb n="698"/>Terme li dune e nume jur
<lb n="699"/>De venir e pur li mener.
<lb n="700"/>Grant deol firent al desevrer ;
<lb n="701"/>Lur anels d'or s'entrechangierent
<pb n="177"/>
<lb n="702"/>E ducement s'entrebaisierent. 
<lb n="703"/>Il est desqu'a la mer alez : 
<lb n="704"/>Bon ot le vent, tost est passez.
</ab>
<ab rend="gv">
<lb n="705"/>Quant Elidus est repeiriez,
<lb n="706"/>Sis sires est joius e liez
<lb n="707"/>E si ami e si parent
<lb n="708"/>E li autre communement,
<lb n="709"/>E sa bone femme sur tuz,
<lb n="710"/>Ki mut est bele, sage e pruz.
<lb n="711"/>Mes il esteit tuz jurs pensis
<lb n="712"/>Pur l'amur dunt il ert suspris ;
<lb n="713"/>Unques pur rien que il veïst
<lb n="714"/>Joie ne bel semblant ne fist,
<lb n="715"/>Ne jamés joie nen avra
<lb n="716"/>De si que s'amie verra.
<lb n="717"/>Mut se cuntient sutivement.
<lb n="718"/>Sa femme en ot le queor dolent,
<lb n="719"/>Ne sot mie que ceo deveit ;
<lb n="720"/>A sei meïsmes se pleigneit.
<lb n="721"/>Ele li demandot suvent
<lb n="722"/>S'il ot oï de nule gent
<lb n="723"/>Qu'ele eüst mesfet u mespris
<lb n="724"/>Tant cum il fu hors del païs ;
<lb n="725"/>Volentiers s'en esdrescera
<lb n="726"/>Devant sa gent, quant li plarra.
<lb n="727"/><q>«Dame, fet il, pas ne vus ret
<lb n="728"/>De mesprisum ne de mesfet,
<lb n="729"/>Mes el païs u j'ai esté
<lb n="730"/>Ai al rei plevi e juré
<lb n="731"/>Que jeo dei a lui repeirier,
<lb n="732"/>Kar de mei ad il grant mestier.
<lb n="733"/>Si li reis mis sire aveit peis,
<pb n="178"/>
<lb n="734"/>Ne remeindreie oit jurs aprés.
<lb n="735"/>Grant travail m'estuvra suffrir 
<lb n="736"/>Ainz que jeo puisse revenir. 
<lb n="737"/>Ja de si que revenuz seie 
<lb n="738"/>N'avrai joie de rien que veie, 
<lb n="739"/>Kar ne voil ma fei trespasser.»</q> 
<lb n="740"/>A tant le lest la dame ester. 
<lb n="741"/>Elidus od sun seignur fu, 
<lb n="742"/>Mut li ad aidié e valu ; 
<lb n="743"/>Par le cunseil de lui errot 
<lb n="744"/>E tute la tere gardot. 
<lb n="745"/>Mes quant li termes apreça 
<lb n="746"/>Que la pucele li numa, 
<lb n="747"/>De pais fere s'est entremis : 
<lb n="748"/>Tuz acorda ses enemis. 
<lb n="749"/>Puis s'est appareillez d'errer 
<lb n="750"/>E queil gent il vodra mener. 
<lb n="751"/>Deus suens nevuz qu'il mut ama 
<lb n="752"/>E un suen chamberlenc mena -
<lb n="753"/>Cil ot de lur cunseil esté 
<lb n="754"/>E le message aveit porté -
<lb n="755"/>E ses esquïers sulement ;
<lb n="756"/>Il nen ot cure d'autre gent.
<lb n="757"/>A ceus fist plevir e jurer
<lb n="758"/>De tut sun afaire celer.
</ab>
<ab rend="gv">
<lb n="759"/>En mer se mist, plus n'i atent ;
<lb n="760"/>Utre furent hastivement.
<lb n="761"/>En la cuntree est arivez
<lb n="762"/>U il esteit plus desirez.
<lb n="763"/>Elidus fu mut veizïez :
<lb n="764"/>Luin des hafnes s'est herbergiez ;
<lb n="765"/>Ne voleit mie estre veüz
<pb n="179"/>
<lb n="766"/>Ne trovez ne recuneüz. 
<lb n="767"/>Sun chamberlenc appareilla 
<lb n="768"/>E a s'amie l'enveia ; 
<lb n="769"/>Si li manda que venuz fu, 
<lb n="770"/>Bien ad sun cuvenant tenu. 
<lb n="771"/>La nuit, quant tut fust avespré, 
<lb n="772"/>S'en eissist fors de la cité ; 
<lb n="773"/>Li chamberlencs od li ira 
<lb n="774"/>E il encuntre li sera. 
<lb n="775"/>Cil aveit tuz changié ses dras ; 
<lb n="776"/>A pié s'en vet trestut le pas. 
<lb n="777"/>A la cité ala tut dreit 
<lb n="778"/>U la fille le rei esteit. 
<lb n="779"/>Tant aveit purchacié e quis 
<lb n="780"/>Que dedenz la chambre s'est mis. 
<lb n="781"/>A la pucele dist saluz 
<lb n="782"/>E que sis amis est venuz. 
<lb n="783"/>Quant ele ad la novele oïe, 
<lb n="784"/>Tute murnë e esbaïe, 
<lb n="785"/>De joie plure tendrement 
<lb n="786"/>E celui ad baisié suvent. 
<lb n="787"/>Il li ad dit qu'a l'avesprer 
<lb n="788"/>L'en estuvrat od lui aler. 
<lb n="789"/>Tut le jur ont issi esté 
<lb n="790"/>E lur eire bien devisé. 
<lb n="791"/>La nuit, quant tut fu aseri, 
<lb n="792"/>De la vile s'en sunt parti 
<lb n="793"/>Li dameisels e ele od lui, 
<lb n="794"/>E ne furent mais que il dui. 
<lb n="795"/>Grant poür ad k'hum ne la veie. 
<lb n="796"/>Vestue fu d'un drap de seie 
<lb n="797"/>Menuëment a or brosdé,
<lb n="798"/>E un curt mantel afublé.
<pb n="180"/>
<lb n="799"/>Luinz de la porte, al trait d'un arc,
<lb n="800"/>La ot un bois clos d'un bel parc ;
<lb n="801"/>Suz le paliz les atendeit
<lb n="802"/>Sis amis, ki pur li veneit.
<lb n="803"/>Li chamberlencs la l'amena,
<lb n="804"/>E il descent, si la baisa,
<lb n="805"/>Grant joie funt a l'assembler.
<lb n="806"/>Sur un cheval la fist munter,
<lb n="807"/>E il munta, sa reisne prent,
<lb n="808"/>Od li s'en vet hastivement.
<lb n="809"/>Al hafne vient a Toteneis,
<lb n="810"/>En la nef entrent demaneis ;
<lb n="811"/>N'i ot humme si les suens nun
<lb n="812"/>E s'amie Guillïadun.
<lb n="813"/>Bon vent eurent e bon oré
<lb n="814"/>E tut le tens aseüré.
<lb n="815"/>Mes quant il durent ariver,
<lb n="816"/>Une turmente eurent en mer
<lb n="817"/>E un vent devant eus leva,
<lb n="818"/>Ki luin del hafne les geta ;
<lb n="819"/>Lur verge brusa e fendi
<lb n="820"/>E tut lur sigle desrumpi.
<lb n="821"/>Deu recleiment devotement,
<lb n="822"/>Seint Nicholas e seint Clement,
<lb n="823"/>E ma dame seinte Marie
<lb n="824"/>Que vers sun fiz lur querge aïe,
<lb n="825"/>K'il les garisse de perir
<lb n="826"/>E al hafne puissent venir.
<lb n="827"/>Une hure ariere, une autre avant,
<lb n="828"/>Issi alouent costeiant ;
<lb n="829"/>Mut esteient pres de turment.
<lb n="830"/>Uns des escipres hautement
<lb n="831"/>S'est escriez : <q>«Que faimes nus ?
<pb n="181"/>
<lb n="832"/>Sire, ça einz avez od vus 
<lb n="833"/>Cele par ki nus perissums :
<lb n="834"/>Jamés a tere ne vendrums ! 
<lb n="835"/>Femme leal espuse avez 
<lb n="836"/>E sur celi autre enmenez 
<lb n="837"/>Cuntre Deu e cuntre la lei, 
<lb n="838"/>Cuntre dreiture e cuntre fei ; 
<lb n="839"/>Lessiez la nus geter en mer ! 
<lb n="840"/>Si poüm sempres ariver.»</q> 
<lb n="841"/>Elidus oï que cil dist, 
<lb n="842"/>A poi que d'ire nen esprist : 
<lb n="843"/><q>«Fiz a putain, fet il, mauveis,
<lb n="844"/>Fel traïtre, nel dire meis !
<lb n="845"/>Si m'amie leüst laissier, 
<lb n="846"/>Jeol vus eüsse vendu chier.»</q> 
<lb n="847"/>Mes entre ses braz la teneit 
<lb n="848"/>E cunfortout ceo qu'il poeit 
<lb n="849"/>Del mal que ele aveit en mer 
<lb n="850"/>E de ceo qu'ele oï numer 
<lb n="851"/>Que femme espuse ot sis amis 
<lb n="852"/>Autre ke li, en sun païs. 
<lb n="853"/>Desur sun vis cheï paumee, 
<lb n="854"/>Tute pale, desculuree. 
<lb n="855"/>En la paumeisun demura 
<lb n="856"/>Qu'el ne revint ne suspira. 
<lb n="857"/>Cil ki ensemble od lui l'enporte 
<lb n="858"/>Quidot pur veir k'ele fust morte. 
<lb n="859"/>Mut fet grant doel, sus est levez, 
<lb n="860"/>Vers l'esciprë est tost alez, 
<lb n="861"/>De l'avirun si l'ad feru 
<lb n="862"/>K'il l'abati tut estendu ; 
<lb n="863"/>Par le pié l'en ad jeté fors, 
<lb n="864"/>Les undes enportent le cors.
<pb n="182"/>
<lb n="865"/>Puis qu'il l'ot lancié en la mer,
<lb n="866"/>A l'estiere vait governer ;
<lb n="867"/>Tant guverna la neif e tint,
<lb n="868"/>Le hafne prist, a tere vint.
<lb n="869"/>Quant il furent bien arivé,
<lb n="870"/>Le pont mist jus, ancre ad geté.
<lb n="871"/>Encor jut ele en paumeisun,
<lb n="872"/>Nen ot semblant si de mort nun.
<lb n="873"/>Elidus feseit mut grant doel :
<lb n="874"/>Iloc fust morz od li sun voil.
<lb n="875"/>A ses cumpainuns demanda
<lb n="876"/>Queil cunseil chescuns li dura,
<lb n="877"/>U la pucele portera,
<lb n="878"/>Kar de li ne se partira,
<lb n="879"/>Si serat enfuïe e mise
<lb n="880"/>Od grant honur, od bel servise,
<lb n="881"/>En cimiterie beneeit :
<lb n="882"/>Fille ert a rei, s'en aveit dreit.
<lb n="883"/>Cil en furent tuit esgaré,
<lb n="884"/>Ne li aveient rien loé.
<lb n="885"/>Elidus prist a purpenser
<lb n="886"/>Quel part il la purrat porter.
<lb n="887"/>Sis recez fu pres de la mer,
<lb n="888"/>Estre i peüst a sun digner.
<lb n="889"/>Une forest aveit entur,
<lb n="890"/>Trente liwes ot de lungur.
<lb n="891"/>Uns seinz hermites i maneit
<lb n="892"/>E une chapele i aveit ;
<lb n="893"/>Quarante anz i aveit esté,
<lb n="894"/>Meinte feiz ot od lui parlé.
<lb n="895"/>A lui, ceo dist, la portera,
<lb n="896"/>En sa chapele l'enfuira ;
<lb n="897"/>De sa tere tant i durra,
<pb n="183"/>
<lb n="898"/>Une abeïe i fundera, 
<lb n="899"/>Si i mettra cuvent de moignes 
<lb n="900"/>U de nuneins u de chanoignes, 
<lb n="901"/>Ki tuz jurs prierunt pur li : 
<lb n="902"/>Deus li face bone merci !
<lb n="903"/>Ses chevals ad fait amener, 
<lb n="904"/>Sis cumande tuz a munter, 
<lb n="905"/>Mes la fïaunce prent d'iceus 
<lb n="906"/>Que il n'iert descuverz par eus. 
<lb n="907"/>Devant lui, sur sun palefrei, 
<lb n="908"/>S'amie porte ensemble od sei.
</ab>
<ab rend="gv">
<lb n="909"/>Le dreit chemin unt tant erré 
<lb n="910"/>Qu'il esteient el bois entré. 
<lb n="911"/>A la chapele sunt venu, 
<lb n="912"/>Apelé i unt e batu ; 
<lb n="913"/>N'i troverent kis respundist 
<lb n="914"/>Ne ki la porte lur ovrist. 
<lb n="915"/>Un des suens fist utre passer, 
<lb n="916"/>La porte ovrir e desfermer. 
<lb n="917"/>Oit jurs esteit devant finiz 
<lb n="918"/>Li seinz hermites, li parfiz ; 
<lb n="919"/>La tumbe novele trova, 
<lb n="920"/>Mut fu dolenz, mut s'esmaia. 
<lb n="921"/>Cil voleient la fosse faire -
<lb n="922"/>Mes il les fist ariere traire - 
<lb n="923"/>U il deüst mettre s'amie. 
<lb n="924"/>Il lur ad dit : <q>«Ceo n'i ad mie ! 
<lb n="925"/>Ainz en avrai mun cunseil pris 
<lb n="926"/>A la sage gent del païs, 
<lb n="927"/>Cum purrai le liu eshaucier 
<lb n="928"/>U d'abbeïe u de mustier.
<lb n="929"/>Devant l'auter la cucherum
<pb n="184"/>
<lb n="930"/>E a Deu la cumanderum.»</q> 
<lb n="931"/>Il ad fet aporter ses dras ; 
<lb n="932"/>Un lit li funt ignelepas. 
<lb n="933"/>La meschine desus cuchierent 
<lb n="934"/>E cum pur morte la laissierent. 
<lb n="935"/>Mes quant ceo vint al departir, 
<lb n="936"/>Dunc quida il de doel murir. 
<lb n="937"/>Les oilz li baisë e la face. 
<lb n="938"/><q>«Bele, fet il, ja Deu ne place 
<lb n="939"/>Que jamés puisse armes porter 
<lb n="940"/>N'el siecle vivre ne durer ! 
<lb n="941"/>Bele amie, mar me veïstes ! 
<lb n="942"/>Duce, chiere, mar me siwistes ! 
<lb n="943"/>Bele, ja fuissiez vus reïne, 
<lb n="944"/>Ne fust l'amur leal e fine 
<lb n="945"/>Dunt vus m'amastes lëaument. 
<lb n="946"/>Mut ai pur vus mun quor dolent. 
<lb n="947"/>Le jur que jeo vus enfuirai, 
<lb n="948"/>Ordre de moigne recevrai ; 
<lb n="949"/>Sur vostre tumbe chescun jur 
<lb n="950"/>Ferai refreindre ma dolur.»</q> 
<lb n="951"/>A tant s'en part de la pucele, 
<lb n="952"/>Si ferme l'us de la chapele.
</ab>
<ab rend="gv">
<lb n="953"/>A sun ostel ad enveié 
<lb n="954"/>Sun message, si ad nuncié 
<lb n="955"/>A sa femme que il veneit, 
<lb n="956"/>Mes las e travaillez esteit. 
<lb n="957"/>Quant el l'oï, mut en fu liee ; 
<lb n="958"/>Cuntre lui s'est apareilliee. 
<lb n="959"/>Sun seignur receit bonement, 
<lb n="960"/>Mes poi de joie l'en atent, 
<lb n="961"/>Kar unques bel semblant ne fist
<pb n="185"/>
<lb n="962"/>Ne bone parole ne dist. 
<lb n="963"/>Nuls ne l'osot mettre a reisun. 
<lb n="964"/>Tuz jurs esteit en la meisun. 
<lb n="965"/>La messe oeit bien par matin, 
<lb n="966"/>Puis se meteit suls al chemin ; 
<lb n="967"/>El bois alot, a la chapele, 
<lb n="968"/>La u giseit la dameisele. 
<lb n="969"/>En la paumeisun la trovot : 
<lb n="970"/>Ne reveneit ne suspirot. 
<lb n="971"/>De ceo li semblot grant merveille 
<lb n="972"/>K'il la veeit blanche e vermeille ; 
<lb n="973"/>Unkes la colur ne perdi, 
<lb n="974"/>Fors un petit qu'ele enpali. 
<lb n="975"/>Mut anguissusement plurot 
<lb n="976"/>E pur l'alme de li preiot. 
<lb n="977"/>Quant aveit fete sa priere, 
<lb n="978"/>A sa meisun alot ariere.
</ab>
<ab rend="gv">
<lb n="979"/>Un jur al eissir del mustier
<lb n="980"/>L'aveit sa femme fet gaitier
<lb n="981"/>Un suen vadlet (mut li premist !) :
<lb n="982"/>De luinz alast e si veïst
<lb n="983"/>Quel part sis sires turnereit ;
<lb n="984"/>Chevals e armes li durreit.
<lb n="985"/>Cil ad sun comandement fait.
<lb n="986"/>El bois se met, aprés lui vait,
<lb n="987"/>Si qu'il ne l'ad aparceü.
<lb n="988"/>Bien ad esgardé e veü
<lb n="989"/>Cument en la chapele entra,
<lb n="990"/>Le dol oï qu'il demena.
<lb n="991"/>Ainz qu'Elidus s'en seit eissuz
<lb n="992"/>Est a sa dame revenuz.
<lb n="993"/>Tut li cunta que il oï,
<pb n="186"/>
<lb n="994"/>La dolur, la noise e le cri,
<lb n="995"/>Cum fet sis sire en l'ermitage. 
<lb n="996"/>Ele en mua tut sun curage. 
<lb n="997"/>La dame dit : <q>«Sempres irums,
<lb n="998"/>Tut l'ermitage cercherums. 
<lb n="999"/>Mis sires deit, ceo quid, errer : 
<lb n="1000"/>A la curt vet al rei parler. 
<lb n="1001"/>Li hermites fu morz pieça ; 
<lb n="1002"/>Jeo sai asez que il l'ama, 
<lb n="1003"/>Mes ja pur lui ceo ne fereit 
<lb n="1004"/>Ne tel dolur ne demerreit.»</q> 
<lb n="1005"/>A cele feiz le lait issi.
</ab>
<ab rend="gv">
<lb n="1006"/>Cel jur meïsme, aprés midi, 
<lb n="1007"/>Vait Elidus parler al rei. 
<lb n="1008"/>Ele prent le vadlet od sei ; 
<lb n="1009"/>A l'hermitage l'ad menee. 
<lb n="1010"/>Quant en la chapele est entree, 
<lb n="1011"/>El vit le lit a la pucele 
<lb n="1012"/>Ki resemblot rose nuvele ; 
<lb n="1013"/>Del cuvertur la descovri 
<lb n="1014"/>E vit le cors tant eschevi, 
<lb n="1015"/>Les braz lungs e blanches les meins, 
<lb n="1016"/>E les deiz greilles, lungs e pleins. 
<lb n="1017"/>Or seit ele la verité 
<lb n="1018"/>Pur quei sis sire ad duel mené. 
<lb n="1019"/>Le vadlet avant apelat 
<lb n="1020"/>E la merveille li mustrat :
<lb n="1021"/><q>«Veiz tu, fet ele, ceste femme,
<lb n="1022"/>Ki de beuté resemble gemme ?
<lb n="1023"/>Ceo est l'amie mun seignur
<lb n="1024"/>Pur quei il meine tel dolur.
<lb n="1025"/>Par fei, jeo ne m'en merveil mie,
<pb n="187"/>
<lb n="1026"/>Quant si bele femme est perie.
<lb n="1027"/>Tant par pitié, tant par amur,
<lb n="1028"/>Jamés n'avrai joie nul jur.»</q>
<lb n="1029"/>Ele cumencet a plurer
<lb n="1030"/>E la meschine regreter.
<lb n="1031"/>Devant le lit s'asist plurant.
<lb n="1032"/>Une musteile vint curant,
<lb n="1033"/>De suz l'auter esteit eissue ;
<lb n="1034"/>E li vadlez l'aveit ferue :
<lb n="1035"/>Pur ceo que sur le cors passa,
<lb n="1036"/>D'un bastun qu'il tint la tua.
<lb n="1037"/>En mi l'eire l'aveit getee.
<lb n="1038"/>Ne demura k'une loëe,
<lb n="1039"/>Quant sa cumpaine i acurrut,
<lb n="1040"/>Si vit la place u ele jut.
<lb n="1041"/>Entur la teste li ala
<lb n="1042"/>E del pié suvent la marcha.
<lb n="1043"/>Quant ne la pot fere lever,
<lb n="1044"/>Semblant feseit de doel mener.
<lb n="1045"/>De la chapele esteit eissue,
<lb n="1046"/>As herbes est el bois venue,
<lb n="1047"/>Od ses denz ad prise une flur
<lb n="1048"/>Tute de vermeille colur.
<lb n="1049"/>Hastivement reveit ariere ;
<lb n="1050"/>Dedenz la buche en teu maniere
<lb n="1051"/>A sa cumpaine l'aveit mise
<lb n="1052"/>Que li vadlez aveit ocise,
<lb n="1053"/>En es l'ure fu revescue.
<lb n="1054"/>La dame l'ad aparceüe,
<lb n="1055"/>Al vadlet crie : <q>«Retien la !
<lb n="1056"/>Getez, francs hum, mar s'en ira !»</q>
<lb n="1057"/>E il geta, si la feri
<lb n="1058"/>Que la florete li cheï.
<pb n="188"/>
<lb n="1059"/>La dame lieve, si la prent,
<lb n="1060"/>Ariere va hastivement, 
<lb n="1061"/>Dedenz la buche a la pucele 
<lb n="1062"/>Meteit la flur ki tant fu bele. 
<lb n="1063"/>Un petitet i demura, 
<lb n="1064"/>Cele revint e suspira. 
<lb n="1065"/>Aprés parla, les oilz ovri :
<lb n="1066"/><q>«Deus, fet ele, tant ai dormi !»</q>
<lb n="1067"/>Quant la dame l'oï parler, 
<lb n="1068"/>Deu cumençat a mercïer. 
<lb n="1069"/>Demande li ki ele esteit, 
<lb n="1070"/>E la meschine li diseit : 
<lb n="1071"/><q>«Dame, jo sui de Logres nee, 
<lb n="1072"/>Fille a un rei de la cuntree. 
<lb n="1073"/>Mut ai amé un chevalier, 
<lb n="1074"/>Eliduc, le bon soudeier. 
<lb n="1075"/>Ensemble od lui m'en amena. 
<lb n="1076"/>Pechié ad fet k'il m'enginna : 
<lb n="1077"/>Femme ot espuse, nel me dist 
<lb n="1078"/>Ne unques semblant ne m'en fist. 
<lb n="1079"/>Quant de sa femme oï parler, 
<lb n="1080"/>De duel ke oi m'estut paumer. 
<lb n="1081"/>Vileinement descunseillee 
<lb n="1082"/>M'ad en autre tere laissiee. 
<lb n="1083"/>Trahie m'ad, ne sai que deit. 
<lb n="1084"/>Mut est fole ki humme creit ! 
<lb n="1085"/>- Bele, la dame li respunt, 
<lb n="1086"/>N'ad rien vivant en tut le munt
<lb n="1087"/>Ki joie li feïst aveir ;
<lb n="1088"/>Ceo vus peot hum dire pur veir.
<lb n="1089"/>Il quide ke vus seiez morte,
<lb n="1090"/>A merveille se descunforte.
<lb n="1091"/>Chescun jur vus ad regardee,
<pb n="189"/>
<lb n="1092"/>Bien quid qu'il vus trova pasmee. 
<lb n="1093"/>Jo sui sa spuse veirement ; 
<lb n="1094"/>Mut ai pur lui mun quor dolent. 
<lb n="1095"/>Pur la dolur que il menot, 
<lb n="1096"/>Saveir voleie u il alot ; 
<lb n="1097"/>Aprés lui vinc, si vus trovai. 
<lb n="1098"/>Que vive estes grant joie en ai !
<lb n="1099"/>Ensemble od mei vus enmerrai 
<lb n="1100"/>E a vostre ami vus rendrai ; 
<lb n="1101"/>Del tut le voil quite clamer 
<lb n="1102"/>E si ferai mun chief veler.»</q> 
<lb n="1103"/>Tant l'ad la dame confortee 
<lb n="1104"/>Qu'ensemble od li l'en ad menee.
</ab>
<ab rend="gv">
<lb n="1105"/>Sun vallet ad appareillé 
<lb n="1106"/>E pur sun seignur enveié. 
<lb n="1107"/>Tant errat cil qu'il le trova ; 
<lb n="1108"/>Avenantment le salua, 
<lb n="1109"/>L'aventure li dit e cunte. 
<lb n="1110"/>Sur un cheval Elidus munte, 
<lb n="1111"/>Unc n'i atendi cumpainun. 
<lb n="1112"/>La nuit revint a sa meisun. 
<lb n="1113"/>Quant vive ad trovee s'amie, 
<lb n="1114"/>Ducement sa femme mercie. 
<lb n="1115"/>Mut par est Elidus haitiez, 
<lb n="1116"/>Unques nul jur ne fu si liez. 
<lb n="1117"/>La pucele baise suvent, 
<lb n="1118"/>E ele lui, mut ducement ; 
<lb n="1119"/>Ensemble funt joie mut grant. 
<lb n="1120"/>Quant la dame vit lur semblant, 
<lb n="1121"/>Sun seignur ad a reisun mis : 
<lb n="1122"/>Cungié li ad rové e quis 
<lb n="1123"/>Qu'ele puisse de lui partir :
<pb n="190"/>
<lb n="1124"/>Nune voelt estre, Deu servir ; 
<lb n="1125"/>De sa tere li doint partie 
<lb n="1126"/>U ele face une abeïe ; 
<lb n="1127"/>Cele prenge qu'il eime tant, 
<lb n="1128"/>Kar n'est pas bien ne avenant 
<lb n="1129"/>De deus espuses meintenir, 
<lb n="1130"/>Ne la lei nel deit cunsentir. 
<lb n="1131"/>Elidus li ad otrié 
<lb n="1132"/>E bonement doné cungié : 
<lb n="1133"/>Tute sa volunté fera 
<lb n="1134"/>E de sa tere li durra. 
<lb n="1135"/>Pres del chastel, einz el boscage,
<lb n="1136"/>A la chapele, a l'hermitage, 
<lb n="1137"/>La ad fet fere sun mustier 
<lb n="1138"/>E ses meisuns edifïer. 
<lb n="1139"/>Grant tere i met e grant aveir : 
<lb n="1140"/>Bien i avrat sun estuveir. 
<lb n="1141"/>Quant tut ad fet bien aturner, 
<lb n="1142"/>La dame i fet sun chief veler, 
<lb n="1143"/>Trente nuneins ensemble od li ; 
<lb n="1144"/>Sa vie e sun ordre establi.
</ab>
<ab rend="gv">
<lb n="1145"/>Elidus ad s'amie prise ; 
<lb n="1146"/>A grant honur, od bel servise 
<lb n="1147"/>En fu la feste demenee 
<lb n="1148"/>Le jur qu'il l'aveit espusee. 
<lb n="1149"/>Ensemble vesquirent meint jur, 
<lb n="1150"/>Mut ot entre eus parfite amur. 
<lb n="1151"/>Granz aumoines e granz biens firent, 
<lb n="1152"/>Tant que a Deu se cunvertirent. 
<lb n="1153"/>Pres del chastel, de l'autre part, 
<lb n="1154"/>Par grant cunseil e par esgart 
<lb n="1155"/>Une eglise fist Elidus.
<pb n="191"/>
<lb n="1156"/>De sa terë i mist le plus 
<lb n="1157"/>E tut sun or e sun argent ; 
<lb n="1158"/>Hummes i mist e autre gent 
<lb n="1159"/>De mut bone religïun 
<lb n="1160"/>Pur tenir l'ordre e la meisun. 
<lb n="1161"/>Quant tut aveit appareillé, 
<lb n="1162"/>Si nen ad puis gueres targié : 
<lb n="1163"/>Ensemble od eus se dune e rent
<lb n="1164"/>Pur servir Deu omnipotent. 
<lb n="1165"/>Ensemble od sa femme premiere 
<lb n="1166"/>Mist sa femme que tant ot chiere. 
<lb n="1167"/>El la receut cum sa serur 
<lb n="1168"/>E mut li porta grant honur. 
<lb n="1169"/>De Deu servir l'amonesta 
<lb n="1170"/>E sun ordre li enseigna. 
<lb n="1171"/>Deu priouent pur lur ami 
<lb n="1172"/>Qu'il li feïst bone merci, 
<lb n="1173"/>E il pur eles repreiot. 
<lb n="1174"/>Ses messages lur enveiot 
<lb n="1175"/>Pur saveir cument lur estot, 
<lb n="1176"/>Cum chescune se cunfortot. 
<lb n="1177"/>Mut se pena chescuns pur sei 
<lb n="1178"/>De Deu amer par bone fei 
<lb n="1179"/>E mut par firent bele fin, 
<lb n="1180"/>La merci Deu, le veir devin !
</ab>
<ab rend="gv">
<lb n="1181"/>De l'aventure de ces treis 
<lb n="1182"/>Li auncïen Bretun curteis 
<lb n="1183"/>Firent le lai pur remembrer, 
<lb n="1184"/>Qu'hum nel deüst pas oblier.
</ab>
</div>
</body>
</text>
</TEI>