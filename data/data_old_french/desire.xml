<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="fr">
  <fileDesc>
    <titleStmt>
      <title type="main">Desiré</title>
      <title type="formal">desire</title>
      <title type="reference">desire</title>
      <title type="DEAF">DesiréT</title>
      <title type="gmd">transcription électronique</title>
      <author xml:id="anonyme">anonyme</author>
      <editor>Équipe de la Base de français médiéval - ENS de Lyon / UMR 5317 IHRIM</editor>
      <funder>Laboratoire IHRIM</funder>
    </titleStmt>
    <editionStmt>
      <edition>transcripion électronique</edition>
      <respStmt xml:id="encoder2">
        <resp/>
        <name xml:id="AL">Alexei Lavrentiev</name>
      </respStmt>
      <respStmt xml:id="digitizer">
        <resp>scannage et océrisation</resp>
        <name xml:id="ES">Ekaterina Shcherbina</name>
      </respStmt>
      <respStmt xml:id="proofreader1">
        <resp>révision de tout le texte</resp>
        <name xml:id="PL">Pierre Levron</name>
      </respStmt>
      <respStmt xml:id="proofreader2">
        <resp>révision de tout le texte</resp>
        <name xml:id="VO">Vanessa Obry</name>
      </respStmt>
      <respStmt xml:id="encoderDD">
        <resp>balisage du discours direct</resp>
        <name xml:id="YM">Yunna Menshova</name>
      </respStmt>
    </editionStmt>
    <extent>- Numéros de pages saisies : de 169 à 198 ;
            - Nombre de mots d'après la base des descripteurs : <num xml:id="nb_mots_given">4341</num> ;
            - Nombre de tokens (mots et ponctuations) d'après la base des descripteurs : <num xml:id="nb_tokens_given">5102</num>.
    </extent>
    <publicationStmt>
      <publisher><name>Projet BFM, ENS de Lyon / UMR 5317 IHRIM</name></publisher>
      <address>
        <addrLine>15, parvis René Descartes</addrLine>
        <addrLine>69342 Lyon BP7000 Cedex 07</addrLine>
        <addrLine>Tél : 04 37 37 63 10</addrLine>
        <addrLine>Mèl : bfm@ens-lyon.fr</addrLine>
        <addrLine>http://bfm.ens-lyon.fr</addrLine>
      </address>
      <idno type="bfm">http://catalog.bfm-corpus.org/desire</idno>
      <idno type="doi">10.34847/nkl.f997i2cw</idno>
      <availability status="free">
        <licence target="https://www.etalab.gouv.fr/licence-ouverte-open-licence">
          <ab type="availability_bfm" subtype="libre_1b">Les Conditions générales d'utilisation de la Base de Français Médiéval (http://txm.bfm-corpus.org/bfm/files/CGU.pdf), 
            et notamment son Article 5 « PROPRIETE INTELLECTUELLE », s'appliquent à tous les textes de la BFM.</ab>
          <ab type="how_to_cite">
            <label>Comment citer ce texte :</label>
            <bibl>Desiré, édité par Prudence Mary O'Hara Tobin, Genève, 1976. 
              Publié en ligne par la Base de français médiéval, http://catalog.bfm-corpus.org/desire.
              Dernière révision le 2016-06-20.</bibl>
            D'autres formules de citation de la BFM sont proposées sur la page web suivante :
            http://bfm.ens-lyon.fr/article.php3?id_article=281.</ab>
          <ab type="availability_file">
            <label>Conditions d'utilisation de ce fichier :</label>
              Ce fichier numérique est composé du corps de texte médiéval et des suppléments numériques : balisage XML-TEI, métadonnées (teiHeader), balisage du discours direct. Le texte et les suppléments numériques sont libres de droit et peuvent à ce titre être téléchargés et réutilisés librement.
            </ab>
            <ab type="availability_txmweb" subtype="illimité">
              <label>Conditions d'utilisation par le portail BFM :</label>
              Pas de limitation dans l'usage des fonctionnalités. Téléchargement autorisé.</ab>
        </licence>
      </availability>
    </publicationStmt>
    <sourceDesc>
      <biblFull>
        <titleStmt>
          <title>Les lais anonymes : le lai de Desiré</title>
          <respStmt>
            <resp xml:id="editor">Éditeur scientifique</resp>
            <name type="person">Prudence Mary O'Hara Tobin</name>
          </respStmt>
        </titleStmt>
          <extent>30 page(s), soit 169-198
        </extent>
        <publicationStmt>
          <publisher>Droz</publisher>
          <pubPlace>Genève</pubPlace>
          <date>1976</date>
          <idno type="sigle_DEAF">DesiréT</idno>
          <idno type="cote_biblio">ENS-LSH : 84/2 A lai</idno>
        </publicationStmt><seriesStmt><title>Publications romanes et françaises</title><idno type="collection">143</idno></seriesStmt>
      </biblFull>
    </sourceDesc>
  </fileDesc>
  <encodingDesc>
    <projectDesc>
      <p>Projet :<name type="project">BFM - Base de français médiéval</name>
        Resp. : <name type="person">Céline Guillot-Barbance</name>
        Équipe : Base de français médiéval
        Laboratoire : UMR 5317 IHRIM
        Institution : ENS de Lyon
        <address>
          <addrLine>15, parvis René Descartes</addrLine>
          <addrLine>69342 Lyon BP7000 Cedex 07</addrLine>
          <addrLine>Tél : 04 37 37 63 10</addrLine>
          <addrLine>Mèl : bfm@ens-lyon.fr</addrLine>
          <addrLine>http://bfm.ens-lyon.fr</addrLine>
        </address>
      </p>
    </projectDesc>
    <editorialDecl>
      <p>Voir le <ref target="http://bfm.ens-lyon.fr/IMG/pdf/Manuel_Encodage_TEI.pdf">Manuel d'encodage XML-TEI de la BFM</ref>
        et les <ref target="http://bfm.ens-lyon.fr/IMG/pdf/Consignes_BFM.pdf">Consignes aux relecteurs de la BFM</ref>.</p>
    </editorialDecl>
    <tagsDecl>
      <namespace name="http://www.tei-c.org/ns/1.0">
        <tagUsage gi="ab" occurs="5"/>
        <tagUsage gi="body" occurs="1"/>
        <tagUsage gi="div" occurs="2"/>
        <tagUsage gi="front" occurs="1"/>
        <tagUsage gi="lb" occurs="764"/>
        <tagUsage gi="p" occurs="3"/>
        <tagUsage gi="pb" occurs="30"/>
        <tagUsage gi="q" occurs="28"/>
        <tagUsage gi="text" occurs="1"/>
      </namespace>
    </tagsDecl>
  </encodingDesc>
  <profileDesc>
    <creation>
      <name type="author">anonyme</name>
      <title>Desiré</title>
      <date type="compo" when="1205-01-01" notBefore="1190-01-01" notAfter="1208-01-01" n="13">entre 1190 et 1230 ou même 1208</date>
      <date type="compo_periode">ancien</date>
      <date type="compo_sous_siecle" n="13_1">début</date>
      <date type="ms" when="1300-01-01" notBefore="1267-01-01" notAfter="1333-12-31">fin du 13e s. ou début du 14e s.</date>
      <idno type="msIdentifier">Cologny-Genève, Bib. Bodmeriana, Philipps 3713 (P)</idno>
      <region type="dialecte_auteur">non défini</region>
    </creation>
    <langUsage>
      <language ident="fro" usage="100">Le texte est entièrement écrit en vers en ancien français.</language>
    </langUsage>
    <textDesc>
      <channel mode="w">print</channel>
      <constitution type="single"/>
      <derivation type="original"/>
      <domain type="littéraire"/>
    <factuality type="inapplicable"/>
      <interaction type="none"/>
      <preparedness type="prepared"/>
      <purpose type="narrative"/></textDesc>
    <textClass>
      <keywords scheme="http://authorities.bfm-corpus.org">
        <term type="domaine">littéraire</term>
        <term type="genre">récit bref</term>
        <term type="forme">vers</term>
        <term type="relation">original</term>
      </keywords>
    </textClass>
  </profileDesc>
  <revisionDesc>
    <change who="#ES" when="2006-10-31">scannage et océrisation</change>
    <change who="#PL" when="2006-12-31">révision de tout le texte</change>
    <change who="#AL" when="2007-02-28">balisage, numérotation et vérifications finales</change>
    <change who="#VO" when="2007-03-31">révision de tout le texte</change>
    <change who="#YM" when="2016-04-21">balisage du discours direct</change>
    <change who="#AL" when="2016-06-20"/>
    <change when="2016-06-20">Dernière modification du texte</change>
    <change when="2022-11-04">Création de cet entête</change>
  </revisionDesc>
</teiHeader>
<text>
<pb n="169"/>
<front>
<div type="titre">
<p>LE LAI DE DESIRÉ</p>
</div>
</front>
<body>
<div>
<ab type="gv">
<lb n="1"/>Entente i mettrai e ma cure 
<lb n="2"/>a recunter un aventure 
<lb n="3"/>dunt cil qui a cel tens vesquirent 
<lb n="4"/>par remembrancë un lai firent. 
<lb n="5"/>Ço est li lais del Dessiré 
<lb n="6"/>ki tant par fu de grant beuté. 
<lb n="7"/>En Escoce a une cuntree 
<lb n="8"/>ki Calatir est apellee, 
<lb n="9"/>encoste de la Blanche Lande 
<lb n="10"/>juste la mer ki tant est grande. 
<lb n="11"/>Iluec est la neire chapele 
<lb n="12"/>dunt l'en cunte, ki mut est bele. 
<lb n="13"/>Un vavasur i out jadis, 
<lb n="14"/>mut fu preisez en sun païs ;
<pb n="170"/>
<lb n="15"/>tant de terre cum il aveit 
<lb n="16"/>del rei d'Eschoce en chef teneit.
<lb n="17"/>Feme aveit solunc sun parage,
<lb n="18"/>assez l'amot, kë ele ert sage.
<lb n="19"/>De ce lur est mesavenu
<lb n="20"/>k'ensemble n'unt enfant eü ; 
<lb n="21"/>a merveilles en sunt dolent
<lb n="22"/>e a Deu prïent mut sovent,
<lb n="23"/>par sa pité les confortast
<lb n="24"/>ke fiz ou file lur donast.
<lb n="25"/>Une nuit jurent en lur lit, 
<lb n="26"/>la damë a sun seignur dit :
<lb n="27"/><q>« Sire, je ai oï parler
<lb n="28"/>k'en Provence, dela la mer,
<lb n="29"/>ad un cors seint mut glorius ;
<lb n="30"/>dames i vunt od lur espus ; 
<lb n="31"/>nul nel requert pur tel bosoing, 
<lb n="32"/>quel quë il seit ou pres ou loing,
<lb n="33"/>ke sa requeste ne li face ;
<lb n="34"/>de Deu en ad ottrei e grace
<lb n="35"/>nomeement d'aver enfant. 
<lb n="36"/>Jo ai al quer pesance grant.
<lb n="37"/>Sire, ke nus apareilums,
<lb n="38"/>passum la mer e s'i alums. »</q>
<lb n="39"/>Li sire li ad ben otrié,
<lb n="40"/>pus unt lur eire aparellé. 
<lb n="41"/>Sanz demorance passent la mer,
<lb n="42"/>a saint Gile vunt pur orer.
<lb n="43"/>Un ymage tote d'argent,
<pb n="171"/>
<lb n="44"/>sis marz i out, men essïent, 
<lb n="45"/>sur un alter le presenterent, 
<lb n="46"/>fiz ou file lui demanderent. 
<lb n="47"/>Quant fait aveient lur preiere, 
<lb n="48"/>en lur païs s'en wunt arere. 
<lb n="49"/>La dame est d'un fiz enseintee 
<lb n="50"/>ainz qu'a mesun seit repeiree. 
<lb n="51"/>Li sire en est joius e lez, 
<lb n="52"/>il ne fud unkes si haitez, 
<lb n="53"/>ja si fud tut sun parentez. 
<lb n="54"/>Al terme qui lur fiz fud nez 
<lb n="55"/>apeler le funt Desiré, 
<lb n="56"/>pur ço que tant unt demoré 
<lb n="57"/>kë il enfant n'urent eü, 
<lb n="58"/>ore ad seint Gile fet vertu. 
<lb n="59"/>Lur fiz nurirent e guarderent 
<lb n="60"/>cum celui que il mut amerent ; 
<lb n="61"/>beus fu de cors e de visage. 
<lb n="62"/>Quant il est venuz en eage 
<lb n="63"/>ki d'eus li poeient departir, 
<lb n="64"/>s'il l'enveient le rei servir. 
<lb n="65"/>De bois e de rivere aprist 
<lb n="66"/>e volunters s'en entremist. 
<lb n="67"/>Li reis l'ama e tint mut cher, 
<lb n="68"/>pus l'adoba a chevaler. 
<lb n="69"/>Quant chevaler fu Desirez, 
<lb n="70"/>hastivement est mer passez ; 
<lb n="71"/>en Normendie conversa 
<lb n="72"/>e en Bretaine turneia. 
<lb n="73"/>Des Franceis fu mut alosez
<pb n="172"/>
<lb n="74"/>e de tuz altres gens amez ; 
<lb n="75"/>dunc ert chevalerie en pris. 
<lb n="76"/>S'uns chevaler d'autre païs 
<lb n="77"/>alast ailurs pur sun pris quere, 
<lb n="78"/>ou a turnement ou a guere, 
<lb n="79"/>n'ert mïe en travers feruz, 
<lb n="80"/>ne de ses compaignuns vendus. 
<lb n="81"/>Dis anz i esteit Desirez 
<lb n="82"/>k'il n'est arere returnez. 
<lb n="83"/>Mut le fit ben, mut s'avança, 
<lb n="84"/>deci que li reis li manda. 
<lb n="85"/>En sa cuntree en est venuz, 
<lb n="86"/>mut fu del rei ben receüz, 
<lb n="87"/>mut le tint cher pur sa valur 
<lb n="88"/>e mut li porta grant honur. 
<lb n="89"/>Pruz fu e de mut grant beuté, 
<lb n="90"/>tote gent loënt Desiré. 
<lb n="91"/>Unques nel pot del rei partir, 
<lb n="92"/>fors sulement a Calatir ; 
<lb n="93"/>par le mandement de sun pere 
<lb n="94"/>esteit alez veer sa mere. 
<lb n="95"/>Ce fu en l'entree d'esté ; 
<lb n="96"/>al quart jor qu'il out sojorné, 
<lb n="97"/>par un matin s'esteit levez, 
<lb n="98"/>ben s'est vestuz e aturnez, 
<lb n="99"/>chausez s'esteit mut richement
<pb n="173"/>
<lb n="100"/>cumë a chevaler apent, 
<lb n="101"/>braiz, chemise ot de chensil 
<lb n="102"/>plus blans que n'est flur en avril ; 
<lb n="103"/>d'un mantel vert ert afublez, 
<lb n="104"/>ses esporuns ad demandez, 
<lb n="105"/>sun bon cheval fet demander, 
<lb n="106"/>pur sei deduire volt munter. 
<lb n="107"/>Li cheval fu e beus e grantz, 
<lb n="108"/>mut par fud genz e avenanz 
<lb n="109"/>de cors, de vis e de facun ; 
<lb n="110"/>n'out en lui nule mesprisiun. 
<lb n="111"/>Il est munté sur sun destrer 
<lb n="112"/>mut out en lui bon chevaler ; 
<lb n="113"/>beles gambes ot e beus pez. 
<lb n="114"/>Sur ses estruiz s'est apuiez, 
<lb n="115"/>des esperuns point le cheval 
<lb n="116"/>tote la vile contreval ; 
<lb n="117"/>sanz compaignun s'en est issus, 
<lb n="118"/>vers la Blanche Lande venuz. 
<lb n="119"/>Les arbres veit beus e floriz, 
<lb n="120"/>e des oiseus oït les criz. 
<lb n="121"/>Li sanc li remut e tressaut, 
<lb n="122"/>li corages li munte en haut, 
<lb n="123"/>grant delit ad d'oïr le chant ; 
<lb n="124"/>en la forest se met avant. 
<lb n="125"/>Dedenz la lande enz el boscage
<pb n="174"/>
<lb n="126"/>ot un seinz hom sun hermitage ;
<lb n="127"/>Desiré le soleit veer
<lb n="128"/>e de sun fruit sovent aver
<lb n="129"/>en s'unfance quant il chaçout
<lb n="130"/>e od sun pere trespassout.
<lb n="131"/>Purpensez s'est qu'il i irra
<lb n="132"/>si le trove, sil parlera.
<lb n="133"/>Quant il erra vers la chapele,
<lb n="134"/>garda, si vit une peucele
<lb n="135"/>vestue d'une purpre bise
<lb n="136"/>e d'une mut bele chemise.
<lb n="137"/>La colur ot blanche e rovente,
<lb n="138"/>e de cors fu ben faite e gente ;
<lb n="139"/>sanz guimple esteit echevelee
<lb n="140"/>e nu pez feu pur la rosee.
<lb n="141"/>A une funteine veneit
<lb n="142"/>ke suz un grant arbre surdeit ;
<lb n="143"/>dous bacins d'or tint en ses meins.
<lb n="144"/>Li chevalers n'ert pas vileins ;
<lb n="145"/>a pié desent, si l'a saisie,
<lb n="146"/>il en vodra fere s'amie ;
<lb n="147"/>sur la freche herbe l'ad cochee,
<lb n="148"/>jo quid qu'il l'eüst asprisvee
<lb n="149"/>quant ele li cria merci :
<lb n="150"/><q>« Chevalers, tollez vus de ci ;
<lb n="151"/>ne serrez gairez avancez
<lb n="152"/>si de mun cors me honitez.
<pb n="175"/>
<lb n="153"/>N'i faites nule mesprisiun,
<lb n="154"/>laissez m'estre pur gueredon.
<lb n="155"/>Jo sui od une damaisele,
<lb n="156"/>el secle n'at nule si bele.
<lb n="157"/>Jo la vus ferai ja veer ;
<lb n="158"/>si vus estes de tel poer
<lb n="159"/>gardez qu'el ne vus eschap mie
<lb n="160"/>pur nule ren k'ele vus die.
<lb n="161"/>Si de li estes ben amez,
<lb n="162"/>pur neent seriez esgarrez ;
<lb n="163"/>assez avrez or e argent
<lb n="164"/>tut a vostre comandement.
<lb n="165"/>Ne quidez pas que jo vus mente,
<lb n="166"/>e si ce ne vus atalente,
<lb n="167"/>a mei ne poez vus faillir ;
<lb n="168"/>jo ferai tut vostre pleisir.
<lb n="169"/>Tut aseür seiez de mei ;
<lb n="170"/>jo vus afi la meie fei,
<lb n="171"/>aiderai vus a grant bosoing,
<lb n="172"/>ou seit de pres ou seit de loing. »</q>
<lb n="173"/>Quant Desirez l'oï parler,
<lb n="174"/>si la leissa atant ester.
<lb n="175"/>La meschine l'ameine dreit
<lb n="176"/>la ou sa damaisele esteit ;
<lb n="177"/>ço fu dedenz une foillee.
<lb n="178"/>Sur un bon lit s'ert apuiee ;
<lb n="179"/>la coilte fu a eschekers
<pb n="176"/>
<lb n="180"/>de deus pailles ben faiz e chers, 
<lb n="181"/>e tut pareit la flur novele. 
<lb n="182"/>Devant li sist une pucele. 
<lb n="183"/>Cele qui Desiré mena 
<lb n="184"/>de loinz s'estut, si l'apella :
<lb n="185"/> <q>« Vassal, fet el, regardez ça ; 
<lb n="186"/>dedenz cele foilee la 
<lb n="187"/>pernez ço ke jo vus pramis. 
<lb n="188"/>Veïstes vus unk si bel vis, 
<lb n="189"/>si beles meins, ne si beus braz, 
<lb n="190"/>ne si gent cors vestu a laz, 
<lb n="191"/>plus beus chevoils ne plus dulgez 
<lb n="192"/>plus assemez ne meuz treciez ? 
<lb n="193"/>Unques ne fu si bele nee. 
<lb n="194"/>Ben me sui vers vus aquitee ; 
<lb n="195"/>alez avant, ne dotez ren, 
<lb n="196"/>mut ad en vus proesce e ben. »</q>
<lb n="197"/>Desiré l'oi, cele part vet, 
<lb n="198"/>sun bon cheval estraier lait. 
<lb n="199"/>Quant la pucele l'ad veü, 
<lb n="200"/>n'i a neent plus atendu ; 
<lb n="201"/>fors de la foillee s'en ist 
<lb n="202"/>en l'espesce del bois se mist. 
<lb n="203"/>Desirez s'est alé aprés,
<pb n="177"/>
<lb n="204"/>veüe l'ad e sui adés ;
<lb n="205"/>mut fu igneus, pas ne se feint,
<lb n="206"/>assez hastivement l'ateint ;
<lb n="207"/>par la mein destre la saisi,
<lb n="208"/>avenantment parole a li ;
<lb n="209"/><q>« Bele, fait il, parlez a mei,
<lb n="210"/>pur quei fuiez a tel deffrei ?
<lb n="211"/>Chevaler sui de cest païs,
<lb n="212"/>vostre hom serrai e vostre amis ;
<lb n="213"/>pur vostre druerie aver
<lb n="214"/>vus servirai a men poeer. »</q>
<lb n="215"/>La pucele l'en mercïa,
<lb n="216"/>parfundement li enclina
<lb n="217"/>e dit ke pas nel refusout,
<lb n="218"/>ne sun offre ne dejetout.
<lb n="219"/>Ottriee est la druerie ;
<lb n="220"/>il fait de li cum de s'amie.
<lb n="221"/>Une grant pece fu od li,
<lb n="222"/>mut a envis s'en departi.
<lb n="223"/>Mes el li ad doné cungé,
<lb n="224"/>si li ad dit e enseigné
<lb n="225"/>ou il pora od li parler
<lb n="226"/>e cum il la pora trover.
<lb n="227"/><q>« Ami, fet ele, Desirez,
<lb n="228"/>al Calatir vus en irez ;
<lb n="229"/>un anel d'or vus baillerai,
<lb n="230"/>e une chose vus dirai :
<lb n="231"/>or vus gardez de meserrer,
<lb n="232"/>si vus penez de ben amer ;
<pb n="178"/>
<lb n="233"/>si vus mesfetes de neent 
<lb n="234"/>l'anel perdrez hastivement 
<lb n="235"/>e si ço vus seit avenu 
<lb n="236"/>ke vus aiez l'anel perdu, 
<lb n="237"/>a tuz jorz mes m'avez perdue
<lb n="238"/> sanz recovrer e sanz veüe. 
<lb n="239"/>Gardez ke mut le facez ben, 
<lb n="240"/>ne vus targez pur mei de ren. 
<lb n="241"/>Ainz ke vus eüssez m'amur 
<lb n="242"/>futes vus de mut grant valur. 
<lb n="243"/>N'est mie dreiz a chevaler 
<lb n="244"/>ke pur amur deive enpeirer. »</q>
<lb n="245"/>L'anel li ad mis en sun dei 
<lb n="246"/>e il la beise e trait vers sei ; 
<lb n="247"/>pus est sur sun cheval muntez, 
<lb n="248"/>a sun ostel en est alez. 
<lb n="249"/>Mut despendi e mut erra, 
<lb n="250"/>de nule ren ne se targa ; 
<lb n="251"/>plus dona il en un sul meis 
<lb n="252"/>k'en demi an ne fit li reis. 
<lb n="253"/>En la contree repeirout, 
<lb n="254"/>pur s'amie kë il amot ; 
<lb n="255"/>ensemble parolent sovent, 
<lb n="256"/>tant s'entreamerent lungement
<pb n="179"/>
<lb n="257"/>kë un fiz e un file en out ; 
<lb n="258"/>el ne li dit ne il nel sout. 
<lb n="259"/>Une feiz l'ot li rei mandee 
<lb n="260"/>fors del païs l'aveit menee 
<lb n="261"/>ensemble od lui od grant bosoing, 
<lb n="262"/>por osteier merveilles loing. 
<lb n="263"/>Quant il esteit en repeiré 
<lb n="264"/>Desiré prent del roi congé ; 
<lb n="265"/>en sa terrë en est alez 
<lb n="266"/>a Calatir, ou il fu nez. 
<lb n="267"/>La nuit qu'il vint, i sojorna, 
<lb n="268"/>e al demain matin leva ; 
<lb n="269"/>i est muntez sur sun destrer, 
<lb n="270"/>si s'est alez esbaneier 
<lb n="271"/>vers la Blanche Lande tut dreit 
<lb n="272"/>ou s'amie trover soleit. 
<lb n="273"/>Tut sul, eissi cum jo vus di, 
<lb n="274"/>sur l'ermitage s'enbati 
<lb n="275"/>ou li seinz hermite maneit
<pb n="180"/>
<lb n="276"/>ke li chevalers connisseit.
<lb n="277"/>D'une chose se purpensa,
<lb n="278"/>k'a cel seint home parlera,
<lb n="279"/>si se fera a lui confés ;
<lb n="280"/>ne set quant il i vendra mes.
<lb n="281"/>La porte ovri, dedenz entra,
<lb n="282"/>en la chapele le trova.
<lb n="283"/><q>« Sire, fet il, si sui venuz,
<lb n="284"/>confés voil estre e absolus.»</q>
<lb n="285"/>Li hermites lui ottreia,
<lb n="286"/>e il s'asist, si li clina ;
<lb n="287"/>ses pecchez li ad descovers
<lb n="288"/>dunt il esteit seür e serz.
<lb n="289"/>De s'amie li regeï,
<lb n="290"/>cumë il vint primes a li.
<lb n="291"/>Li hermites li conseilla,
<lb n="292"/>sa penitence li charga.
<lb n="293"/>Quant fut asoluz e seinez,
<lb n="294"/>a sun cheval est repeirez,
<lb n="295"/>par l'estru munte e tent le frein,
<lb n="296"/>ses deiz esgarde e pus sa mein ;
<lb n="297"/>n'aveit mie de sun anel,
<lb n="298"/>sachez que pas ne li fu bel.
<lb n="299"/>Ben s'aparceit qu'il ot perdu,
<lb n="300"/>unkes mes si dolent ne fu.
<lb n="301"/>D'eluec s'en part, plus n'i esteit ;
<lb n="302"/>hastivement cele part vait
<pb n="181"/>
<lb n="303"/>ou s'amie quidout trover, 
<lb n="304"/>kë il vodreit a li parler. 
<lb n="305"/>Trestut le jor i demora 
<lb n="306"/>qu'il ne la vit, n'a lui parla. 
<lb n="307"/>Quant il ne pot parler a li, 
<lb n="308"/>mut par se tint a malbailli. 
<lb n="309"/><q>« Bele amie, fet Desirez, 
<lb n="310"/>ou estez vus ? Quant me verrez ? 
<lb n="311"/>Estez vus corucee a mei ? 
<lb n="312"/>Morir m'estut si ne vus vei. 
<lb n="313"/>Vostre anelet m'avez tollu, 
<lb n="314"/>ben sai que par vus l'ai perdu ; 
<lb n="315"/>ja mes n'avrai joie ne heit, 
<lb n="316"/>alas ! chetif ! kë ai mesfet ? 
<lb n="317"/>Ja vus eim jo sur tote ren ; 
<lb n="318"/>certes, ne fetes mie ben. 
<lb n="319"/>Li hermites me confessa, 
<lb n="320"/>unques de vus mal n'i parla, 
<lb n="321"/>de mes pecchez requis pardon ; 
<lb n="322"/>si jo ai fet ultre raisun, 
<lb n="323"/>bele, ne vus en corucez, 
<lb n="324"/>ma penitence m'enchargez. 
<lb n="325"/>Ço ke li hermites me dit 
<lb n="326"/>e les enjuines qu'il m'aprit : 
<lb n="327"/>a vostre pleisir les lerrai 
<lb n="328"/>e vos comandemenz ferai. »</q>
<lb n="329"/>Ne li sout tant merci crier 
<lb n="330"/>k'ele vousist a li parler ;
<pb n="182"/>
<lb n="331"/>mut est dolent en sun corage, 
<lb n="332"/>durement maldit l'ermitage 
<lb n="333"/>e l'ermite qu'il i trova 
<lb n="334"/>e la buche dunt il parla, 
<lb n="335"/>tuz ceus ke consenti li unt, 
<lb n="336"/>ne ki jamés i parlerunt. 
<lb n="337"/>Quant veit que ne li ad mester, 
<lb n="338"/>arere l'estut repeirer ; 
<lb n="339"/>a Calatir s'en vait arere. 
<lb n="340"/>Mut est dolenz de grant manere, 
<lb n="341"/>del dul qu'il ad s'en pesanti, 
<lb n="342"/>en poi de tens en maladi ; 
<lb n="343"/>sa grant joie met en tristur, 
<lb n="344"/>e sis chanz est turnez a plur. 
<lb n="345"/>Un an enter e plus langui, 
<lb n="346"/>trestuz le tenent a peri. 
<lb n="347"/>Tuz diseient qu'il se moreit, 
<lb n="348"/>e il meïmes le diseit. 
<lb n="349"/>Al chef de l'an qu'il out jeü, 
<lb n="350"/>oiez cum il est avenu : 
<lb n="351"/>un jor le leisserent dormant 
<lb n="352"/>si esquier e si sergant ; 
<lb n="353"/>tuz sunt alé esbaneier, 
<lb n="354"/>ke ne l'osouent esveiller. 
<lb n="355"/>Quant il aveit assez dormi, 
<lb n="356"/>esveilla sei e esperi. 
<lb n="357"/>D'une chose s'esmerveilla : 
<lb n="358"/>ke suls esteit ; mut li pesa.
<pb n="183"/>
<lb n="359"/>Si cum il ert en tel ennui, 
<lb n="360"/>s'amie vint parler a lui. 
<lb n="361"/>Il la conuit e esgarda ; 
<lb n="362"/>de la joie que il en a 
<lb n="363"/>sur sun cute s'apuie al lit. 
<lb n="364"/>Ele l'apele, si li dit : 
<lb n="365"/><q>« Desirez, tu ies malbailliz, 
<lb n="366"/>tut afolez e tut periz. 
<lb n="367"/>Purquei morez tut a essient ? 
<lb n="368"/>Efforce tei ; ne vaut neent. 
<lb n="369"/>Si jo t'ai lungement haï, 
<lb n="370"/>certes, tu l'ad ben deservi ; 
<lb n="371"/>tu te fesis de mei confés, 
<lb n="372"/>si ne recoveras ja mes. 
<lb n="373"/>Esteiez tu de mei chargez ? 
<lb n="374"/>Ço ne fu pas si grant pecchez ; 
<lb n="375"/>jo ne fu unques espusee, 
<lb n="376"/>ne fiancee ne juree, 
<lb n="377"/>ne tu femme espusee n'as, 
<lb n="378"/>unques nule n'en afias. 
<lb n="379"/>Quant tu confessïun quereies 
<lb n="380"/>ben sai ke de mei partireies. 
<lb n="381"/>Ke valt li pecchez a geïr 
<lb n="382"/>deci ke hom le voille guerpir ? 
<lb n="383"/>Soventes fez as tu doté
<pb n="184"/>
<lb n="384"/>ke jo t'eüsse enfantesmé ;
<lb n="385"/>n'aies tu ja de ce regard,
<lb n="386"/>ne sui mie de male part.
<lb n="387"/>Quant vus irrez desk'a muster
<lb n="388"/>la messe oïr e Deu preier,
<lb n="389"/>delé vus me verrez ester
<lb n="390"/>e le pain beneït user.
<lb n="391"/>Mut avez vers mei meserré ;
<lb n="392"/>pur ço ki tant vus ai amé
<lb n="393"/>vus voil faire tant de retur :
<lb n="394"/>veer me porrez chascun jor, 
<lb n="395"/>ensemble od mei rire e juer.
<lb n="396"/>Leissez vostre dolur ester,
<lb n="397"/>mes ja certes plus n'i avrez,
<lb n="398"/>ne confessïun n'en querrez. »</q>
<lb n="399"/>Li chevalers li respundi :
<lb n="400"/><q>« Bele amie, vostre merci.
<lb n="401"/>De tant cum vus me confortez,
<lb n="402"/>sui jo garriz e trespassez.
<lb n="403"/>Unques de ren n'oi si grant hait. »</q>
<lb n="404"/>Il la beisë ; atant s'en vait,
<lb n="405"/>e il remeint joius e lez ;
<lb n="406"/>tut est gariz, tost est haitez,
<lb n="407"/>pur la joie que il atent
<lb n="408"/>est trespassé de grant turment.
<lb n="409"/>Quant il vait al muster orer,
<lb n="410"/>s'amie vait lez lui ester
<lb n="411"/>e le pain beneït manger
<lb n="412"/>e la croiz fere e lui seigner ;
<lb n="413"/>a li parole asez sovent.
<pb n="185"/>
<lb n="414"/>Trespassé est, nul mal ne sent,
<lb n="415"/>eire e despent si cum il fit
<lb n="416"/>ainz que s'amie le haïst.
<lb n="417"/>Li rais l'aime par grant amur,
<lb n="418"/>ne part de lui ne nuit ne jor.
<lb n="419"/>Une feze alerent chacer,
<lb n="420"/>en la forest esbaneier,
<lb n="421"/>arcs e seetes funt porter,
<lb n="422"/>as aceintes volent berser.
<lb n="423"/>Entre le rei e Desiré
<lb n="424"/>lez un grant fust sunt aresté,
<lb n="425"/>a un grant serf anbedui traient ;
<lb n="426"/>il ne l'oscïent ne ne plaient.
<lb n="427"/>Lur setes pres dë eus chaïrent
<lb n="428"/>desur l'erbe, si qu'il les virent.
<lb n="429"/>Mut se teneient a escharni
<lb n="430"/>de ço qu'il aveient failli ;
<lb n="431"/>lur arcs gettent e funt destendre ;
<lb n="432"/>lur seetes voleient prendre
<lb n="433"/>la ou il les virent chaïr ;
<lb n="434"/>ne purent trover ne veïr. 
<lb n="435"/><q>« Deu ! dit li reis a Desiré,
<lb n="436"/>nus sumes tut enfantesmé.
<lb n="437"/>Nos seetes chaïrent ci
<lb n="438"/>devant mes oilz, si que je cui.
<pb n="186"/>
<lb n="439"/>Or n'en poüms nule trover ;
<lb n="440"/>grant merveille nus deit sembler. »</q>
<lb n="441"/>Quant il alouent si parlant,
<lb n="442"/>devant els virent un enfant ;
<lb n="443"/>genz ert e grant e ben creüz,
<lb n="444"/>d'une cote ert estreit vestuz
<lb n="445"/>d'escarlette tote vermeile ;
<lb n="446"/>si fu beus e granz a merveille. 
<lb n="447"/>Li chef ad bel recercellé,
<lb n="448"/>le vis treitiz e coluré ; 
<lb n="449"/>les seetes tint en ses meins,
<lb n="450"/>de parler ne fu pas vilains. 
<lb n="451"/>Tut premerain le rei salue ;
<lb n="452"/>sa seete li ad rendue,
<lb n="453"/>a Desiré la sue rent, 
<lb n="454"/>a lui parla mut bonement.
<lb n="455"/><q>« Sire, fet il, tu ies mes pere,
<lb n="456"/>ici m'a enveié ma mere ;
<lb n="457"/>ensemble od vus volt ke jo seie,
<lb n="458"/>ke mes parenz conuise e veie.
<lb n="459"/>Quant tu primes a li parlas
<lb n="460"/>en la lande ou tu m'engendras,
<lb n="461"/>un anelet d'or te dona,
<lb n="462"/>pus le perdis : mut te pesa.
<lb n="463"/>Ici l'ai aporté od mei ;
<lb n="464"/>metez le, sire, en vostre dei. »</q>
<lb n="465"/>Desirez conut ben l'anel,
<lb n="466"/>il ad saissis le damaisel,
<lb n="467"/>entre ses braz l'estreint e prent,
<lb n="468"/>cil ad beisé cent fez e cent
<pb n="187"/>
<lb n="469"/>les oilz, le vis e le mentun. 
<lb n="470"/>Li reis e tut si cumpaignun 
<lb n="471"/>li beiserent demeintenant ; 
<lb n="472"/>al vailet funt mut bel semblant. 
<lb n="473"/>Al rei reconeut Desirez 
<lb n="474"/>ou li vallet fu engendrez. 
<lb n="475"/>Ensemblë od els l'unt mené, 
<lb n="476"/>mut li tenent en grant cherté. 
<lb n="477"/>Desirez l'aime e tent si cher, 
<lb n="478"/>ne pot ne nuit ne jor leisser. 
<lb n="479"/>Quant ot dous meis od li esté 
<lb n="480"/>e coneü sun parenté, 
<lb n="481"/>un jor fu par matin levez, 
<lb n="482"/>si s'ert vestuz e aturnez, 
<lb n="483"/>sor sun chaceür est muntez ; 
<lb n="484"/>devant sun pere esteit alez 
<lb n="485"/>si cum il veneit del muster, 
<lb n="486"/>munter voleit sur un destrer.
<lb n="487"/><q>« Sire, fet il, entent a mei. 
<lb n="488"/>Je veng prendre congé a tei ; 
<lb n="489"/>a ma dame m'estut aler
<lb n="490"/>jo ne pus mes ci demurer. </q>
<lb n="491"/><q>- Avoi ! beu fiz, fet Desirez, 
<lb n="492"/>pur les seinz Deu ne me ociez ! 
<lb n="493"/>Certes, meuz vodreie morir
<lb n="494"/>ke vus veie de mei partir. </q>
<lb n="495"/><q>- Sire, fait il, faire l'estut. »</q>
<lb n="496"/>Li cheval point e il se muet, 
<lb n="497"/>tuz de galops de li s'en part. 
<lb n="498"/>Desirez munte, ki est tart 
<lb n="499"/>k'il ait sun fiz aparceü
<pb n="188"/>
<lb n="500"/>kë il le crent aver perdu. 
<lb n="501"/>Sovent l'apele par sun nun, 
<lb n="502"/>aprés li vait a esperun, 
<lb n="503"/>s'il li prie k'il s'arestast 
<lb n="504"/>e k'un petit a li parlast. 
<lb n="505"/>Mes cil ne l'en ad pas creü, 
<lb n="506"/>tant ad sun dreit chemin tenu 
<lb n="507"/>qu'il est en la forest entrez. 
<lb n="508"/>Tote jor le suit Desirez ; 
<lb n="509"/>quant ço vint a l'anutement, 
<lb n="510"/>li vallez eire durement 
<lb n="511"/>e Desiré mut se hasta, 
<lb n="512"/>tant que ses bons chevals s'esta, 
<lb n="513"/>a un grant arbre c'est hurtez, 
<lb n="514"/>arere chet tut reversez. 
<lb n="515"/>A pé se met, sun cheval meine, 
<lb n="516"/>cel jor ot il travail e peine. 
<lb n="517"/>Sun fiz deperdi Desirez, 
<lb n="518"/>ne set quel part il est turnez. 
<lb n="519"/>N'a gueres par le bois alé, 
<lb n="520"/>un poi sur destre ad esgardé, 
<lb n="521"/>suz un cheine lez e foilu, 
<lb n="522"/>un feu ad choisi e veü. 
<lb n="523"/>Savez quei Desirez quida
<pb n="189"/>
<lb n="524"/>quant il le feu vit e trova ? 
<lb n="525"/>Ki alques riche hom i geüst, 
<lb n="526"/>kë el demain chaser deüst 
<lb n="527"/>e le jor i eüst chacié, 
<lb n="528"/>mes illuec li fut anutié. 
<lb n="529"/>A la clarté del feu qu'il veit, 
<lb n="530"/>cele part vait a grant espleit. 
<lb n="531"/>Un neim i trove sulement, 
<lb n="532"/>vestu de paille estreitement ; 
<lb n="533"/>peivre soudout en un morter, 
<lb n="534"/>hastez quisseit sur le bracer 
<lb n="535"/>d'un sengler parcreü e grant. 
<lb n="536"/>Desirez est venu avant, 
<lb n="537"/>le neim salue ducement, 
<lb n="538"/>mes il ne li respunt neent. 
<lb n="539"/>Il leist le peivre e li morter, 
<lb n="540"/>si curut prendre le destrer ; 
<lb n="541"/>a une part l'aveit mené, 
<lb n="542"/>pus si li ad le frein osté 
<lb n="543"/>e la sele li eslacha, 
<lb n="544"/>de la freche herbe li dona. 
<lb n="545"/>Al chevaler revet arere ; 
<lb n="546"/>d'herbe e de junc e de breuere 
<lb n="547"/>a une cuche appareillé, 
<lb n="548"/>un grant tapi d'ovre entaillé
<pb n="190"/>
<lb n="549"/>sur la cuche jeta e mist ;
<lb n="550"/>le chevaler ceer i fist.
<lb n="551"/>Mes il ne volt a li parler,
<lb n="552"/>sa peiveré revet souder.
<lb n="553"/>Quant li peivres fu ben temprez,
<lb n="554"/>e li mangers tut aprestez,
<lb n="555"/>dous bacins d'or en ses meins prent,
<lb n="556"/>une toaile a son col pent.
<lb n="557"/>Il ad les bacinz coneüz
<lb n="558"/>si tost cume les ad veüz ; 
<lb n="559"/>la damaisele les porta
<lb n="560"/>k'en la lande primes trova.
<lb n="561"/>N'en volt al neim fere semblant.
<lb n="562"/>Cil li mit un dobler devant
<lb n="563"/>e la salere e les cutels
<lb n="564"/>e pus aprés dous simenels.
<lb n="565"/>En une grant coupe d'or fin
<lb n="566"/>li ad li neims porté le vin,
<lb n="567"/>en un esquële d'argent
<lb n="568"/>li met les hastes en present.
<lb n="569"/>Li chevalers prist un cotel,
<lb n="570"/>del lard tailla un grant morsel ;
<lb n="571"/>en la peiveré le moilla,
<pb n="191"/>
<lb n="572"/>al neim l'ofri ; il le manga. 
<lb n="573"/>Le hanap ad descoverclé, 
<lb n="574"/>del vin l'a primes enbeivré ; 
<lb n="575"/>unkes n'i manga un morsel 
<lb n="576"/>ne li donast autre si bel. 
<lb n="577"/>Li neims li vit si affeité, 
<lb n="578"/>si franc, si bel, si enseigné, 
<lb n="579"/>ne se pot mes avant celer 
<lb n="580"/>ke ne voillë a li parler.
<lb n="581"/><q>« Sire chevalers, fait li naims, 
<lb n="582"/>n'estes mie fols ne vileins, 
<lb n="583"/>ben seiez vus ici venus.
<lb n="584"/>Mes que j'en deie estre batuz,
<lb n="585"/>si vus plest, a vus parlerai,
<lb n="586"/>ja defence ne garderai.
<lb n="587"/>Nepurquant jo sui enveiez
<lb n="588"/>encuntre vus, seiez haitez,
<lb n="589"/>pur vus herberger e servir ;
<lb n="590"/>ben savïum vostre venir. »</q>
<lb n="591"/>Li chevalers li respundi :
<lb n="592"/><q>« Amis, la vostre grant merci !
<lb n="593"/>ben ait ki vus i enveia,
<lb n="594"/>e ki de tant me reheita ! »</q>
<lb n="595"/>Li neims respunt : <q>« C'est vostre amie
<lb n="596"/>ke vus aime plus ke sa vie.</q>
<lb n="597"/><q>- M'amie, Deus ! fet Dessirez, 
<lb n="598"/>dunc sui jo mut ben assemez.</q>
<pb n="192"/>
<lb n="599"/><q>- Par fei, sire, vus dites ver, 
<lb n="600"/>ke jo ferrai a mun poer
<lb n="601"/>ke vus porreiz a li parler. 
<lb n="602"/>Si vus volez od mei aler, 
<lb n="603"/>pres de sa chambre vus metrai 
<lb n="604"/>si ke sun lit vus musterai.</q>
<lb n="605"/><q>- Amis, ço dit li chevalers, 
<lb n="606"/>od vus irrai mut volunters. »</q>
<lb n="607"/>Quant del manger furent levé, 
<lb n="608"/>li neims ad mené Desiré 
<lb n="609"/>al chastel ou sa dame fu. 
<lb n="610"/>Deske a la chambre sunt venu, 
<lb n="611"/>n'i troverent us ne fenestre, 
<lb n="612"/>fors une sule al chef a destre ; 
<lb n="613"/>dedenz virent cirges ardanz 
<lb n="614"/>dunt li clartez esteit mut granz. 
<lb n="615"/>Enmi la chambre aveit dous liz 
<lb n="616"/>ben aturnez e ben garniz ; 
<lb n="617"/>dous damaiseles i giseient, 
<lb n="618"/>men escïent k'eles dormeient. 
<lb n="619"/>Li neims apele Desiré, 
<lb n="620"/>si li ad tut l'estre mustré.
<lb n="621"/><q>« Sire, fet il, esgardez ça ! 
<lb n="622"/>C'é vostre amie ki gist la, 
<lb n="623"/>ceo e sa suer de l'autre part ; 
<lb n="624"/>entrez laënz, n'aiez regard. 
<lb n="625"/>Une meschine i troverez,
<lb n="626"/>jo quid ke vus la conustrez. 
<lb n="627"/>A chandele cust la pucele
<pb n="193"/>
<lb n="628"/>en un blïaud ma damaisele. »</q>
<lb n="629"/>Desirez s'est appareilez,
<lb n="630"/>par la fenestrez saut jonz pez ;
<lb n="631"/>mes ne s'est mie ben tenuz,
<lb n="632"/>si est devant le lit chaüz,
<lb n="633"/>sur le cousté mut se bleça,
<lb n="634"/>tote la chambre resona.
<lb n="635"/>La suer s'amie s'esveilla,
<lb n="636"/>grant poür ot, si s'escria ;
<lb n="637"/>les chevalers ad fait lever
<lb n="638"/>hastivement e els armer.
<lb n="639"/>Cele ki esveillee fu
<lb n="640"/>e le blïaud aveit cosu,
<lb n="641"/>li chevaler par la mein prist,
<lb n="642"/>fors l'en ameine, si li dist :
<lb n="643"/><q>« Sire, le geredon vus rent
<lb n="644"/>ke jo vus oi en covenent.
<lb n="645"/>S'en ceste chambre esteiez pris,
<lb n="646"/>mort serïez, jo vus pleviz.
<lb n="647"/>Gardez, pur vostre genterise,
<lb n="648"/>ke jo ne perde mun servise,
<lb n="649"/>se vus ja mes un liu veez
<lb n="650"/>ke vus rendre le me pussez,
<lb n="651"/>Sire, ne me oblïez mie.</q>
<lb n="652"/><q>- Nun frai jo, fet il, bele amie. »</q>
<pb n="194"/>
<lb n="653"/>Tant l'ad la pucele amené 
<lb n="654"/>k'il aveient le neim trové. 
<lb n="655"/>Od sa mein le feri al piz. 
<lb n="656"/><q>« Fel feint, dit elë, esbaïz ! 
<lb n="657"/>purquei ad ço franc hom trahi ? 
<lb n="658"/>Alez vus ent, fuiez de ci. »</q>
<lb n="659"/>Cil s'en revunt grant aleüre, 
<lb n="660"/>a lur feu venent a dreiture. 
<lb n="661"/>Desirez se senti bleciez, 
<lb n="662"/>sur la cuche s'est apuiez, 
<lb n="663"/>mut par se tint a esscharni. 
<lb n="664"/>Quant la clarté del jor choisi, 
<lb n="665"/>la sele estraint e pus munta, 
<lb n="666"/>en sa contree s'en reva. 
<lb n="667"/>Mut fu bleciez sur le cousté 
<lb n="668"/>eissi ad lungement esté, 
<lb n="669"/>tant ke li reis dut curt tenir 
<lb n="670"/>a un chastel a Calatir. 
<lb n="671"/>A Pentecuste i ad somuns 
<lb n="672"/>tuz ses vesins e ses baruns. 
<lb n="673"/>Alé i sunt tut li plusur, 
<lb n="674"/>si cum il aiment lur seignur. 
<lb n="675"/>A la feste fu Desirez, 
<lb n="676"/>ki mut esteit del rei amez. 
<lb n="677"/>Quant del muster furent parti, 
<lb n="678"/>e le servise orent oï, 
<lb n="679"/>si cum manger deveit li reis, 
<lb n="680"/>ja ert asis sur le haut deis, 
<lb n="681"/>par mi la sale vint errant 
<lb n="682"/>sur une mule ben amblant,
<pb n="195"/>
<lb n="683"/>une mut riche damaisele
<lb n="684"/>ensemblë od une pucele.
<lb n="685"/>Vestues furent richement,
<lb n="686"/>lur dras valent cent marz d'argent ;
<lb n="687"/>dous blanches mules chevacherent,
<lb n="688"/>e dous blancs esprevers porterent.
<lb n="689"/>A merveile les esgarderent
<lb n="690"/>li reis e cil ke od lui erent.
<lb n="691"/>Beles esteient sanz mesure
<lb n="692"/>de cors, de vis e de feiture.
<lb n="693"/>Od eles ot un damaisel,
<lb n="694"/>en tut le cecle n'ot si bel.
<lb n="695"/>Devant le rei sunt aresté,
<lb n="696"/>l'einznee ad lui rei salué.
<lb n="697"/><q>« Sire, fet ele, atent a mei :
<lb n="698"/>jo sui venue ci a tei,
<lb n="699"/>ces dous enfanz t'ai amenez.
<lb n="700"/>A cest vallet armes donez,
<lb n="701"/>ceste meschine conseillez
<lb n="702"/>si ke honur vus en aiez.
<lb n="703"/>Veritez est jo sui lur mere,
<lb n="704"/>e Desirez, il est lur pere.
<lb n="705"/>Volunterz devez conseiller
<lb n="706"/>enfanz a si bon chevaler
<lb n="707"/>e a tel dame cum jo sui.
<lb n="708"/>Mut grant honur vus ai fet hui
<pb n="196"/>
<lb n="709"/>ke de ma tere sui meüe 
<lb n="710"/>e ci a vostre curt venue. »</q>
<lb n="711"/>Li reis dit : <q>« Bele jo l'otrei ; 
<lb n="712"/>quanque vus requerez de mei 
<lb n="713"/>ferei jo a tut mun poeer. 
<lb n="714"/>Desendez, si venez seer, 
<lb n="715"/>demandez l'eve, e si mangez, 
<lb n="716"/>ensemblë od nus deduiez. »</q>
<lb n="717"/>Ele respunt : <q>« Nel ferai pas, 
<lb n="718"/>ma requeste primes feras. 
<lb n="719"/>Mun ami me fai espuser 
<lb n="720"/>ke jo l'en voil od mei mener. 
<lb n="721"/>Lealment serums assemblé, 
<lb n="722"/>od mei vivra tut sun ëé. 
<lb n="723"/>Ja n'en quera confessïun, 
<lb n="724"/>ne penitence, ne pardon. »</q>
<lb n="725"/>Li rei fet armes aporter, 
<lb n="726"/>li damaisel volt aduber. 
<lb n="727"/>Il meïmes li seint l'espee 
<lb n="728"/>e si li dona l'acolee. 
<lb n="729"/>De Moreis e de Lëoneis 
<lb n="730"/>aveit a la feste dous reis ; 
<lb n="731"/>Cil li chauçat les esperuns
<pb n="197"/>
<lb n="732"/>par grant honur a genuluns.
<lb n="733"/>Quant adubé fu richement,
<lb n="734"/>li reis, oiant tote sa gent,
<lb n="735"/>lur dit qu'il prendrat la meschine
<lb n="736"/>e si ferat de lui reïne ;
<lb n="737"/>a suen oes tendrat la pucele,
<lb n="738"/>kë unkes mes ne vit tant bele.
<lb n="739"/>Desirez fu de l'autre part ;
<lb n="740"/>mut durement li esteit tart
<lb n="741"/>k'il eüst s'amie espusee,
<lb n="742"/>e k'ele fut illuec donee.
<lb n="743"/>A un muster andous menerent,
<lb n="744"/>e ensemble les espuserent.
<lb n="745"/>Quant il esteient repeiré,
<lb n="746"/>la damaisele ad pris cungé ;
<lb n="747"/>en sun païs s'en volt aler,
<lb n="748"/>n'aveit cure de sojurner.
<lb n="749"/><q>« Muntez, fet ele, Desirez,
<lb n="750"/>ensemblë od mei vus irrez.
<lb n="751"/>Ja est vostre fiz adubez,
<lb n="752"/>en ceste terre le lerrez,
<lb n="753"/>e vostre fille est mariëe
<lb n="754"/>mut avez fet riche jurnee.
<lb n="755"/>Sachez de veir, il revendrunt
<pb n="198"/>
<lb n="756"/>pur nus veer, quant il porunt. »</q>
<lb n="757"/>Desirez munte, si s'en va 
<lb n="758"/>od s'amie ki l'en mena. 
<lb n="759"/>Od li remeist en tel manere 
<lb n="760"/>ke pus ne repeira arere ; 
<lb n="761"/>de returner n'ot il mes cure. 
<lb n="762"/>Pur remembrer cest aventure 
<lb n="763"/>en aveient un lai trové, 
<lb n="764"/>si l'apelerent Desiré. 
				</ab>
</div>
</body>
</text>
</TEI>